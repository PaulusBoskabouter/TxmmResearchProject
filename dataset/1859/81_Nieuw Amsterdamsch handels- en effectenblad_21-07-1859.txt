POLITIEK OVERZIGT.
Tot dit blad behoort een bijvoegsel.
AMSTERDAM, Woensdag 20 Julij. Aller oogen zijn nog steeds op Italië gerigt, en het is ook van daar, dat het ge» igtigate niïuws te verwachten is, en in elk geval staat bijna de geheele politiek voor den oogenblik nog in verband met hetgeen Italië aanbelangt. Do Moniteur zal eerstdaags eene nota bevatten, waarin de redenen, die tot den vrede hebben aanleiding gegeven, zullen aangetoond worden. Men kan wel niet anders verwachten, dan dat 's keizers wijsheid, omzigtigheid en loyauteit daarin zullen worden aangetoond) vele andere bladen zijn het offioiële orgaan daarin voorgegaan en deden reeds,eten als de heer Renée in den Constitutionnel, al hun best om 's keizers gedrag te interpreteren en te verdedigen; uit al die verdedigingen en interpretatiën blijkt echter ééne zaak, nog veel duidelijker dan 's keizers loyauteit, namelijk, dat er te Parijs al zeer verschillend over den vrede en niet altijd in's keizers voor deel geoordeeld wordt. Eene andere nota wordt insgelijks verwacht, maar van geheel anderen aard; graaf Cavour zal, naar men zegt, mededeeling doen van de redenen, die hem tot zijn ontslag hebben genoopt. Of 's keizers gedrag daarin wel sterk verdedigd zal worden, valt zeer te betwijfelen. De berigten uit Italië zijn alles behalve gunstig. De verslagenheid te Turijn moet zeer groot zijn, en grooter dan toen men in 1849 tijding ontving van de nederlaag bij Novaia, en wezenlijk is zulk een vrede als thans voor Italië misschien meer nadeelig dan eene nederlaag als in 1849. Het oproer te Milaan, waarvan wij reeds een paar dagen geleden uit Bern berigt ontvingen, wordt ook thans uit Parijs berigt, en er zelfs bijgevoegd, dat de republiek, met medehulp der Fransche bezetting aldaar, zou geproclameerd zijn. Zeker is het, dat de dag bladpers te Milaan zich niet zeer gunstig over den vrede uitlaat, en het gedrag van den keizer en den koning niet zeer te hunner eere beoordeelt,want anders ware de waarschuwing van den gouverneur (zie het telegram uit Turijn) stellig onnoodig geweest. Te Palermo (eiland Sicilië) is insgelijks een oproer uitgebarsten, doch spoedig gedempt. Hetgeen Garibaldi zal doen, schijnt nog niet zeker te zijn; van den eenen kant meldt men de indiening van zijn ontslagj van den anderen kant daarentegen, dat hij verklaard zou hebben zijne wapens niet te zullen nederleggen vddrdat de legatiën van het pause lijk bewind zijn verlost. Zeker is het, dat noch hij, noch de | Piëmontesche regering, die hem, naar men zegt, ondersteunt, daarbij op hulp van Oostenrijk of Frankrijk kunnen rekenen, wanneer j het ten minste waar is, dat beide keizers overeengekomen zijn om I Italië geheel aan zijn eigen lot over te laten, en het geene hulp I meer te verleenen. Veeleer zal Frankrijk den paus in zgn wereld I lijk bestuur bevestigen, en dat zelfs met militaire magt bewerk ■ stelligen. De divisie ü'Autemarre zal eerst te Ferrara, Bologna en I ja de overige steden, die zich tegen den paus verklaard bebben, het i pauselijk bewind herstellen, en daarna de bezetting te Rome ver sterken.
Eigenlijk bestaat het eenige goede nieuws uit Italië, in de za menstelling van een nieuw kabinet door den heer Ratazzi, waarin deze zelf met de portefeuille van binnenlandsche zaken belast is terwijl de heer Lamarmora tot president van den ministerraad en A tevens tot minister van oorlog is benoemd. De Engelsebe regering schijnt zich te verontrusten over het verblijf der Franscbe troepen in Italië, en heeft doen vragen, hoe lang dit nog zou duren. Uit Engeland zelf valt heden geen ander staatkundig nieuws I mede te deelen, dan eenige feiten, waarvan wij heden door den | telegraaph kennis hebben gekregen, zoodat wij den lezer naar onze rubriek 'Particuliere Telegrammen" verwijzen. I Te Weenen is nog steeds sprake van ministeriële wijzigingen ; van *: den anderen kant echter wordt beweerd, dat thans ook minister Bach I zich voor het doen tan hervormingen verklaard heeft; trouwens is het woord «hervormingen" de quinte essence van de taal der Oostenrijk3 sche bladen, bjj het bespreken van 's keizers manifest. Te Berlijn wordt hevig geantwoord op de jongste aanvallen der | Oostenrijksche bladen en betoogd, dat liet opwekken van den haat te§ gen Pruissen slechts het te Weenenregerendestelsel tot afleider moest ■ dienen, om de bittere gemoedsstemming, aldaar door den loop der zaken opgewekt, van zich af te wenden. Voorts komt men nogmaals S terug op het dubbelhartige der zending van vorst Windiachgratz, en I toont men aan, dat Oostenrijk destijds zijne onderhandelingen met ^ Napoleon zóó zeer omsluijerd heeft, dat zelfs zijne eigene gewone en buitengewone gezanten te Berlijn daarvan niets wisten. Nopens het houden van een congres is nog niets bepaalds bekend. Frankrijk heeft zich voor een algemeen congres verklaard. Oostenrijk schijnt dit niet te willen. Rusland houdt zich vast aan zijn regt tot het onderzoeken en goedkeuren der nieuw gesloten verdragen. Intussohen acht men een congres noodzakelijk, èn om den afstand van Lombardije voor goed te verzekeren èn dus voor eene herovering door Oostenrijk te beveiligen, en om niet het gevaarlijk praecedent daar te Btellen, dat Napoleon last en volmagt zou hebben, om eenzijdige wijzigingen in bestaande tractaten te brengen
---

BUITENLAND. Frankrijk.
PARIJS, 18 Julij. Do Moniteur van heden ochtend meldt, dat de keizer gisteren de leden van den privaatraad en den ministerraad h<eft ontvangen. Graaf Walewski en zijne gemalin, die ongeveer drie weken geleden naar St. Cloud waren vertrokken, zullen aan staanden Woensdag naar Parijs terugkeeren.
— De intogt van de keizerlijke garde in Parijs zal, naar men zegt, in het laatst dezer maand plaats bebben. Men zegt, dat eerstdaags eene nota in den Moniteur zal medegedeeld worden, waarin de redenen, die tot den vrede geleid hebben, zullen worden uiteengezet. — Andermaal tracht de heer Benée, in zi n uitvoerig artikel, in den Constitutionnel van heden, het gehouden gedrag van keizer Napoleon te verdedigen, en bezigt daartoe de volgende woorden : Weldra zal er, naar men verzekert, te Zurich eene conferentie worpen gehouden, tot nadere regeling der te Villafranca vastgestelde preliminairen. Alle quaestiën, die daarmede in verband staan, zullen dan natuurlijk behandeld worden, en dan eerst zal men de ware beteekenis van deze onverwachte, met edelmoedigheid tot staud gebragte verzoening leeren kennen. «Indien er nog eenige twijfel kon bestaan ten aanzien der voordeelen van dezen vrede voor Italië en Frankrijk, dan zou het voldoende zijn slechts te wijzen op de veelbeteekenende en spijtige taal van sommige Engelsche en de verbittering van enkele Duitsche dagbladen. Want het is duidelijk, dat juist datgene, wat de Times tot bittere sarcasmen en de Augsb. Zeitung tot razende uitvallen aanleiding heeft gegeven, de zegepraal der Fransche politiek bewijst. Die zegepraal is volkomen; want Italië wordt daardoor vrij gemaakt, zonder dat de revolutiegeest aangemoedigd wordt. Zij verschaft Frankrijk den roem van een bewonderenswaardigen veldtogt en bevrijdt het van de gevaren van een algemeenen oorlog. Keizer Napoleon heeft, met zijne zoo dikwerf getoonde scherpzinnigheid, zeer juist begrepen, dat de vrede bepaaldelijk aan den Mincio of te Weenen moest voorgeschreven worden. Wij gelooven dat, na vier overwinningen, en terwijl onze vloot zich voor Venetië, en onze batterijen reeds voor den geduchten vierhoek bevonden, zelfs de weg naar Weenen voor onze zegevierende legioenen geopend was, en dat de keiier, hadde hij veroveringen gewild, het genoegen zou hebben kunnen smaken, te Schön' brunn in het bed van den overwinnaar van Austerlitz te overnachten. Maar den dag, waarop ons leger de grenzen van het eigenlijke Italië zou overschreden hebben, om voet te zetten op het Duitsche bonds-gebied, op dezen zelfden dag zou de oorlog geheel van nature ontaard en verbasterd wezen. Dit was ook de beteekenis der woorden, door den keizer in zijne dagorder ge sproken. Zij dus, aan wie de vrede van Villafranca niet voldoet, schijnen deze gehaltrijke woorden niet te begrijpen , schijnen niet te beseffen, welke offers des keizers wijsheid en gematigdheid ons en aan geheel Europa heefc gespaard. Wijsheid en menschelijkheid beiden geboden dus niet verder te gaan; zij waren het, welke den vrede van Villa-Franca met onverbiddelijke gestrengheid vorderden en dicteerden". — Maarschalk Vaillant zal zijn hoofdkwartier naar Milaan over brengen.
— Men verzekert, dat het Engelsche kabinet aan de Fransche regering heeft doen vragen, hoe lang do Fransche troepen nog te Italië zouden vertoeven. Uit eene goede bron verneemt men, dat eene divisie, die van generaal d'Autemarre, naar Rome zal gezonden worden, om de be zettingstroepen aldaar te versterken. De weg, dien deze divisie zou nemen, zou zijn over Ferrara, Bologna, Ravenna en Ancona, en die marsch zou ten doel hebben, om het bestuur van den paus in die steden te herstellen. — Do berigten uit Turijn melden, dat de nederlaag van bet Sardinische leger van 1849, bij Novara, niet zulk een pijnlijken indruk heeft te weeg gebragt, als thans de tijding van het teekenen des vrede». — Uit Turijn wordt van den eenen kant gemeld, dat Garribaldi. ondersteund door het Turijnsche kabinet, zou verklaard hebben de wapenen niet te zullen nederleggen, dan nadat hij de legatiën zou hebben vrij gemaakt van de wereldlijke magt van den paus; van den anderen kant zegt men, dat hij zijn ontslag als generaal had aangevraagd, daar de gesloten vrede zijne verdere diensten onnoodig maakte. — Graaf Cavour zal, naar men zegt, eene circulaire uitgeven, waarin hij de redenen zal blootleggen, die hem aanleiding gegeven hebben tot het indienen van zijn ontslag. ■ Men verzekert, dat keizer Napoleon en keizer Franz Joseph zijn overeengekomen, aan Italië in geen geval meer eenige militaire hulp te verleenen. — AangaandeMilaan loopen er hier zeer onrustwekkende geruchten; men zegt, dat er den 16den een oproer is uitgebroken en de republiek aldaar is uitgevaardigd, niet alleen door het Milanesche volk, maar dat ook hetFransche garnizoen daaraan heeft deel genomen. — Te Palermo is eergisteren een opstand uitgebroken, die echter spoedig onderdrukt is. — Uit Constantinopel wordt van den 15deu gemeld, dat Ali-Khan, gezant van Perzie bij het Fransche hof, aldaar was aangekomen en zich binnen weinige dagen naar Parijs zou begeven. (Particuliere Correspondentie van het N. A. Hand.- en E.-llad).
PARIJS, 18 Julij. De keizer is gisteren, na eene afwezigheid van ruim twee maanden, immers sedert den lOden Mei, in Frankrijk teruggekeerd. Gelijk gij door onze dagbladen zult hebben vernomen, is hij, zonder te Parijs te vertoeven, terstond met den spoorweg verder naar St. Cloud vertrokken. Vele winkeliers, die reeds van een schitterenden intogt des keizers gedroomd hebben en daarom groote toebereidselen hadden gemaakt, zijn bitter teleurgesteld, en willen weten, dat staatkundige beweegredenen den keizer genoopt hebben, met stillen trom in zij n rijk terug te keeren. Dit is evenwel het geval niet; Napoleon III wil nu eens en vooral zijn grooten oom Napoleon I in alles navolgen. Dat de keizer in alle stilte een oogenblik op de Tuileriën is afgestegen, om aan het leger de eer van den triomphtogt over te laten, geschiedt ten gevolge van een bekend praecedent uit het eerste keizerrijk. Het keizerschap verlangt, dat de officiële intogt van het Italiaansche leger, opgeluisterd door de overwinningen van Mortebello, Magenta, Marignan en Solferino, eerst op den l5den Augustus aanstaande, zijnde den Napoleonsdag, zal plaats hebben,
en, naar men verzekert, zal deze plegtige feestviering al het tot hiertoe geziene, tot zelfs den feestelijken terugkeer van het Krimleger, ip pracht en luister overtreffen. De regering wil aan dit nationale feest den schoonsten glans verleenen en heeft reeds bevel gegeven om de geheele stad, en hy name alle boulevards, op eene buitengewone wijze met triumphy -—3, eerspoorten en toepasselijke allegorische decoratiën te versieren. Naar men blijft verzekeren, zullen de keizers van Rusland en Oostenrijk alsdan te Parijs komen, om der wereld het verheven schouwspel van een uit de heterogeenste elementen zamengesteld keizerlijk-klaverblad te vertoonen, dat, even als de brochure: Napoleon III et V Italië, ook wel eens baar aanhangsel, de kaart van Europa van 1860, tot waarheid zou kunnen doen worden. Het programma van het feest van den 15den Aug. zal door den keizer zeiven te St. Cloud worden vastgesteld, alwaar hij zich vooreerst in stilte heeft teruggetrokken, om zich ongestoord met de redactie der statuten voor het Italiaansche staten-verbond te kunnen bezig houden, die later, op zijn verlangen, aan de beoordeeling en goedkeuring der groote mogendheden zullen worden onderworpen, want, in strijd met den wensch van keizerFranz Joseph, om de Italiaansche quaestie op een afzonderlijk congres met Frankrijk en de Italiaansche staten te regelen, blijft de keizer op het bijeenroepen van een Europeesch eindcongres aandringen. Wij zullen spoedig vernemen, of men van weerskanten genegen is daaraan gevolg te geven. Engeland zal waarschijnlijk nog minder gezind zijn daaraan deel te nomen dan Pruissen, nu het de overtuiging heeft erlangd dat het met de Fransche alliantie gedaan is. Van St. Cloud zal de keizer naar Plombières vertrekken, terwijl dc keizerin, die den jongaten ministerraad nog heeft voorgezeten, zich naar Biaritz zal begeven, waar in den afgeloopen tijd groote werken zjjn tot stand gebragt. De keizer zal er eerst in de tweede week van Augustus aankomen, om vervolgens met de keizerin naar Parijs terug te keeren.
Het baart hier eenige bevreemding, dat de Moniteur nog steeds bet stilzwijgen bewaart over de vredes-preliminairen en het congres, Ook heeft het officiële blad over's keizers aankomst te St. Cloud niets naders mede te deelen, noch over de geestdrift der Fiëmontezen op 's keizers zege (terug)-togt door Italië. Ik sprak hierboven van 's keizers zucht om Napoleon I in al zijne daden op- of liever na te volgen. Getuiue onder anderen hiervan ia de tbans afgeloopen veldtogt, die met al zijne bijzonderheden aan dien van 1796 en den daarop gevolgden vrede van CampoFormio herinnert. Na de overwinning bij Arcolé Rivolt en na de inneming van Mantua, rukte Napoleon I op Weenen aan, en toen hij nog slechts 25 mijlen daarvan verwijderd was, schreef hij den 31sten Maart 1797 uit zijn hoofdkwartier Klagenfurth een' brief aan den aartshertog Karei, waarin hij hem het volgende vroeg: «Zijn er niet genoeg menschenlevens opgeofferd en is men niet genoeg in rouw en droefheid gedompeld? waarom zullen eerst nog eenige duizenden meer gedood worden, ten slotte moeten wij ons toch verstaan". De aartshertog antwoordde, dat hij geene volmagt tot onderhandelen had; hij zou den keizer raadplegen, en.... den 7 April vroegen twee Oostenrijksche generaals een wapenstilstand van 10 dagen. Na poleon I stond hun 6 dagen toe, na afloop waarvan (18 April) het beroemde preliminaire verdrag van Leoben werd gesloten! Eindelijk heeft hij nu in Italië weder een der meest verafschuwde scheppingen van den eersten Napoleon in het leven geroepen; de Italiaansche confederatie onder een geestelijk vorBt-primaat is eene getrouwe copie van het Rijn-verbond. De ware protector troont te Parijs; van daar uit zal Italiës lot voortaan worden bestemd Om die reden heeft graaf Cavour zijn ontslag dan ook genomen, ofschoon dit door den keizer reeds lang moet zijn verbeid. Men is hier veel minder gespannen op de aangekondigde proclamatie des keizers over het herstel van de vrede, dan op een geschrift, dat de ex-minister eerstdaags zal in het licht geven, om zijne demissie te motiveren en om aan te toonen, dat de tusschen de beide keizers te Villafi anca gesloten vrede een jegens Italië gepleegd verraad is. Men heefc den lijder niet hersteld, maar hem een geneesmiddel toegediend, dat zelfs geen palliatief kan worden genoemd en slechts strekt om de kwaal te verergeren. Natuurlijk, dat de arme, in hunne verwachting teleurgestelde Italianen, thans nog meer getergd en verwoed zijn dan vroeger. Prins Napoleon, die ook tot de ontevredenen behoort, wordt hier morgen terugverwacht, doch zal spoedig weder met eene geheime zending naar Rusland, gelijkt men zegt, vertrekken. Men spreekt heden eindelijk op nieuw van de terugroeping van lord Cowley, den Engelsehen gezant, naar Londen, omdat hjj zijne regering zeer slecht op de hoogte van zaken heeft gehouden. Hij had namelijk lord J. Russell geschreven, dat de keizer beloofdhad geen vrede te sluiten, dan na zich daarover met de overige mogendheden te hebben verstaan. De edele lord minister heeft daarvan aan het parlement mededeeling gedaan; het tegendeel heeft juist plaats gevonden
De beurs heefc den keizer zeer onvriendelijk behandeld. Zij heeft hem niet eens een welkomstgroet gebragt en blijft bij voortduring in eene flaauwe stemming verkeeren. Wel is waar, wordt zij in deze heete zomerdagen niet zeer druk bezocht, daar vele speculanten het aangenamer vinden, die dagen te Baden-Baden door te brengen, dan zich om 25 tot 50 cs. op de beurs te laten verdringen. Doch de hoofdreden van hare lusteloosheid is eensdeels de ontevredenheid over het sluiten van den vrede, die zelfs gisteren avond in de faubourgs du Temple, St. Antoine, St. Martin en in de straten Honoré en Montmartre tot veel ergerlijker tooneelen aanleiding heeft gegeven, dan de arme redacteuren der officiële pers mogen dulden en die alles moeten goedkeuren; ten andere zijn het de ongunstige berigten uit Italië, die de gemoederen en niet ten onregte op nieuw verontrusten. Hoewel de republikeinsche bewegingen, zoowel te Turijn als te Milaan, ten minste voor het oogenblik onderdrukt zijn, zoodat het tot geen eigenlijken opstand aldaar is ge"komen, kan die, bij de in Italië heerschende stemming of veeleer ontstemming over 's keizers handelwijze, waardoor hij alle populariteit heeft verloren, eiken dag uitbar sten. Men hoopt nog altijd, dat graaf Arese, sedert langen tijd 'skeizers
vertrouweling en bij wien hij jaarl ijks op de Tuileriën kwam logeren, niet slagen zal, opdat door de benoeming van den heer Ratazzi, tot president van den ministerraad, de liberale partij bevredigd moge worden. Ik wil het overigens niet verzwijgen, dat de beurB ook zeer gedrukt is, doordien do vrede ook hier niemand heeft bevredigd, uitgezonderd weinige beursspeculanten en vele kruipende hovelingen. De verwachting, die men van den keizer koesterde, is niet vervuld; hij heeft, wel is waar, veel verrigt, maar in een geheel anderen zin, dan de liberale, en nog meer de demokratische partij verlangde — en dit zal men hem nooit vergeven. Bij het bespreken van onze beurs-aangelegenheden moet ik tevens vermelden, dat het met de opheffing der beurs-coulisse thans eindelijk ernst is geworden. Keizer Napoleon III heeft iets tot stand gebragt, dat noch aan Louis Philippe, noch aan de republiek gelukt is. Het beursspel wordt daardoor trouwens tot zeer enge grenzen teruggebragt, want de gepatenteerde agents de ehange handelen slechts onder waarborg, gedurende de beursuren en alleen in het parket. Door de opheffing der avondbeurs enz., wordt het spel tevens gevaarlijker. Als reden van deze beperking, kan ik u met zekerheid melden den wensch des keizers, zich van dezen in onzen tijd zelfs te hoog aangeslagen barometer der publieke opinie te ontslaan. De tijd zal moeten leeren, of deze maatregel eene krijgszuchtige toekomst beteekent, dan of zij Blechts strekt om de kapitalen aan de productieve industrie te doen toevloeijen. Men spreekt eindelijk ook nog van eene eerstdaags te sluiten nieuwe leening, vermits die van 500 millioen francs, bij den aanvang van den oorlog genegotieerd, geenszins alle krijg»kosten kan dekken. De beurs en velen met haar houden het nogtans voor de regering onraadzaam in dit deficit door eene nieuwe leening te voorzien. Een vrede als die van Villafranca, gevolgd door eene tweede leening, zou zelfs in de wetgevende vergadering tot minder aangename discussiën aanleiding kunnen geven. Ik heb u heden zoo veel ernBtigs verhaald, dat ik althan» met iets kluchtigs wil eindigen. Gij kunt er onze goede Par'ijzenaars geheel in herkennen. Het is het volgende: Het nieuwe bronzen standbeeld van Dr. Jenner, op de kade tegen over den Pont des Arts, schijnt de mindere klasse der Parijzenaars in verlegenheid te brengen; zij hebben alleen begrip van monumenten die met een zwaard of maarschalksstaf vergezeld gaan. Zelf» de naam van den geleerden doctor klinkt vreemd in hunne ooren, vooral de omstandigheid: dat hij is ut» Anglais, i» een itruikelblokvoor hen. Quel est ce docteur Oeaeur? Ma foi,)e ne tait pas, mais il gene ici la circulation. Zy hebben zeker een» gehoord van Dr. Harvey en zijne ontdekking van den bloedsomloop {cireulation du sang), in verwarren beide denkbeelden!
Engeland. LONDEN, 18 Julij. De hertogin van Kent en prinses Bohenlohe Langenburg zijn gisteren te Oaborne aangekomen. — De minister van oorlog heeft eene circulaire uitgevaardigd, betrekkelijk de corpsen vrijwilligers. Daarin wordt o. a. gezegd, dat de regering voorloopig 25 pCt. der benoodigde Enfield-geweren voor genoemde corpsen zal verstrekken, terwijl zij, in geval hunne actieve dienst wordt verei»cht, ook de overige 25 pCu zal leveren. Wijders, dat de regering het wenschelijk acht, dat in d» maritieme graafschappen bij voorkeur vrijwillige artillerie-corp»en worden opgerigt, die in geval van nood de ku»t-batterijen kunnen bedienen. Eindelijk zullen meergenoemde corpsen, op gezette tijden, door officieren van het staande leger worden geïnspecteerd. — In den loop van deze en de volgende maand zullen 5000 man infanterie en cavallerie naar Indië gezonden worden, om de van daar terugkeerende troepen der voormalige O. I. compagnie, die hun ontslag verlangen, te vervangen. — De hitte heeft in de twee laatste dagen een buitengewoon hoogen graad bereikt. Het gebrek aan water begint zich algemeen te doen gevoelen en de gezondheidstoestand is niet zeer bevredigend. — Het leggen van den onderzeeschen telegraaph-kabel tusschen Denemarken en Cromer, op de kust van Norfolk, is dezer dagen gelukkig volbragt. — Volgens Hans Busk's Navies of the World bedragen de kosten van een nieuw linieschip, zoo als b. v. de Duke of Wellington, thans £ 171,735 (ƒ2,060,820), en die voor hat jaarlijksch onderhoud, natuurlijk zonder inbegrip van de soldij aan de manschappen, £ 14,325 (ƒ171,900). — De derde groote revue in het Curragh-kamp werd Vrijdag onder opperbevel van generaal Seaton gehouden. In weêrwil dat er gedurende drie uren evolutiën onder eene heete zon werden uitgevoerd, heeft men bij geen der regimenten de minste sporen van vermoeijenis of afmatting kunnen waarnemen. Voor eenigen tijd werd gemeld, dat Dr. Wise met zijn luchtbal, waarmede hij voornemens is naar Europa over te steken, tot het doen van een proeftogt, te St. Louis was opgestegen. Thans wordt gemeld, dat hij den 3den dezer in de nabijheid van Troy, in den Btaat NewYork, is neêrgekomen, hebbende hij den afstand van 1150 mijlen in 19 uren 50 minuten afgelegd. In den ballon bevonden zich vier personen. — De Milwankee News deelt mede, dat sedert de heer Sickles, wiens proces zoo veel opziens heeft gemaakt, den heer Key heeft doodgeschoten, tegen 34 personen door beleedigde echtgenooten van vuurwapens is gebruik gemaakt of deze daaraan ten doel stonden. I£u!lsefiiaiiii. WEENEN, 17 Juiy. Gisteren heeft er een ministerraad, onder voorzitting des keizers, plaats gehad. — Men spreekt nog steeds van wijzigingen in het ministerie, welke spoedig te verwachten zouden zijn; daarentegen wordt echter verzekerd, dat baron von Bach schier dagelijks met den president van den rijksraad, aartshertog Reinier, confereert en hot invoeren van hervormingen als noodwendig moet hebben verklaard. — De Oostenrijksche dagbladpers bespreekt voortdurend het jong­
ete keizerlijke manifest; hare taal komt vrij eenstemmig hierop neder, .dat thans de tijd gekomen is tot het doen van al die hervormingen, welke kunnen strekken tot het schenken van wezenlijke, innerlijke kracht, iór moreel en materieel opzigt, aan de volkeren van Oostenrijk. — De aartshertogen Wilhelm en Leopold zijn uit Verona hier aangekomen. — De hertogin van Modena is gisteren van Weilburg hier aangekomen, om haar gemaal, die heden van Yerona hier verwacht wordt, te ontmoeten. — Het stoffelijk overschot van den bij Solferino gesneuvelden vorst von Windischgratz is gisteren uit Italië deze stad gepasseerd, ten einde in het familiegraf te worden bijgezet. — Morgen zal de centrale commissie van enquête voor de OosteDrijksche industrie alhier vergaderen, ten einde uit de verslagen der respectieve kamers van koophandel en comités ran statistiek een algemeen rapport op te stellen, naar aanleiding waarvan door de ministers van binnenlandsche zaken, van financiën en van koophandel voorstellen aan den keizer zullen worden gedaan. — O vei' den Zuiderspoorweg werden gisteren reeds eenige spoedeisehende goederen naar Triëst vervoerd; binnen weinige dagen wordt de opening van het algemeen vrachtverkeer daarover te gemoet gezien. — Volgens de Ml. Ztg. zou het avancement bij de Italiaansche regimenten worden geschorst, aangezien door den veranderden staat van zaken ook daarin wijzigingen worden verwacht. — De generaal-majoor baron von Lauingen is uit de militaire dienst ontslagen; tydens den slag by den Mincio, voerde hij het bevel over eene divisie cavallerie, en men beschuldigt hem, destijds den linkervleugel des legers zonder ondersteuning te hebben gelaten. — 1 De Temesvar Ztg. behelst een schrijven uit Belgrado, van 12 dezer, melding makende van de inhechtenisneming van vijf se natoren, op grond van eene ontdekte zamenzwering, ten doel hebbende om gedurende de feestelijkheden te Topschidar en Schebaz de beide vorsten Milosch en Michael te vermoorden. Reeds moet een der beschuldigden verhooren op de pijnbank hebben ondergaan, BERLIJN, 19 Julij ('« ochtends). Aan de Weser Ztg. wordt van hier geschreven: "Of het congres tot stand zal komen, is nog niet te voorzien. De Fransche regering behandelt deze vraag als eene open, bare, naardien zjj hier heeft doen te kennen gegeven, dat zij tot het bijeenkomen daarvan gezind is, terwijl echter het Weener kabinet deze meening niet deelt. Tan de onzijdige grootmagten schijnt Rusland de eenige te zijn, welke nog ten volle vasthoudt aan haar regt, om de nieuwe verdragen te onderzoeken en goed te keuren, en die het in haar belang acht, al dadelijk van dat regt gebruik te maken, reeds daarom, dat de afstand van Lombardije, van welks herovering in Oostenrijksche organen duidelijk genoeg gesproken wordt, zoo spoedig mogelijk de ratificatie der groote mogendheden erlange. Eindelijk kanhetpraecedent, Napoleon, met den last, ook do volroagt tot eenzijdige veranderingen der verdragen te schenken, slechte gevolgen voor do toekomst hebben en wel eens te eeniger tijd tegen elke regering gekeerd worden, welke geen deel aan het congres mogt willen nemen". — Ter bestrijding van de uitvallen der Oostenrijksche pers, volgens welke men zich te Weenen zou overtuigd houden, dat men daar als een offer ter slagtbank was geleid, wijst men er op, dat die bittere gemoedsstemming da&raan is te wijten, dat Oostenrijk Lombardije verloren, doch daarentegen Griinoe, v. Bach o. s. behouden heeft; met andere woorden: dat voor de stemming, welke door den tegenwoordigen staat van zaken aldaar heerscht, het aan het roer van den staat zijnde sys teem een afleider noodig heeft, en er geen beteren vinden kan, dan om den algemeenen haat tegen Pruissen te keeren. Dien haat echter vreest men hier niet, en als de mismoedigheid van het Weener kabinet zich in officiële manifesten lucht geeft, kan men overtuigd zijn, dat het ant woord niet re' achterwege blijven; trouwens heeft het dubbelhartig spel der zending van Windischgratz hier kwaad bloed genoeg gezet, en het ministerie Hohenzollern heeft geene reden, zoo iets te verzwijgen. Men houdt het ook voor zeker, dat het Weener kabinet, ten einde zijne onderhandelingen met Napoleon te beter te kunnen bemantelen, zijne eigen gewone en buitengewone gezanten aan het Berlynsche hof daarvan geheel onkundig had gelaten. — De prinses van Pruissen heeft zich van Koblentz naar Dus seldorf begeven, ter condoleantie wegens het overlijden der jeugdige koningin van Portugal. — De heer von Bismarck Schönhausen wordt heden uit St. Petersburg hier verwacht, ten einde nieuwe instructiën te ontvangen. De overige hier aanwezige gezanten zullen weldra naar hunne respectieve posten terugkeeren. — Uit Keulen berigt men, dat ook bij 8ste legercorps het bevel is ontvangen om de landweer-batailions ten spoedigste naar hunne stads kwartieren te doen terugkeeren. Men ziet weldra den algeheelen te rugkeer der landweer en reserve naar hare haardsteden te gemoet. FRANKFORT, 18 Julij. Naar men uit Munchen schrijft, zal het by den Beijerschen landdag te behandelen wets-ontwerp ter voorziening in de buitengewone oorlogskosten slechts een orediet van 10 millioen gulden vragen, zijnde dit oorspronkelijk op 30 millioen gesteld. Zwitserland. BERN, 17 Julij. Nadat de Zwitsersche regering reeds voor lang vergeefs onderhandelingen had aangeknoopt met het hof van Rome, ten einde de Zwitsersche gemeenten, wier geestelijke jurisdictie onder de bisdommen van Milaan en Como bebooren, daarvan los te maken, en onder de nationale bisdommen te stellen, heeft de bondsvergadering een anderen weg te dien aanzien ingeslagen. Zij heeft namelijk in hare zitting van gisteren een besluit genomen, waarbij alle buitenlandsehe geestelijke jurisdictie in Zwitserland opgeheven verklaard wordt, terwijl bij dat besluit de regering tevens gemagtigd wordt, om alleen in den aangeduiden zin onderhandelingen aan te knoopen met het hof van Rome, tot verdere regeling dezer aangelegenheid. België. BRUSSEL, 19 Julij. De koning heeft, wegens het overlijden der koningin van Portugal, voor 14 dagen den rouw aangenomen, te be ginnen met den 18den dezer maand. De rouw zal echter den 21sten Julij, den verjaardag van 's konings inhuldiging, geschorst worden. — De croup heerscht alhier op eene schrikbarende wijze; in 24 uren zijn onder anderen te Sohaerbeek in een huis 3 kinderen aan deze ziekte gestorven. — Volgens de 25ste lijst van Spa, zijn aldaar sedert het begin van het saizoen 3647 bad-bezoekers geweest. Italië. TURIJN, 15 Julij. Heden zijn de gouverneur en de magistratuur van het hertogdom Farma alhier aangekomen, om aan den koning het adres aan te bieden, waarbij de bevolking de verklaring hernieuwt, dat zij zich met Piëmont wil vereenigen. Het volk en de na tionale garde juichten deze commissie met groote geestdrift toe. — Men zegt, dat de koning den 13den te Milaan zeer koel is ontvangen, en dat men vreesde voor eene manifestatie, toen keizer Na poleon den volgenden dag de Btad binnentrok. Gelukkig hebben er geene wanordelijkheden plaats gehad, doch de ontvangst was zeer stijf en de stad had het aanzien alsof zij door eenig onheil was getroffen. Er werd geen enkele vreugdekreet gehoord. — De Lombardia, het offioiële dagblad van Milaan, meldt het volgende: «Wij zijn ingelicht, dat de koninklijke regering van Lombardije 14 dagen geleden bevolen heeft, dat de goederen, welke aan de congregatie van Jezus behooren, onder sequester zouden worden gesteld en geadministreerd door de directie van financiën. Wij we ten bovendien, dat het aan de directie van hypotheken verboden is eenige nieuwe inschrijving te doen ten laste van de goederen der Jezuïten". — Uit Napels wordt gemeld, dat bij het oproer in de caserne San Polito eenige kogels in het museum van schilderijen zijn doorgedrongen en verscheidene schilderijen hebben beschadigd en ook het schoone standbeeld van Nero, dat te Herculanum is opgedolven,
---

Met meisje van Helgoland. NOVELLE.
(Vervolg van N°. 193)
Het waa namiddag. Antije was geheel alleen te huis en kon zich nu ongestoord aar. den loop horer gedachten overgeven. Eensklaps deed zich de winkelschel hooren, en door die onwelkome stoornis eenigzins I verschrikt, snelde zij naar den winkel. In weerwil van alle mogelijke inspanning, stonden verrassing en verwarring duidelijk op het gelaat van het jonge meisje te lezen, toen zij kapitein Perry voor zich zag, die haar beleefi groette en als aanleiding tot zijne komst voorgaf, eenige kleinigheden te willen koopen, om ze ais aandenken naar Engeland te zenden. Hoj natuurlijk deze aanleiding ook was, en hoe dikwerf Antije zich bij zulke gelegenheden, inzonderheid gedurende het badsaizoen, alleen met vreemdelingen in den winkel had betonden, zonder daarom in het minBt schuehteren te zijn, beefde zij heden toch bij de gedachte, met den jongen officier alleen te zijn en was naauwelijks in staat een woord uit te brengen. Perry, dio hare verlegenheid opmerkte en die, zich in stilte verheugende, in zijn voordeel uitlegde, liet haar nogtaus den tijd, hare kalmte te hervatten en scheen geheel verdiept in de beschouwing der schelpen en andere artikelen. Antije was hem dankbaar voor deze teedere kieschheid. Na eenige gewone beleefdheidsvragen betrekkelijk het bal van gisteren avond en den gezondheidstoestand vanzijne schoone danseres, brak Perry. eindelijk het stilzwijgen af, verzocht Antije hem behulpzaam te zijn in de keuze zijner geschen ken voor zijne vrienden in Engeland, en nam, na rijkelijke inkoo en, even kalm en bedaard afscheid, als had zfjn bezoek geene ndere aanleiding gehad, dan de door hem opgegeven redenen. Antije viel een steen van het hart, toen Perry vertrokken was; n toch zond zij hem hare blikken steelsgewijze achterna, tot liii en hoek der straat omging; en nu gevoelde zij schier verdriet, dat 'J n °g n iet eene wijl langer was gebleven. Zoo kwam hij bijna eiken dag in den winkel, kooht nu eens dit,
dan weder dat, zoodat de oude vader zich dikwerf lagchende er over verwonderde, hoe vele geschenken de kapitein aan zijne ken nissen wel had mede te brengen, want hij dacht er in het minst niet aan, dat zijne dochter eene aantrekkingskracht op den trot schen officier kon uitoefenen. Antije was aan zijne komst reeds zoo gewoon, dat zij die met ongeduld, als iets dat van zelf spreekt, verwachtte. Elk nieuw bezoek duurde dan ook allengs iets langer, en men zou hebben kunnen opmerken, dat de inkoopen gewoonlijk spoe dig waren bewerkstelligd en het thema des onderhouds al meer en meer daarvan afweek; want Perry «prak er thans van, hoe aangenaam het eiland hem geworden was; dat hij thans met smart aan den terugkeer naar Engeland dacht, waarnaar hij vroeger zoo reikhalzend had verlangd, en dat hij het liefst voor altijd op Helgolnnd zou willen blijven — en, al gevoelde zich Antije in zijne tegewoordigheid ook' eigenaardig bevangen, zoo ontbrak het haar toch niet aan moed, hem te antwoorden en zelfs somwijlen te schertsen. Maar ook Perry gevoelde zich op eigenaardige, tot nu toe hem vreemde wijze door het jonge meisje aangetrokken. Zijne bezoeken ten huize van den heer Hansen waren hem tot behoefte geworden en hij zag den tijd daarvoor met evenveel ongeduld te gemoet, nis moesten zij eene gewigtige beslissing ten gevolge hebben. Gebeurde het soms toevallig, dat hij in plaats van Antije haren vader in den winkel aantrof en dus, door den nood gedwongen, van zijn wensch, haar te spreken, moest afzien, dan was hij den ganschen dag verdrietig en kwalijk geluimd. Perry had reeds te dikwijls in minnarijen zijn hart afgestompt, om eene ware innigheid des gevoels te kennen en aan een ander wezen te kunnen wijden; nooit echter was zijn hartstogt zoo krachtig opgewekt r.ls thans. De oorzaak daarvan was misschien het zonderlinge van de tetrekking en het aantrekkelijke der nieuwigheid — en bij zelf misleidde zich door de gedachte, ditmaal werkelijk te beminnen. Hij was wrevelig over zijne zwakheid, zoo als hij meende, die hem, den man der wereld, aan een eenvoudig meisje uit het volk, zoo ver beneden de vooroordeelen
van zijn stand, boeide. Hij beproefde, met zich zeiven den spot te drijven, gelijk het zijn welmeenende vriend dikwijls deed, vermits deze wist, dat spotternij Perry het zekerst van de gevaarlijke uitspattingen van zijn hartstogt zouden afhouden. Maar toch kon hij het niet over zijn hart brengen, Antijes huis voorbij te gaan, zonder daar binnen te treden en met eiken dag eene betrekking vaster aan te knoopen, die, met het gezond verstand bezien, aan beide partijen zoo weinig heil voorspelde. Zoo bleven dan de zaken op denzelfden voet voortgaan, en te vergeefs trachtte Hilton, die voor Antije gevaar vermoedde, den vriend af te houden en hem door verstrooijing, die het thans geopende badsaizoen aanbood, op eenen anderen weg te brengen. Perry gevoelde zich door de voorzorgen en bewaking van Hilton gekrenkt en belem merd en gaf dit door zijn koel, terughoudend gedrag jegens dezen niet onduidelijk te kennen. Een zachte, heldere Junij-morgen had het eiland begroet, welks b e - woners voor het grootste gedeelte nog een rustigen slaap genoten, toen een jongmeisje met vlugge schreden den weg aflegde, die vanhet stadje naar het verst verwijderde einde der rots, de noordelijke spits, geleidde. Antije had wegens de ochtendkoelte een doek omgeslagen en de zwart zijden Helgolandsche hoed, die tevens nek en schouders bedekte, beschermde het frissche, door den zeewind rood gekleurde gelaat. In de hand droeg zij een sierlijken blikken emmer, want die vroege togt gold hare beide schapen, die de huishouding van melk moesten voorzien. Antjje koos steeds dit vroege ochtenduur, ten einde niet door de lastige nieuwsgierige blikken van de wandelende badgasten of soldaten in hare bezigheid gestoord te worden; angstig zag zij somwijlen op den reeds afgelegden weg terug, of de schoone ochtend toch niet reeds een vreemdeling vroeger dan gewoonlijk tot eene wandeling had uitgelokt. De lampen van den lichttoren verspreidden nog slechts een mat licht, en werden duizendvoudig door de lichtstralen der ochtendzon overvleugeld, die in de schitterende groote glasschijven van deu
toren gebroken werden. In het westen daalden de laatste donkere nachtwolkjes aan den horizon weg en doken in de donkerkleurige zee, die op hare door lange golven bewogen vlakte in het Oosten het vlammend beeld der donker rood oprgzende ion weerkaatste. Niet ongelijk aan sneeuwvlokken, zweefden in het verre verschiet eenige ligte zeilen over de water-woestijn; het waren booten van de nijvere visscher» of fiere drager» van den wereldhandel. Eene doodsche stilte, Blechts afgebroken door het eentoonig geruisch der zee, die den voet der rots bespoelde, het uit de verte weergalmende geplas van een klein vaartuig en nu en dan den morgenzang van een vogel, lag over het kleine eiland uitge»preid, op welk» groene zoden de vochtige dauwdroppelen schitterden. Het geheel scheen een beeld naar het leven van het schoone, onschuldige wezsn, dat daar langs den weg stapte, van de vreedzame, heilige rust haars harten, en van het onuitsprekelijk grenzelooze verlangen, dat er in verborgen was. Antije had de noordelijke spits, de weide harer «chapen, weldra bereikt, toen zij tot haar verdriet de gedaante van een man herkende, die zich op de aan het uiterste einde der rots geplaatste bank had nedergezet en, haar den rug toekeerende, geheel verdiept scheen in het heerlijke beeld van den zonsopgang. Zij aarzelde eene wijl en dacht er over na, hoe zij die onaangename ontmoeting zou kunnen ontgaan, zonder het doel van haren togt te missen; maar juist in dezen oogenblik verhief zich de vreemdeling en zij herkende in de door de zon verlichte gedaante haren neef Lafsen. Wat kan hem reeds zoo vroeg in den ochtend derwaarts lokken? vroeg zij zich zelve, want te oordeelen naar Lalsens gedrag sedert zij hem alle hoop op hare wederkeerige liefde had benomen, liet het zich niet veronderstellen, dat hij harentwege daar gekomen was, welligt om zijn voorstel te herhalen, van welk» afwijz ng hij zich toch verzekerd moest houden. Lafsen had zich te edel betoond, dan dat zij hem tot dergelijke poging in staat kon achten, en daarom ging zij, die gedachte verwerpende, rustig op hem aan. {Wordt vervolgd.)
---

