BUITENLAND. Frankrijk.
PARIJS, 1 Maart. Het berigt, dat de voorstellen van lord Cowley door het hof van Oostenrjjk verworpen waren, is alhier aangekomen. Er was echter in den namiddag nog geen officieel berigt bij de regering ontvangen. — Het gerucht van eene reis van den keizer naar Turijn, wordt hoe langer hoe stelliger; is dit zoo, dan geeft het eene reden te meer om bepaald zeker van den oorlog te zijn. Meer aannemelijk echter is de komst van graaf Cavour naar Parijs; men verzekert zelfs, dat hij er heden reeds incognito geweest is, en drie uren vertoefd heeft. Men doet te Turijn al zijn best om graaf Cavour te doen vallen, en noemt als zijn opvolger graaf Revel. — Tusschen de Engelsche en Eransche regering schijnt de beste verstandhouding te blijven heerschen, en dit blijkt daaruit, dat, wat de quaestie van Newfoundland betreft, de keizerlijke regering niet blijft aandringen op de nieuwe voordeelen, waarvan sprake was, ten opzigte van de visscherij in streken, waar Frankrijk nog niet gevestigd was, en zich zelfs niet beroept op de voorregten, die het bij het tractaat van Nijmegen verkregen had. — Er werd heden beweerd, dat de Eransche regering, al mogt zij ook de troepen uit Rome terugtrekken, evenwel eene stelling in Italië zal behouden, en de troepen naar Civita Vecchia doen terugtrekken, om een tegenwigt te hebben tegen de Oostenrijksche bezetting vanFerrara. Het antwoord der regering op de vraag van den pauselijken nuntius is nog niet opgezonden. Graaf Walewski en de nuntius hebben daarover een langdurig gesprek gehouden. — Er wordt uit goede bron gemeld, dat de Fransche troepen Rome den 15den dezer zullen verlaten. — De Pays bevat een artikel, dat nog al vredelievend is. — Het bal van gisteren bij den heer Fould was zeer levendig; de costumes der dames waren allerprachtigst en, ofschoon de meeste heeren, onder anderen prins Napoleon, de graven de Morny en Walewski, in domino waren, hadden ook velen zich in historische costumes gekleed. Tegen middernacht verschenen tweedominos, die uit eene geheime deur kwamen, welke van het ministerie van staat naar de Tuileriën leidt. Zij intrigeerden verschillende personen, en vertrokken ten 1 uur op even geheimzinnige wijze. Twee voorvallen op het bal waren niet zonder gewigt. Er waren namelijk twee allegorische maskers, waarvan de eene den vrede, de andere den oorlog voorstelde. De vrede bood aan prinses Mathilde den vredepalm aan, wolken zij aannam met de woorden: .ik neem dien aan, als een goed voorteeken, doch kan voor niets instaan". De oorlog bood daarop aan een der generaals, die in de Krim heeft uitgemunt, zijne lans aan en kreeg ten antwoord; «mijne betrekking brengt den oorlog mede, maar ik moet u doen opmerken, dat è'éno zwaluw nog geen zomer aanbrengt". — Men begint te vreezen, dat Oostenrijk, om een oorlog in Italië te voorkomen, de Porte tot een hardnekkigen tegenstand zal aanhitsen tegen de politiek der kabinetten van Parijs en St. Petersburg, ten opzigte van de dubbele verkiezing van kolonel Kusa, en het Weener kabinet rekent hierin op de hulp van Engeland en Pruissen. Hoe het zij, er heerscht té Constantinopel eene hevige beweging, en de Porte schijnt zelfs te willen terugkomen op oude regten, waaraan door de overeenkomst van 19 Aug. 1858 regt gedaan was; men kan dus op geene concessiën van Turkije rekenen; het zal ten sterkste op de herziening der Terkiezingen aandringen. Eene dusdanige hardnekkige houding van de Porte doet veronderstellen, dat zij door Weenen, en misschien door Engeland en Piuissen ondersteund wordt. Het hof van St. James heeft, zoo als bekend is, de vraag over de wettigheid der verkiezing aan het oordeel der regtsgeleerden van de kroon onderworpen, die een ongunstig advies uitbragten, en daaruit wil de Wiener Presse opmaken, dat Frankrijk, Turkije cn Sardinië een ultimatum aan de Porte gezonden hebben, waarin zij verklaren, dat zij de zending van Turksche troepen naar het Moldo-Wallachijsche grondgebied als een casus belli zullen beschouwen. Dit is echtei geheel bezijden de waarheid: er is tot nog toe geene sprake van een ultimatum of een casus belli. — Bij den boekhandelaar Dentu zullen binnen eenige dagen meer dan twintig brochures over de vraag, of de oorlog al dan niet onvermij delijk is, in het licht verschijnen. — Eene der schoonste inrigtingen van Europa, de keizerlijke drukkerij, heeft heden ochtend op het punt gestaan,eene prooi der vlammen te worden, die in de werkplaats van de vergulders was ontstaan. Door spoedige hulp is de brand binnen korten tijd gebluscht. — Onder de huwelijks-afkondigingen in het 10de arrondissement komt voor die van den heer Emerat, drogman-kanselier bij het Fransche consulaat te Djeddah, en mej. Eveillard. — Den lOden Maart zullen, in het locaal voor verkoopingen in
straat Drouot, verschillende schilderijen verkocht worden, waaronder vele echte van Watteau, Bouchez en de Greuze, De meisjesin het bad, van Lancret, een schoone studiekop van Ary Scheffer, de Irois dges, van Gérard, enz. -- Uit Milaan wordt berigt, dat er een aanzienlijk aantal troepen naar Istria zullen gezonden worden; dat te Pavia dertig huizen zijn afgebroken, om plaats te maken voor de vestingwerken; dat de Oostenrijkers te Casalmaggiore bezig zijn met het maken van versterkingen, en dat te Parma het gerucht loopt, dat zij bij die plaats de Po overgetrokken zijn. Te Mantua en Verona worden groote toebereidselen gemaakt. — Een ander berigt uit Milaan meldt, dat de demonstratiën weder begonnen zijn; men wandelt in rouwkleederen, komt niet meer in de schouwburgen, en heeft aan de sigaren op nieuw den oorlog verklaard. Men zou geen acht slaan op zulke kleinigheden, ware men niet verzekerd, dat zij de voorboden van iets ernstigs zijn; men is dan ook overtuigd, dat binnen weinige dagen een opstand zal uitbreken. Er zijn verschillende militaire en politic-maatregelen genomen; talrijke patrouilles doorkruisen de stad, en de troepen zijn in de casernes geconsigneerd . — Dit Napels BChrijft men: «Wij zijn zeer bevreesd, en houden ons overtuigd, dat binnen kort een omkeer van zaken zal geschieden; er wordt niets gedaan, want men durft niets zonder de bevelen des konings, die er geene meer geeft, en zonder de verantwoordelijkheid van den minister, die afwezig is, en ook nimmer het initiatief neemt. De ministers zijn, als ware het, dood, en de beambten kunnen gaan wandelen". 2 Maart. De heer Guéroult heeft afstand gedaan van de verdere redactie van de Presse. {Particuliere Correspondentie.) § PARIJS, 1 Maart. Wij verkeereu nog steeds in eene geweldige crisis. De speculatie wil in de dagelijksche ongunstige beurs-noteringen een slecht voorteeken zien van lord Oowleys zending, waarvan men den gunstigen uitslag betwijfelt, doch ook aan honderden andere geruchten tot het wettigen daarvan ontbreekt het niet. Zoo sprak en spreekt men van de benoeming des maarschalks Baraguay d'Hilliers tot commandant van het expeditie-leger van Lyon en der Alphen. Voorts wil men weten, dat 6 regimenten der garde, en daaronder de onmisbare Zouaven, bevel hebben ontvangen, zich naar Lyon op marsch te begeven; men verbaalt eindelijk, dat generaal Espinasse met eene geheime zending naar Turijn zou vertrekken, en meer dergelijk geheimzinnig nieuws. Doch, wat ook van deze geruchten onwaar zij, geheel uit de lucht gegrepen zijn zijniet; dit bewijst de taal der officiële pers. De Patrie jubelt over de zending van lord Cowley. Het achtenswaardige blad laat met een leedvermaak de hoop doorstralen, dat zij zal mislukken, en dan, zegt zij, is Engeland voor alle mogelijke gebeurtenissen diplomatisch aan de staatkunde der Tuileriën gebonden! De volstrekt abnormale coursen in de afgeloopen week, en ook de reculade martiale der beurs op heden, zijnde de eerste dag der aan den krijgsgod gewijde maand, is cenig en alleen de misgeboorte der vrees, en op geene staatkundige beweegredenen gegrond. De wereld verkeert echter in zulk eene zenuwachtige opgewondenheid, dat bij den kreet "brand" alles naar de uitgangen stroomt, ofschoon men rook noch vonk ziet. Men beschuldige de beurs nogtans daarover niet. Dit verschijnsel is geenszins het gevolg van eene kunstmatige manoeuvre, maar veel meer de koorts van het diep geschokte vertrouwen. Bovendien houden de geruchten omtrent eene Fransche leening nog stand. Sommige chefs der oorlogspartij zouden zich zelfs geen oogenblik bedenken, tot eene nieuwe uitgifte van rente, tot den cours van 60 pCt., over te gaan (omdat zij tot hooger prijs onmogelijk zou zijn), zonder zich te bekommeren over de waarde-vermindering, die alle overige crediet-papieren daardoor zou treffen. Gelukkig is de minister van financiën een tegenstander van eene nieuwe negotiatie; ook zou b'y in de eerste behoelte van den krijg zonder leening kunnen voorzien. De vlottende schuld bedraagt 810 millioenfr.; daarvan moeten 205 millioen in den loop van dit jaar door middel van 100 millioen uit de bank en 100 millioen uit de dotatie voor het leger worden geamorti • seerd. De minister zou derhalve altijd nog 20 5 millioen zonder bezwaar voor den oorlog kunnen beschikbaar houden en daarbij nog 100 millioen schatkist-bons kunnen voegen, waarvan tegenwoordig 159 millioen in omloop zijn. Mogelijk beschouwt men het (welligt toevallig gelegde) glazen dak van het ministerie van financiën algemeen weials eene vaderlijke voorzorg voor de tot inschrijving zich verdringende menigte. Ook verhaalt men, dat de heer Pereiredezer dagendoorden keizer ineen bijzonder gehoor ontvangen werd, waarbij de directeur van het creditmobilier begon Z. M. de vrees van het publiek en de bezorgdheid der beurs alsmede het »on dit" over krijgstoerustingen en eene Fransche leening te kennen te geven, om vervolgens, door eene allezins verklaarbare weetgierigheid gedreven, Z. M. eenige vragen over het hoe en wanneer dezer 500 millioen te doen. "Men heeft mij den cours vaD 60 pCt. aangeboden," antwoordde de keizer hem en passant. • Sire," hernam de financier, »ik zou Uwe Majesteit betere voorwaarden aanbieden." De keizer bleek over dit antwoord zeer voldaan te zijn, en liet er op volgen: «wij zullen te gelegener tijd daarover spreken" — te gelegener tijd! Derhalve uitgesteld, niet afgesteld! — »Qui dit guerre, dit emprunt" luidt het spreekwoord. Men zou, onder de tegenwoordige omstandigheden, juister kunnen zeggen: » Qui dit emprunt, dit guerre". Indien Frankrijk eene leening sluit, dan is de oorlog ook besloten, en zoo ver zijn wij nog niet, ondanks al het drijven en dringen. Zal men al dan niet daartoe komen ?! Engeland wil geen oorlog, Pruissen ook niet, Rusland waarschijnlijk evenmin, en de openbare meening in Frankrijk wel het allerminst. Zoo even verneem ik, dat men na het sluiten der beurs in de Passage de l'Opéra verhaalt, dat de regering heden middag eene dépêche heelt ontvangen, volgens welke lord Cowley in zyne zending niet geslaagd is, en dat men hem op zijne voorstellen nogmaals zou hebben geantwoord : «geene bemiddelaars, maar bondgenooten". Intusschen zal Engeland dit antwoord wel hebben verwacht, maar toch de hoop blijven koesteren, dat Oostenrijk de noodzakelijkheid zal inzien, de door den tijdgeest dringend geboden hervormingen in al zijne staten in te voeren, daarom de Engelsche bemiddeling niet koel en terughoudend af te wijzen, maar den draad tot onderhandeling, doordeBritsche regering aangeboden, met kracht aan te vatten, ten einde den grooteren, positieven ea werkdadigen invloed van Frankrijk, dat door zijne
vermetele houding en zijn stout optreden meer en meer meester van den toestand dreigt te worden, te verlammen. Om u overigens een denkbeeld te geven van do gebreken, waarin te allen tijde het Oostenrijksche regeringstelsel verkeert, deel ik u de volgende anecdote mede, die Guizot in het dezer dagen verschenen tweede deel van zijne mémoire* verhaalt. «Na de katastroplie in 1848 bevond ik mij te gelijk met vorst Metternich te Londen; op zekeren dag, in een gesprek over de toenmalige gebeurtenissen met hem gewikkeld, verzocht ik hem, mij het «hoe" en "waarom" der Weener (zoogenaamde) Februarij-omwenteling te verklaren. «Ik ken wel de oorzaken en de wijze van ontstaan der Parijsche Februarij-omwenteling, doch in Oostenrijk, onder uw beheer, mijn vorst, dat begrij p ik niet 1" -Ik heb," antwoordde de vorst, met een half trotschen, half treurigen glimlach, «somtijds Europa beheerscht, doch Oostenrijk nimmer"! Engeland. LONDEN, 1 Maart. In de zitting der lords van gisteren is op eene interpellatie van graaf Clarendon door lord Malmesbuiy geantwoord, dat van het vaticaan berigt ontvangen was van des pausen aanvrage tot het terugtrekken der vreemde troepen uit zijn gebied. Onder die omstandigheden was hem geene verschooning voor de Fransche en Oostenrijksche regeringen denkbaar, om de pauselijke staten te blijven bezetten. Bovendien had de Fransche gezant hem voor eenige dagen bij een gegeven bezoek verklaard, dat zijne regering volkomen bereid was, de troepen het genoemdeland te doen verlaten. — Het berigt, dat de kanselier der schatkist zijn wets-ontwerp tot parlementaire hervorming beden bij het lagerhuis zou indienen, had niet alleen vele leden nog v<5<5r de opening naar hunne plaatsen gelukt, maar er waren ook zoo vele personen voor de deuren bijeengestroomd, dat men het raadzaam achtte, de toegangen tot de publieke tribune vóór den bepaalden tijd te openen, hetgeen hoogst zelden geschiedt. In die zitting is de eed afgelegd door den heer Edwin James, die bij zijne verschijning met toejuichingen werd begroet.Generaal Peel deelde vervolgens mede, dat hij de begrooting voor de landmagt den 4den zou indienen. Generaal Thompson was bij zijn verschijnen ter vergadering beladen met petitiën, ten voordeele van het algemeene kiesregt en de geheime stemming, uit de beide graafschappen Durham en Northumberland, welke ie zamen 34,456 onderteekeningen droegen. Ook door vele andere leden werden petitiën in gelijken geest ingediend. De heer Kinglake gaf kennis, dat hij aanstaanden Dingsdag de aandacht van het huis zou vestigen op de briefwisseling ter zake van den C'harles-Qeorge, en dat hij het overleggen van nog andere stukken zou vragen. Vervolgens is door den heer Disraoli het langverwachte wetsontwerp op de parlementaire hervorming ingediend, en aangekondigd, het voorstel tot do tweede lezing op 21 Maart te zullen doen. Ten aanzien van het genoemde wets-ontwerp bestaat weinig sympathie, en terwijl de heer Brigbt te dien aanzien heeft gezegd, dat het alles in onrust on velen in den lande in spanning brengen, maar niets regelen zal, en zelfs de beer Edwin James het onvoldoende heeft geacht, zijn zelfs de zeer gematigde bladen er niet mede tevreden. De Globe zegt echter, dat het weinig nut heeft op dit oogenblik te redeneren, om welke van zijne «deugden" het door het huis verworpen zal worden. Wat nu de aftreding van de heeren Walpole en Henley betreft, heeft de eerste zijn ontslag genomen, omdat hij den nu gestelden census te laag achtte, en de laatste, omdat het ontwerp de kiezers der steden en die der graafschappen gelijkstelde. — Na de aankomst yan prins Alfred, met de Euryalus, te Alexandrie, hebben er vele festiviteiten plaats gehad; thans echter komt de prins niet anders dan als gewoon adelborst der marine aanland. — Een der ribbonmannen is, uit hoofde van zijn deelgenootschap aan de onwettige vereenigingen,waarvan de paswoorden bij hem gevonden worden, door het hof van assises te Westmeath, tot 7jarige kerkerstraf veroordeeld. Denemarken. ITZEHOE, 28 Febr. In de gisteren gehouden zitting derstenden zijn weder een aantal petitiën ingekomen. Het belangrijkste, in die zitting voorgevallen, is de mededeeling van den vice-president, waarbij deze verklaarde, dat het publiek worden van het rapport over het ontwerp voor het staatsverdrag, door opname in eenige vreemde dagbladen, niet het gevolg was van gebrek aan geheimhouding van eenig lid der stenden. De heer von Plessen Scheel zeide daarop, dat hij reeds begonnen was met daarnaar ernstig onderzoek te doen, en, zoo mogelijk, de bron zou trachten op te sporen, waaruit dat stuk was gekomen. Duitseliland. WEENEN, 28 Febr. Men gelooft hier niet, dat de pogingen van lord Cowley tot een gunstig resultaat zullen leiden. Van daar dan ook, dat onze regering hare krijgstoerustingen ijverig voortzet. Zoo worden dezer dagen wederom troepen van de genie en onderscheidene grensbataillons naar Istrië en Dalmatië gezonden, waarvan reeds een gedeelte zich den 25sten te Triëst heeft ingescheept. Tevens wordt verzekerd, dat de vijf bataillons jagers, welke thans in Dalmatië gestationeerd zijn, bevel hebben gekregen, naar Italië op te rukken, terwijl zij door andere troepen, voornamelijk door grensbataillons, zullen worden vervangen. Men houdt het voor noodzakelijk, de grenzen aan de zijde van Montenegro sterk te bezetten, vermits men het niet voor onwaarschijnlijk houdt, dat de Montenegrijnen eeus een inval op Oostenrijks gebied zouden kunnen beproeven, die door eene afleiding, door de Franschen v> n Gravosa uit ondersteund, de ontwikkeling van aanzienlijke strijdkrachten van de zijde van Oostenrijk noodzakelijk zou maken. — Naar Venetie is bevel gezonden, om de versterkingswerken aan den Lido te bespoedigen, opdat men daarmede 14 dagen vroeger, dan oorspronkelijk bepaald was, gereed zij. Ook naar Milaan is het bevel gezonden, om het kasteel aldaar ten spoedigste te versterken, en heeft men aldaar bereids de hand aan het werk geslagen. Deze maatregel wordt alleen genomen met het oog op een eventuelen opstand in de stad zelve, waarvoor men zeer beducht schijnt. — Lord Cowley had eene langdurige conferentie met graaf Buol, die de vertegenwoordigers van Pruissen, Rusland en Turkije heeft uitgenoodigd, om morgen eene conferentie in het hotel van buiten­
landsche zaken by te wonen, waarin de aangelegenheid der verkicling in de Donau-vorstendommeu zal worden besproken. — Men hecht hier weinig gewigt aan de verklaring des pausen, dat hij namelijk thans de hulp van vreemde troepen tot handhaving der orde wel kan ontberen, daar het Frankrijk minder te doen is om de ontruiming der legatiën, dan wel om de verlamm ng van Oostenrijks invloed in Italië, d. i. de vernietiging der tusschen ome regering en de Italiaansche middenstaten bestaande afzonderlijke tractaten. — De Oesterr. Zeitung bevat een zeer oorlogzuchtig hoofdartikel, dat met de volgende woorden eindigt: «Oostenrijk trekt vol moed en kracht ten strijde, bereid te sterven of te overwinnen; de andere zonen van Germanië zullen ook zeker niet bij hunne haardsteden blijven vertoeven". — De Belgische minister, de heer Mercier, is met eene bijzondere zending hier aangekomen. BERLIJN, 2 Maart, ('s ochtends). Volgens de N. Pr. Ztg., zullen de onderhandelingen betrekkelijk het verbod op den uitvoer van paarden, die reeds voor eenige weken waren begonnen, weder worden opgevat. — B. k . Hztg. wil weten, dat de geld-instituten, door wier bemiddeling in de laatste jaren Pruissische leeningen zijn gesloten, ook thans de noodige maatregelen treffen voor het geval, dat de staat op nieuw hunne diensten mogt noodig hebben. — Men wil hier weten, dat de keizer van Frankrijk de verklaring zal afleggen, dat hij slechts eengeschil met OostenrijkinItalië heeft, en er niet aan denkt, Duitschland aan te vallen. Deze verklaring zou moeten strekken, om Fruissen en Engeland neutraal te doen blijven. FRANKFORT, 1 Maart. De hertog van Brunswijk heeft een verbod uitgevaardigd, tegen den uitroer van voor de krijgsdienst ge■chikte paarden uit zijn gebied. — In het tuighuis te Karlsruhe is thans eene kogelpers door atoom in werking, waardoor dagelijks, als de machine in volle kracht is, 20,000 konische kogels worden vervaardigd. — De eerste kamer van den Hannoveischen landdag heeft afgezien van haar vroeger besluit, betrekkelijk bet verbod op den uitvoer van paarden. Met eenparige stemmen heeft zij zioh vereenigd met de motie van de tweede kamer, strekkende (gelijk reed» in ons nommer van 25 Febr.per telegraaph gemeld) om de regering uit tenoodigen, bij de bondsvergadering te Frankfort aan te dringen op het ne men van maatregelen, welke geschikt zijn de gevaren af te wenden, waarmede Duitschland bedreigd wordt en, des noods, met alle bonds krachten vereenigd, eiken tegen Oostenrijk of eenigen anderen Duit■chen staat gerigten aanval af te slaan. Een telegram uit Munchen, dd. 2 Maart bevat het volgende: Heden werd de openbare zitting van de tweede kamer, op voorstel van den minister, in eene geheime zitting veranderd, waarin een wets ontwerp werd aangeboden, dat waarschijnlijk betrekking heeft op eene leening, voor eventuele krijgstoerustingen. Men ziet elk oogen blik een verbod op den uitvoer van paarden te gemoet. Zwitserland. BERN, 1 Maart. De groote raad van Tessino heeft, met 64 tegen 5 stemmen, den liberalen kolonel Luvini tot president gekozen De Bund dringt aan op eene onmiddellijke bezetting van de neutrale Savooisehe provinciën door Zwitsersche troepen. — De bondsraad heeft een aantal officieren naar verschillende streken van Zwitserland gezonden, om er inspectiën te doen. De raad houdt zich thans onledig met de zamenstelling van den generalen staf des legers. Men zegt, dat het opperbevel in geval van oorlog aan generaal Frey Herosée zal worden toevertrouwd; aanvankelijk dacht men dit op te dragen aan generaal Dufour, doch de hooge jaren van dien hoofdofficier hebben den bondsraad aanleiding gegeven eene andere keuze te doen. België. BRUSSEL, 2 Maart. De kamer heeft de beraadslagingen over het strafwetboek tot art. 407 voortgezet, en al de artikelen, waaronder ook die op de provocatie, door de drukpers, tot zekere misdaden en wanbedrijven, aangenomen. — De heer A. Rodenbeck is bijkans geheel hersteld, en zal weldra weder deel aan de werkzaamheden der kamer nemen. — Tusschen Schellebelle en Wichelen is een wachter bij het oversteken van den spoorweg gevallen en door een spoortrein gedood.
---

RACHEL. Eene biographische novelle. I. OP REIS.
Een der steile bergen, die zich in de omstreken van Lyon verheffen, spoot zijne heldere wateren uit; het was in de lente, en aan weerszijden der beek, doorliet bergwater gevormd, bekoorden natuurlijk; graszoden het oog van den wandelaar. Reeds waren de viooltjes van tusschen het weelderig groen verdwenen; daarentegen kwamen de anemonen en de blaauwe sterren der huislook in menigte daaruit te voorschijn. De lentezon schoot hare stralen door de ligte stammen der jonge berken en verguldde denbontkleurigen bodem. Langs deze liefelijke streek liep een voetpad, waarop men twee armoedig gekleeds kinderen, die een wagentje voorttrokken, zag aankomen. Het kleinste bleef uitgeput stilstaan; het nam den doek, die zijn hoofdje bedekte en het tevens tegen de zon moest beschermen, af en droogde daarmede de heete druppels, welke de inspanning en de hitte uit het magere bleeke gezigtje gedrukt hadden. -Ik kan niet verder," zeide het hijgende. "Houd moed, zustertje lief!" antwoordde het andere kind, dat reeds een aankomend meisje begon te worden; «vader zegt, dat wij geene twee uren van de stad meer verwijderd zijn, en die gaan spoedig om!" «Maar niet als men vermoeid is en honger heeft," hernam de kleine zuchtende. • Laat den moed niet zakken; gij weet immers, dat ik altijd nog iets voor u heb. Neem dit brood; als het al te hard is, zullen __wij het in die beek doppen; het
vader en moeder afwachten." «O, gij zijt altijd zoo goed, Sarah lief!" riep de kleine met zulk eene vibrerende en indrukwekkende stem, datdeoogen harer zuster onwillekeurig met tranen gevuld werden, en welligt was het slechts om die te verbergen, dat zij zich eensklaps naar het wagentje wendde, waarin een jonggeboren kindje lag te sluimeren. Zij nam den doek daarvan en spreidde dien op den grond uit. «Kom dan, zottinnetje," zeide zij, «ga naast mij zitten." Dit zeggende, zette zij zich aan de beek neder. • Maar," zeide de kleine, die nog voor hare zuster stond en aan de harde korst knaagde, «als Lyon zoo digt bij is, dan moeten wij toch van hier uit reeds de torens der stad kunnen zien." » Misschien worden zij door de boomen voor onze oogen verborgen." «Gelooft gij dit?" vroeg de kleine eenigzins opgewonden, en, hare vermoeidheid vergetende, klauterde zij met haar slank en buigzaam ligchaam tegen een jongen boom op, die zijne even buigzame takken haar te gemoet strekte. «Wat doet gij, Rachel?" riep Sarah op angstigen toon. "Niets waarover gij angstig behoeft te zijn," antwoordde de kleine lngchende, terwijl zij reeds vrij hoog in den boom zat. "Ik zit hier zoo veilig en goed, als een vogel in zijn nest. O, wat is het hier heerlijk! Voor mij ligt eene vlakte, en ik zie twee breede stroomen, die zich met elkander vereenigen. De een gaat midden door de stad, die ik heel duidelijk zien kan. O, het zal fraai zijn te Lyon 1" "Maar niet voor ons," zuchtte Sarah, naauwelijks hoorbaar, terwijl zij er luide bijvoegde: "Kom naar beneden, gij zoudt kunnen vallen."
De kleine schommelde zich met welbehagen op de takken, en nadat zij zich verzadigd had in den schoonen aanblik, dien Lyon van de omliggende bergen aanbiedt, vestigde zij hare aandacht meer op den boom, die bier en daar reeds met witte bloesems bedekt was. Zij ontkiemden, naar de eeuwige natuurwet, die gaarne datgene aan het licht brengt, waartoe het de zaden gelegd heeft. Zal dit ook plaats hebben met hetgeen in het zwakke kinder-knopje sluimert? Maar wat helpt het, dat de lentezon de bruine knoppen zoo lang met haren warmen adem koestert, totdat zij, daardoor gestreeld en overwonnen, hunne omhulsels openen en haar teêre bladertjes te gemoet strekken, als hen geen warme zomer wacht ?" «Kom naar beneden, ik hoor vader en moeder komen," riep Sarah. De kleine klauterde, vlug als een eekhoorntje, weêr naar beneden, en zat reeds rustig naast hare zuster, toen de ouders uit een boschje te voorschijn kwamen. De vader, een kort, doch krachtig gebouwd man, met donker haar en donkere oogen, droeg op zijn rug een zwaren bundel met koopgoederen; men kon het hem dadelijk aanzien, dat hij een marskramer was. Men ziet veel zulke lieden, die van jaarmarkt tot jaarmarkt, van dorp tot dorp trekken en voor de zware inspanning van den dag te naauwernood eene twijfelachtige winst vinden, en toch heeft men hun, die dezen kleinhandel drijven, dikwerf luiheid en afkeer van den arbeid verweten. Dezen man echter waren beiden onbekend, wanneer het gold, zijne familie te verzorgen; in weêrwil daarvan, was het hem tot nu toe slechts met moeite gelukt, haar tegen de nooddruft te beschermen, en het was juist daarom, dat hij thans in eene groote stad zijn geluk wilde beproeven. Zijne vrouw, die achter hem liep, scheen van een vastberaden en sterk karakter; dit toonde hare rust, haar vaste gangen de
kindje lachte zijne zusters toe, die het ook, op hare beurt, met blijdschap begroetten. «Weest niet zoo luidruchtig!" riep de moeder, terwijl zij naar het wagentje ging, «gij zoudt anders Raphaël wakker maken." Doch de kleine lag daar reeds met open oogen; zij lachte haar teederlijk toe, en nadat zij Rebecca, die zij op den arm had, bij de andere kinderen had gebragt, nam zij den kleine en legde hem aan bare borst. Do man, die noch zijn pak had afgelegd, noch was gaan zitten, stond tegen den boom geleund, en zag met ernstige en bedroefde blikken neder op zijne familie, welke zioh aan de beek had bijeengeschaard . Zij vormde eene eigenaardige, doch belangwekkende groep,die slechts door de schuinsche stralen, welke door de boomen vielen, verlicht werd. Alleen het hoofdje van de kleine Rachel kwam in het volle licht te voorschijn, welks edele vorm en fijne trekken in deze armzalige omgeving des te meer uitkwamen. De donkere oogen schitterden van verstand en vuur, doch ook van wrevel, toon de vader na eenekorte pauze het gezelschap vermaande, om verder te gaan. "Waarom gunt gij ons dan niet een weinig rust," riep zij heftig. Doch de vader bekeef haar deswege niet, want zij was zijne lieveling; hij antwoordde, als ware hij steeds gewoon, haar rekenschap van zijn doen en laten te geven : "Ik gun u hier geene rust, opdat wij die in de stad mogen vinden. Als wij nog langer hier vertoeven, dan komen wij daar te laat, om nog een onderkomen te kunnen zoeken, en opene schuren, om daarin te orernachten, die treft men alleen op het land aan." «Laat ons dan haast maken," zeide de vrouw, terwijl zij den kleine weêr in het wagentje legde en hem zorgvuldig toedekte. Hierop nam zij bu.ndej.w.eêr op. het andere kind op haren arm, en volgde
---

De Zuider-spoorweg in Nederland.
Wij ontvingen, met de toeiending van eene brochure, getiteld: De Zuider-spoorweg in Nederland; memorie over de rigting der Zuiderlyn in Nederland, door de kamer van koophandel en fabrieken le Roermond, de vriendelijke uitnoodiging om de rigting van dien spoorweg tot een onderwerp onzer o\ erdenkingen te maken, omdat eene niet genoegzame bekendheid met de localiteiten, met de juiste aangelegenheden der rigting en van hare aansluiting in Lin burg tot voor het algemeen belang hoogst betreurenswaardige adviezen heeft geleid. Wij doen dit gaarne, omdat de memorie van de kamer van koophandel en fabrieken to Roermond eene zoojuiste voorstelling en uiteenzetting van de zaak bevat, dat ieder, die bevangen was door het schrikbeeld, dat men niet alleen tot bevooroordeelden, maar ook tot onpartijdigen had weten te doen doordringen, door de lezing dier memorie moet overtuigd worden, dat de voorgestelde rigting in het algemeen belang de beste is. Om tot dit doel mede te werken, gelooven wij niet beter te kunnen doen, dan de memorie zelve to volgen en verkort mede te deelen. Vooraf dienen wij echter eene beschouwing te geven van de rigting der lijn en van het schrikbeeld, waarvan wij gewag maakten. Alle aanvragen om concessie voor de Zuider-lijn van spoorwegen — en dit is zeer opmerkelijk — hebben de rigting over Roermond steeds op den voorgrond gesteld. De heer Dirk Dronkers toch stelde eene lijn voor van Middelburg over Goes, Tholen, Bergen op Zoom, Breda en Tilburg, met zijtakken naar 's Hertogenbosch en den Moerdijk, langs Eindhoven, te Roermond de Maas overgaande, naar Maastricht. Het eerste voornemen van den heer Bredius was, van Dordrecht over Tilburg en Eimdhoven naar Roermond, en een zijtak naar Maastricht. De aanvrage om concessie van de lieeren Reuchlin, Kol en Sloet bepaalde de rigting van Utrecht (Maasbergen) over Amerongen, Tiel, Lith, den Bosch, langs Helmond, op Roermond, met brug aldaar over den Maas, naar Maastricht. De aanvragen der heeren Bredius c. s. (Junij 1S58) en Suermondt c. s. (Junij en Aug. 1858) bepalen beiden de rigting op Maastricht, en de Regering zelve heeft, bij de onderhandelingen tusschen de heeren Suermondt c. s. en Bredius c. s., de rigting op Roermond voorgesteld. Wat het angstverwekkende schrikbeeld betreft, dit bestaat alleen hierin, dat, wanneer de spoorweg van Eindhoven naar Roermond en de Pruissische grenzen werd aangelegd, belgie slechts het vak tusschen Turnhout en Weert hadde aan te vullen, om in het bezit te geraken van de kortst mogelijke lijn naar Dusseldorp en Keulen. Het verdient opmerking: de opwerpers van dit schrikbeeld hebben niets kunBen tegenwerpen tegen het oordeel, dat Roermond het punt is, hetwelk in het algemeen belang tot aansluiting met Duitschland en Belgie vereischt wordt, en hebben geen enkelen beweeggrond teil voordeele vanVenlo als aansluitingspunt kunnen volhouden. Het eenige, wat zij konden doen en daarom als het beste oordeelden, was, een argument te verspreiden, dat als vogelverschrikker moest dienen ; de slimme vogels zullen eohter spoedig inzien, dat het een levenloos wezen is, hetwelk aan een touwtje hangt, door den wind bewogen wordt, doch, hoe schrikwekkend ook.op het eerste gezigt, niet van het touwtje af kan komen, en in allen gevalle geen kwaad doen. Do kamer van koophandel en fabrieken te Roermond beantwoordt dan ook dit punt, en toont in eens de geheele naaktheid daarvan aan, door de vraag, of wij, ware het dat er eenige grond in die bewering gelegen lag, dan, om anderen to hinderen, onze eigene zaak moeten benadeelen? De rigting op Roermond toch is de kortste afstand van Luik en Maastricht naar Holland, en bovendien kan Duitschland, dat nog veel meer de sleutel is der consumtie voor Nederlands handel, dan Belgie, op evon korte en geschikte wijze over Roermond, als over Venlo bereikt worden. En zou de Nederlandsche Regering dan den moed niet hebben, om aan Belgie eene aansluiting op Nederlandsch grondgebied te weigeren, indien zij wezenlijk inzag, dat die aansluiting schadelijk was voor het Nederlandsch belang? Maar ligt er dan ook zulk een nadeel voor Nederland in, dat er eene aansluiting te Weert geschiede? Antwerj en toch vindt daarin geene genoegzame bekorting, en de Belgische regering zou eene misschien nog grootere bekorting vinden in de aansluiting aan eene Nederlandsche lijn Roermond-Venlo. De afstand van Antwerpen naar Keulen, zoo als die over de Belgische staatsbaan (Mechelen, Luik en Aken) is, zou door eene aansluiting van Turnhout aan Weert, over de lijn van Eindhoven naar Roermond, in het geheel met 20 mijlen worden bekort, en België kan eene bijna regte lijn van Antwerpen naar Keulen verkrijgen, die geheel over -Belgisch grondgebied loopt, door het spoorwegnet aan te vullen van Herenthals naar Hasselt en van daar naar Maastricht en Aken. En welke zijn nu de beweegredenen, waarom bij alle concessiën eene rigting op Roermond verlangd werd ? De voornaamste daarvan is de geographische ligging van Roermond, want die ligging is de beste voor eene verbinding met Limburg, en, wat meer wil zeggen, eene lijn over Roermond is de kortste weg èn naar het Zuiden van Duitschland, dat voor den handel onzer groote koopsteden zoo belangrijk is, èn over Maastricht naar Belgie. Die lijn moet zoo Zuidelijk mogelijk loopen, ten einde de afstand van onze groote koopsteden niet noodeloos verlengd en concurrentie verir eden worde. Eene Nederlandsche rigting op Roermond geeft de meest gegronde verwachtingen op eene verbinding, langs den kortst mogelijken weg, met Mannheim en het Oosten van Frankrijk en van onze Noordzeehavens met die der Middellandsche zee, van Triest en Marscille, en eene verbinding van Nederland met Luxemburg. Ten tweede, kan men door eene Nederlandsche rigting eene aansluiting met Midden-Duitschland verwachten,namelijkover Gladbach, Dusseldorp, Elberfeld en de Bergisch-Markische Bahn; trekt men eene regte lijn van Roermond naar Elberfeld, dan loopt die over Gladbach cn Dusseldorp, en eene kortere rigting is derhalve niet mogelijk. En de commerciële waarde van Roermond staat immers ook niet in den weg, want die is niet geringer, dan die van Venlo. Deexpeditiehandel naar Pruissen is over beide steden nagenoeg dezelfde; maar Roermond heeft dit voor, dat er te Venlo bijna geen andere tak van handel tot eenige beweging van belang aanleiding geeft, terwijl daarentegen Roermond door zijne fabrieken en ï.ijvere instellingen, die Venlo in het geheel niit bezit, eene eeiste plaats inneemt.
Eene spoorwegverbinding op Roermond zal die bedrijvigheid aanmerkelijk vermeerderen; een bloote expeditie-handel bindt zich niet aan plaatsen, en kan derhalve even goed over Roermond als over Venlo geschieden. Al deze beschouwingen in aanmerking nemende, gelooven wij, dat de rigting op Roermond verreweg de voorkeur boven die op Venlo verdieat, en kunnen niet genoeg aanraden, dat die rigting gevolgd worde. De conclusiën van de kamer van koophandel en fabrieken uit hare opmerkingen zijn te juist, dan dat men die uit het oog moge verliezen, want na de lezing van hare memorie moet de overtuiging gevestigd worden, dat 1°. eene Zuiderrigting van spoorwegen in Nederland zoo Zuidelijk mogeljjk, en dus over Roebmokd , behoort te loopen, om daardoor den kortsten weg naar Duitschland te kunnen bereiken, en dit vooral met het oog op de concurrentie van Antwerpen; 2°. Rokbmond , door de rigting op Duren, het punt is, dat in het algemeen belang wordt vereischt, terwijl die stad tevens het geschiktste aansluitingspunt met Midden-Duitschland is en de kortste rigting daarstelt ter verbinding met Maastricht en België; 3°. over Roebmond eene geschikte verbinding met onze Noorderen Noord-Oosterspoorwegen kan geschieden. Hoe kort ook, gelooven wij eene duidelijke uiteenzetting gegeven te hebben van de memorie der kamer van koophandel te Roermond, en raden wij de belangstellenden aan, die meer van de zaak wenschen te weten, de memorie zelve in te zien, welke hare beweringen in twee kaarten verduidelijkt.
---

