(Met Afbeelding.) KANTER-RUCHADLO.
In een vorig nommer der Courant is de afbeelding medegedeeld van eenen gewonen Ruchadlo en opgemerkt, dat deze ploeg voor sommige bewerkingen in ligte gronden, geenszins te verwerpen is. Hierboven is diezelfde ploeg in den vorm van eenen Kanter-ploeg (Verzetploeg, Kehrof Wendepfluy , Charrue tourne :oe of tourne oreille, Turn wre:t plough) afgebeeld, zoo als hij met een voorstel te gebruiken is; hoewel het mij verre verkieslijk voor zoude komen om hem, even als de vroeger afgebeelde, als balansploeg te gebruiken. Dat de bouwmeesters dikwijls niet met balansploegen teregt kunnen komen, is vooroordeel en ongeoefendheid, waaraan door eenen landbouwer, dien het regt ernst is om de beste werktuigen te willen gebruiken, niet toegegeven mag worden. Voor gewoon ploegen en in zware gronden zijn Kanter-ploegen zeker af te keuren, althans een Kanter-ploeg, die den gewonen ploeg. in alles evenaart, is nog niet gevonden, in weerwil van de honderden nieuwe vindingen die men daarvoor reeds heeft uitgedacht. Maar voor ligt en ruw werk als datgene Wat men van eenen Ruchadlo verwacht, is Voorzeker deze Kanter-Ruchadlo volkomen dienstig, en zonder twijfel bespaart hij dan veel tijd, doordien voor aan voor, aan het eene einde beginnende, afgeploegd worden, en het trekvee nimmer eenigen afstand, bij het wenden aan het einde der voren, heeft te doorloopen. S.
---

DE ROODSTROO TARWE.
Het is bekend dat de afgeloopen winter, door buitengewone strenge vorst, voor vele veldvruchten zeer nadeelig was. Winter-Oliezaad, Winter-Gerst en Winter-Tarwe hebben daardoor veel geleden en nimmer misschien is er meer onverwacht van de laatste doodgevroren. De hoofdoorzaak ,hiervan moet voorzeker gezocht worden in het ineerder uitzaaijen van vreemde Tarwe, welke door hare nieuwheid en sedert zij bekend werd, meest in opene winters, als proef ti. Is ruimer uitgezaaid was. Onder deze soorten bekleedde voorzeker de Engelsche Roodstroo Tarwe eene eerste plaats, zoodat slechts weinig is overgebleven, en de kleine hoeveelheden welke van deze soort nog mogt worden ingeoogst een kleinen oogst opleverden. Zijn nu de kleine opbrengsten van den Tarwe-oogst 1855 te betreuren, in het algemeen, niet minder is het dit met het gewas der Roodstroo Tarwe in het bijzonder. In beschot, in hoedanigheid, en in wigt, in blank meel en in voedzaam brood, hadden wij haar leeren kennen als een schat voor den landbouwer, den handelaar, den broodbakker en den verbruiker: waardoor het zeer te bejammeren zou zijn indien deze zOo hoogst nuttige Tarwe door de landbouwers werd ter zijde gelaten en voor die minder edele soorten werden uitgezaaid, waarvoor, wanneer men de publieke opinie raadpleegt, veel vrees bestaat. Daar het thans de tijd is van het uitzaaijen der Tarwe, zoo behoorde men echter vooraf met de rede en het gezond verstand te raadplegen en men vrage zich zelve of de Tarwe in ons vaderland inheemsch is en van afkomst alhier te huis behoort. Het antwoord in deze zal niet raadselachtig zijn, wanneer men aanvoert dat de Tarwe benevens vele andere onzer veldgewassen van Oosterschen oorsprong zijn, welke alle door naturalisatie bij ons als het ware eene eigendommelijkheid of burgerregt verkregen hebben, die door de kultuur is ontstaan. Wanneer wij nu dit laatste kunnen aannemen, zou het dan niet hoog wenschelijk zijn dat (hoewel minder) toch jaarlijks eenige hoeveelheden der zoo nuttige Roodstroo Tarwe werd uitgezaaid opdat ook deze in latertijd met onze Zeeuwsche Tarwe tegen den winter het hoofd kan bieden. Vrouw Belia bij Tholen, A. GELUK. JAz. 16 October 1855.
---

MEELVATEN.
In No. 41 dezer Courant, komt een artikel voor over meelfabrieken en een ander over het oprigten van broodfabrieken. In het eerste wordt gezegd dat, wanneer de meelfabrieken bij het afschaffen van de belasting op het gemaal, zoo als te verwachten is, veld winnen, dat er dan eene nieuwe industrie, het maken van meelvaten, zich te gelijker tijd zal ontwikkelen. Het zij mij vergund, te wijzen op hetgeen daaromtrent voorkomt in No. sen 6 dezer courant van het jaar 1862. Als eene bijzondere rede waarom de Amerikanen zoo verre vooruit zijn ten opzigte der deugdzaamheid van het meel, dat door hen verzonden wordt, wordt daar opgegeven, dat zij zooveel meer zorg dragen niet slechts voor het droogen van het voortbrengsel, maar ook dat het vaatwerk van dien aard is, dat het meel er droog in blijft en niet is blootgesteld aan alle gelegenheden om vocht op te nemen zoo als die bij den handel voorkomen, hetzij het in het schip geladen of in pakhuizen opgeslagen is. Tot het aanwijzen der middelen om daarin te voorzien stelde de redactie mij in de gelegenheid, door het plaatsen van een stuk daarover, waarbij herinnerd werd aan de reeds toen, van alle kanten bevestigde en goedgekeurde toebereiding van het hout, om het voor vocht en water ondoordringbaar te maken en alzoo voor bederf te bewaren. Het was mijne bedoeling niet om die toebereiding te doen plaats hebben in zeer kostbare werktuigen, tot heden in ons land onbekend, en waarbij het hout zelve, nog na het gezaagd en gekloofd is, voor vocht ondoordringbaar worde gemaakt. Ik heb voor die bewerking eene eenvoudige en voor iedereen in het klein of in het groot uitvoerbare oppervlakkige bestrijking voorgesteld, waarbij de oppervlakte van het hout, door middel van bestrijken) vatbaar wordt gemaakt, om met aanwending van hoogst onkostbare metaalzouten, eene steenachtige en onoplosbare huid te verkrijgen, die alle vocht afweert, zoowel als insecten van buiten die er niet aan kunnen knagen of larven van binnen, die er in hunne huishouding door gestoord worden. Ik oordeelde in No. 5 van de gemelde Landb.- Courant van 1852 die toebereiding (aldaar breeder omschreven) bijzonderlijk geschikt, om de overstrijking te moeten doen over de geheele oppervlakte van de meelvaten, van binnen en van buiten, de bodems en houten hoepels er onder begrepen (om ook deze tegen teruggang te behoeden), waardoor alle toegang van vocht wordt afgewend en geen nadeel kan ontstaan, wanneer het hout slechts goed droog is gebezigd, daar anders het daarop ingesloten vocht nadeelig werkt. Van zulke vaten zijn, op mijne aanbeveling, op de Tentoonstelling te Dordrecht en vervolgens te Arnhem door den kuiper D. HARraNG alhier ingezonden, met en benevens eenige melk- en kaasvaten alzoo toebereid, en die in onzen omtrek en ook elders meer en meer in gebruik komen. Er schijnt echter geen bijzondere acht op geslagen te zijn, daar de inzender er geenen prijs of premie op heeft mogen verwerven. Hij had ook berigten daar bij gevoegd nopens den prijs en hoedanigheid van het hout dat hij voor de meelvaten bezigt. Terwijl de duigen van de meelvaten in den handel in gebruik, uit eene voorname koopstad van eene bekwame en vertrouwe hand als model verkregen, van eikenhout waren, waren de bodems van vurenhout, dat, ontoebereid, wegens zijne los- en poreusheid zekerlijk vocht doorlaat. De gemelde inzender intusschen had ze geheel en al van eikenhout gemaakt en ze alzoo voor denzelfden prijs aangeboden als de gemelde meer gebrekkige; namelijk van de groote voor: 124- N. pd. meel. . . . / 0.80 25 » » » . . . . » 1.10 50 » » » . . . . » 1.80 110 » » » . . . . » 2.25 alle zeer goed en stevig bewerkt, met 5 cents daarenboven voor de toebereiding van de twee kleinste en van de grootste naar evenredigheid. In No. 6 van gemelde Landbouw-Courant, werd bijzonderlijk door mij gehandeld over het vooraf zoo noodzakelijk droogen van het meel en over de eenvoudige en min kostbare middelen daartoe aangewezen. Thans wil ik er alleen aan herinneren, omdat het meel, wanneer het nu zoo menigvuldig zal gemaakt worden, zekerlijk het beste in vervoer- en verplaatsbare vaten zullende bewaard worden, wanneer ze in ons vochtig luchtgestel en soms op vochtige gronden staan, en die vaten niet vochtdigt gedekt zijn, het meel zeer zeker zoodanig in hoedanigheid verminderen zal, dat het geheel crediet van de geopperde zaak zoowel voor binnen- als buitenlandsch debiet er door verloren gaat.
---

INHOUD.
(Afbeelding.) Kanter-Rnchadlo. De Roodstroo Tarwe. Meelvaten. Broodfabrieken. Sprikken, gegaard uit de werken van den Heer Tn. F. Uilkens. Zeeuwsch-Amerikaansche Ploeg. lets omtrent het Ongans der Runderen. Graanprijzen in België. Boek-Aankondiging. Bcrigten.
Wegens den OVERIJSSELSCHEN DANKDAG op Woensdag den 7a.* November zal het eerstvolgende Nommer éénen dag later verschijnen.
---

