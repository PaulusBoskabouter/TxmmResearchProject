BUITENLANDSCHE BERIGTEN. DUITSCHLAND.
Het is reeds gemeld, dat de Pruissische regering bij eene nota van den sden dezer, waarvan de hoofdinhoud in ons vorig nommer is medegedeeld, een weigerend antwoord gegeven heeft op de aanvrage van het Weener kabinet, om op grond van de gesloten overeenkomst een deel van zijn leger mobiel te maken tot ondersteuning der Oostenrijksche strijdkrachten. Volgens berigten uit Weenen van 18 Januarij, door de Kollnische Zeitung, en uit Franïcfurt van 21 Januarij door de Indèpendanci medegedeeld, is den 16den dezer eene nieuwe nota uit Weenen naar Berlijn afgezonden, waarin de uitnoodiging tot het mobiel maken des Pruissischen legers op zeer nadrukkelijken toon herhaald en tevens het voornemen te kennen gegeven wordt, om die uitnoodiging thans ook aan den Duitschen Bond te rigten , en des noods, wanneer ter Bondsvergadering de meerderheid zich daartegen verklaren mogt, op grond van art. 42 der slotacte van 15 Mei 1820 , met de minderheid in afzonderlijk overleg te treden «n de medewerking in te roepen van die Staten, welke zich aan Oostenrijk willen aansluiten. Volgens eendoor de Kollnische Zeitung medegedeeld schrijven uit Weenen van den 19den zou laatstgemelde nota zich onderweg met eens nieuwe Pruissische nota gekruist hebben , die den 17den te Weenen ontvangen zou zijn en waarin het Pruissische kabinet op scherpen toon zou protesteren tegen alle conferentien en onderhandelingen, welke tusschen de geallieerden zonder medewerking van Pruissen over Europesche aangelegenheden , die door verdragen geregeld en gewaarborgd zijn, mogten plaats hebben. De Berlijnsche Zeit, een ministerieel orgaan, zegt in haar nommer van 21 Januarij : i) Het geheele Pruissische volk zal ongetwijfeld met de grootste voldoening vernemen, dat Z. M. de Koning onveranderlijk zal volharden bij de in de nota van 5 Januarij uitgedrukte opvatting van Pruissens regt, en dat hij tegenover elke inbreuk, die daarop gemaakt of beproefd mogt worden, geene gevaren noch offers zal ontzien. Intusschen zijn wij niet voor ernstige botsingen beducht. Heeft men zich in Weenen vergist ten aanzien van het ontzag, dat men aan Pruissen schuldig is; — heeft men er misschien gemeend, ons door een fait accompli te kunnen overrompelen, dan vleijen wij ons dat de nota van 5 Januarij die dwaling zal hebben doen ophouden. Pruissen heeft van den aanvang der Weener conferentien af tot aan het afzonderlijk tractaat van 2 December niet het geringste gedaan zonder overleg met Oostenrijk; Pruissen kan vergeten, dat het niet op gelijke wijs behandeld is; maar de eerste voorwaarde van eene eendragtige bondgenootschappelijke zamenwerking zal en moet zijn, dat de gemeenschappelijkheid der beraadslagingen weder hersteld wordt. Wil men dat niet, welnu , dan zal Pruissen — Pruissen blijven. nOf Oostenrijk, nadat het door het verdrag van 2 December, door de conferentien van 28Decemberen7 Januarij denregten en eerlijken weg verlaten heeft, op een vriendschappelijken ommekeer prijs stelt, zal weldra blijken. Het Weener kabinet weet uit de Pruissische nota van 5 Januarij , dat Pruissen zich tegen een ter Bondsvergadering te doen voorstel van mobilisatie, als niet door de omstandigheden gewettigd, zal verzetten ! Oostenrijk heeft thans verkondigd . dat het voornemens is ter Bondsvergadering het voorstel te doen om het bondscontingent ten oorlog bereid te maken, het vooreerst slechts voor de helft te mobiliseren, en tevens tot de benoeming van een bondgenootschappelijk veldheer over te gaan. Wij kunnen slechts opregtelijk wenschen, dat Oostenrijk dit voornemen late varen, opdat de eenheid en overeenstemming van Duitschland bewaard moge blijven." — De Beijersche Kamer van Afgevaardigden heeft den 19den dezer na langdurige beraadslagingen de onlangs door de regering voorgestelde kieswet, volgens welke weder eene vertegenwoordiging der standen zou worden ingevoerd, verworpen.
---

RUSLAND.
Blijkens een te St. Petersburg van regeringswege openbaar gemaakt berigt uit de Krim van 12 Januarij was de staat van zaken in en voor Sebastopol in de laatste dagen niet veranderd. Een bij den Londenschen Morning Chronicle ontvangen schrijven uit het Britsche legerkamp voor Sebastopol van 1 Januarij jl., stelt den toestand der Engelsche troepen niet zoo hopeloos voor als de Times in het gisteren vermelde artikel. » Het is waar —- zegt de briefschrijver — dat wij niet weinig geleden hebben en nog lijden. Wij zien lijken in grooten getale uit ons kamp dragen; doch dit is het onvermijdelijk gevolg van moeijelijkheden, die eerlang zullen voorbijgaan. Is eens de spoorweg van Balaclava naar ons kamp gelegd, dan zal al hetgeen wij te verduren gehad hebben, bijkans geheel verdwijnen. Ik heb nooit in het minst getwijfeld aan de inneming, vroeger of later, van het Russische bolwerk; wel hoor ik lieden, die het van zulk eenen veldtogt onafscheidelijk leed geduldig behoorden te dragen, zonder eergevoel morren; maar hierdoor wordt mijn oordeel over den afloop der onderneming niet veranderd." Een Parijsch blad, hetwelk door toedoen van het Fransche ministerie van oorlog wordt uitgegeven, de Moniteur delarmee, behelst een schrijven uit het Fransche legerkamp voor Sebastopol van 31 December 11., waarin het volgende voorkomt: » Men kan zich naauwlijks voorstellen , hoe zwaar de dienst is van onze divisie, die met de eigenlijke belegeringswerkzaamheden belast is. De wachten in de loopgraven worden eens in het etmaal afgelost; zij moeten er 24 uren achtereen post houden, ongerekend de noodige tijd om te gaan en te komen. Wij moeten één nacht van de drie doorbrengen in een kuil of gracht vol water, waarin het onmogelijk is vuur te maken tot afwering der koude. Met den rug tegen de schanskorven, de voeten op eenen hoop steenen, het geweer altijd binnen het bereik der hand, houden officieren en soldaten zich gereed om op den eersten kreet der schildwachten op te springen, terwijl zij tegen den slaap worstelen en elkander in de duisternis naauwlijks zien kunnen. Daar ziet men het bestaan van den echten krijgsheld zonder tusschenpoozen, en niet, als op het slagveld, bij vlagenen voorbijgaande opwellingen. De belegerings -divisie heeft eene groeve van twintig kilometers lengte in de rots gemaakt; zij verdedigt hare werken hardnekkig, onder een regen van kegels en ander werptuig, tegen eenen vijand
die achter muren en ravijnen wegschuilt, en gestadig versterking in manschappen en materieel ontvangt. Voor de overwinning aan de Alma hadden wij drie uur tijds, voor die bij Inkermann een dag noodig: de belegering is een strijd die maanden achtereen aanhoudt. » De jonge soldaten, die pas uit Frankrijk aangekomen zijn, gewennen niet schielijk aan zoo zware vermoeijenissen; maar de oude troepen doen geen ander ongeduld blijken dan den ongeduldigen wensch om het roemrijke doel te bereiken, hetwelk zij zoo digt voor zich zien. Zij weten dat de vijand het erger heeft dan zij zelven; deze gedachte doet hen allerlei leed braveren. ii Daar het vervoer van ammunitie naar het Engelsche kamp door den slechten staat der wegen vertraagd werd, heelt men een besluit genomen, waardoor het aanmerkelijk zal bespoedigd worden. Men doet de projectilen door manschappen van het Fransche observatie-corps aandragen. Zoo ontvangt het bij de Engelsche batterijen geplaatste depot dagelijks een driehonderdtal bommen. Onze dappere soldaten verrigten met bewonderenswaardigen ijver iederen arbeid die hun opgelegd wordt, vooral indien hij strekt om het tydstip der bestorming te bespoedigen." — Door een Weener dagblad wordt de volgende opgave van de verliezen der Russische krijgsmagt in de Krim medegedeeld als ontleend aan een rapport van den vorst Mentschikoff. Van den 20sten September 11., den dag waarop de slag bij de Alma geleverd werd, tot 27 December zijn in het geheel 26,783 man buiten gevecht gesteld; hiervan zyn 7301 aan wonden, en 4039 aan ziekten gestorven ; buitendien 13,826 gekwetst, en 1617 in 's vijands hand gevallen of vermist. Dit aanmerkelijk verlies werd echter door de gedurig aankomende versterkingen ruim goed gemaakt.
---

NEDERLANDEN.
Op den 22sten Januarij jl. zijn door Zijne Majesteit, op de gebruikelyke wijze, achtereenvolgens in een bijzonder gehoor ontvangen Prins Caradja, en daarna Don Rafaël Jabat, minister-resident van Spanje alhier, ter overhandiging aan Hoogstdenzelve hunner geloofsbrieven, respectivelijk als buitengewoon gezant en gevolmagtigd minister van Zijne Majesteit den Sultan van Turkije, en als minister-resident van Zijne Koninklijke Hoogheid den Hertog van Parma bij het Nederlandsche Hof.
---

MINISTERIE VAN BINNENLANDSCHE ZAKEN. RIJKSTELEGRAAF.
Door de voltooijing der telcgraaflijn tusschen Arnhem en de Hannoversche grens wordt het verkeer met noord-westelijk Duitschland aanmerkelijk bevorderd. Vooreerst strekt zich de verzending langs korteren weg slechts uit tot Bremen en de in Hannover gelegen telegraaf kantoren, vermits een in Hamburg op te rigten Hannoversch telegraafkantoor nog niet is opengesteld. Berigten naar Hamburg kunnen echter ook nu , veelal spoediger langs dezen weg verzonden worden, mits die verzending plaats hebbe over Harburg en tegen betaling van de daarvoor gevorderde meerdere kosten, zoo als die by de tariven zijn bekend gemaakt. De verzending van berigten naar de onlangs geopende spoorwegtelegraaf'kantoren te Leer en Papenburg, geschiedt tot Lingen over de lijnen der Duitsch-Oostenrijksche vereeniging, en van daar verder langs den Hannoverschen spoorwegtelegraaf. Blijkens eene mededeeling van het Oostenrijksche telegraafbestuur is te Sitten (Sion) in Zwitserland een telegraafkantoor geopend. Dit kantoor is van de Zwitsersche grenspunten bij Chiasso en Bazel in den 2den, en van dat bij Höchst en Oberried gerekend, in den 3den kring gelegen. Voor de verzending van een enkel berigt daarheen, langs den goedkoopsten weg , over het Zwitsersche grenspunt bij Bazel, wordt te Amsterdam, Assen, 'sGravenhage, Groningen, Rotterdam en Zwolle 8.40 gl. en aan de overige Nederlandsche kantoren 7.20 gl. betaald. Sedert het in werking brengen van de onderzeesche telegraaflijn door den Sond op den lsten Januarij jl., wordt voor het overbrengen van een berigt van Elseneur naar Helsingborg, in plaats van het vroeger gevorderde post-porto van 0.12 gl., eene som van f 1.865 gl. als overseiningskosten betaald. Bij de verzending van berigten langs den onderzeeschen telegraaf tusschen 's Gravenhage en Groot-Britannie naar een der in de aankondiging van den Bsten November 11. vermelde lersche kantoren, wordt, van Dublin af, onderteekening en adres bij de woordentelling niet medegerekend. Naar alle plaatsen in lerland, welke in de genoemde aankondiging niet voorkomen, worden de berigten door het naaste telegraafkantoor met de post of den spoorweg verzonden. Blijkens eene mededeeling van het Belgische telegraafbestuur, zijn de kosten voor de verzending van een enkel berigt van Ostende naar Belfast, Carrick-fergus, en Dublin, in lerland, verminderd tot 9.00 gl. voor de beide eerste en tot 7.80 gl. voor de laatstgenoemde plaats. 's Gravenhage, den 23sten Januarij 1855. Van Reenen.
---

