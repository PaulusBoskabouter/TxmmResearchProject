NEDERLANDEN.
6 Maart 1855, Wij WILLEM 111, bij de gratie Gods, Koning n°. 84. der Nederlanden, Prins van Oranje-Nassau Groot-Hertog van Luxemburg, enz., enz., enz.. Beschikkende op het aan Ons ingediend verzoekschrift van commissarissen en directeuren der Nederlandsche Verzekering-Compagnie tegen Brandschade, gevestigd te Amsterdam, daarbij overleggende en Onze bewilliging verzoekende op het authentiek afschrift eener voor notaris en getuigen den 13den Februarij 1855 verledene en den 15den daaraanvolgende geregistreerde acte van wijziging der statuten van voorzegde naamlooze vennootschap; Gelet op de artt. 36 tot en met 56 van het Wetboek •_n Koophandel en op de Koninklijke besluiten van 7 April 1845, n°. 63, an 8 October 1845, n". 75, beide op deze Vennootschap betrekkelijk; Op de voordragt van Onzen Minister van Justitie, dd. 5 dezer, n°. 103, Hebben goedgevonden en verstaan, Onze bewilliging te verleenen tot wyziging der voormelde statuten op den voet als bij het overgelegd authentiek afschrift der acte van wijziging bepaald is. Onze Minister van Justitie is belast met de uitvoering dezes, 's Gravenhage, den 6den Maart 1855. WILLEM. De Minister van Justitie, D. Donker Curtius. [De bij dit besluit goedgekeurde acte wordt hierachter medegedeeld.] Bij Koninklijk besluit van den lsten April 1855, n°. 64, is aan dr. F. W. Junghuhn, laatstelijk lid van de voormalige commissie tot natuurkundig onderzoek in Nederlandsch Indie, thans hier te lande aanwezend, vergunning verleend tot het aannemen en dragen der versierselen van ridder der orde van den Rooden Adelaar 3de klasse, hem door Zijne Majesteit den Koning van Pruissen geschonken. —-——^_—_———————__^—___________ Bij Zr. Ms. besluit van den 31sten Maart 1855, n°. 77 , is tot lid van het collegie van regenten over het huis van arrest te Sneek, in plaats van wijlen den heer S. ten Cate, benoemd de heer H. C. Wouda, burgemeester der stad Sneek, en lid der provinciale Staten van Friesland.
---

MINISTERIE VAN BINNENLANDSCHE ZAKEN.
Bij het Departement van Binnenlandsche Zaken is, door tusschenkomst van de heeren Jan Kaljf en Comp''. te Amsterdam en 'sGravenhage, ontvangen eene som van honderd vijftig gulden, voor de algemeene noodlijdenden door den* watersnood , namens den heer J. A. F. v. P. De Minister van Binnenlandsche Zaken, Van Reenen.
---

BUITENLANDSCHE BERIGTEN. RUSLAND.
In een bij den Parijschen Constitutionnel ontvangen schrijven uit St. Petersburg van 30 Maart leest men: "De grootvorst Konstantijn , die, gelyk men weet, aan het hoofd der Russische marine staat, heeft bepaald dat alle stoomschepen, zoodra het vaarwater vrij van ijs is, weder te Kronstadt en Sweaborg moeten komen. Geen andere dan schepen van die soort zullen te water blijven; de overige zullen opgeofferd worden tot verstopping van het vaarwater naar St. Petersburg." — Volgens een berigt uit het Britsche legerkamp voor Sebastopol van 31 Maart, medegedeeld door den Londenscben Morning Post, was er in de laatste dagen niets bijzonders voorgevallen, nu.ar '. iCbtte men tegen 3 April eenen algemeenen aanval op de vesting en het Russische leger.
---

FRANKRIJK.
In de jongste berigten uit Parijs vindt men nog niets betrekkelijk het nitloopen der Fransche Oostzeevloot, behalve het aanstaande vertrek van het linieschip de Austerlitz naar de Oostzee, en een keizerlijk besluit van den 7den dezer, waarbij voor zes der kanonneerbooten, welke een deel van die vloot zullen uitmaken, bevelhebbers benoemd worden.
---

ITALIË.
Blijkens de berigten uit Turyn van 4 April was het toen aldaar nog niet bekend, naar welk punt van het Oosten de hulptroepen , die Piemont -an de Westersche mogendheden leveren moet, gezonden zouden worden; beambten, die op sommige punten der Turksche kust aanstalten voor derzelver ontvangst moesten maken, hadden laatstelijk tegenbevel ontvangen. Verder neggen die berigten,_ dat eindelijk door het Oostenrijksche gouvernement vrijheid gegeven is om de noodige opnemingen óp bet terrein te doen voor plannen tot verbinding der Sardinische spoorwegen met die in Lombardye en het Venetiaansche. f ~Z De Lendensche bladen gewagen weder van eene geloofsvervolging in ioscana. Een handwerksman te Florence, met name Cecchetti, is. gelijk die bladen berigten, den 25sten Maart jl. voor een jaar tyds gekerkerd, omrlat hij met zijn huisgezin den Bijbel las. Aan de Times wordt uit Turyn gemeld, dat de Toscaanscbe regering, die laatstelijk eenige meerdere vrijheid aan de drukpers gelaten had, thans jegens haar de vroegere strengheid weder aan den dag legt.
---

TURKIJE.
Men leest in den Parijschen Constitutionnel van gisteren: nWy ontvangen de volgende narigten omtrent het verdrag waarover de Porte het dezer dagen met Griekenland eens geworden is. De Grieksche commissaris te Konstantinopel, de heer Barozzi, heeft in hetzelve groote voordcelen voor zijn land verworven. Griekenland zal geene schadevergoeding hoegenaamd behoeven te betalen; het verkrijgt een voor zijne belangen zeer bevorderlijk handelsverdrag; het zal door Turkije op gelijken voet als de meest begunstigde natiën worden behandeld, en erlangt dien ten gevolge het regt om zelf, door zijne vertegenwoordigers, regt te spreken over zijne onderdanen, die op het gebied des Sultans misdrijven mogten begaan. » Bij het bewilligen van dit laatste voorregt, hetwelk iets buitensporigs zou zijn in ieder ander land dan Turkije, alwaar de regtsbedeeling maar al te lang aan godsdienstige vooroordeelen ondergeschikt is geweest, heeft de Porte ingezien dat het noodig was te bepalen, wat de beide contraherende partijen te verstaan hebben door het woord onderdanen, wanneer dit van Grieken gebezigd wordt. Indien daaronder alle in Griekenland genaturaliseerde rajabs begrepen moesten worden, dan zou er aldra in het gansche Turksche rijk geen enkel Christen langer zijn , die nog aan de regtspraak der Turksche regtbanken onderworpen was, en dan zou de Koning van Griekenland eerlang meer gezag te Konstantinopel hebben dan de Sultan. Immers volgons de Grieksche wet is er niets anders dan eene driejarige inwoning in Griekenland noodig om daar te lande te worden genaturaliseerd; die voorwaarde nu kan met weinig moeite vervuld worden door een groot aantal rajabs , die zich voor hunne handelszaken op de eilanden van den Archipel moeten ophouden ; deze allen zouden, wanneer zij na eene zoo kortstondige uitlandiglieid weder in Turkije komen, in eene ruime opvatting der betrekkelijke verdragsbepaling een middel gevonden hebben om zich aan het gezag van's lands geregtelijke overheden te onttrekken. Dit wilde de Porte niet toelaten, en alzoo is in het nieuwe verdrag bepaald dat geen anderen in Turkije als Grieken beschouwd en behandeld zullen worden, dan die in Griekenland geboren zijn alsmede hunne afstammelingen. Onzes oordeels is het reeds al te erg, dat het noodig is in het Turksche rijk zoodanige voorregton voor onderdanen van andere Staten te bedingen. Er zal zekerlijk een tijd komen waarin de billijkheid en bepaaldheid der wetgeving, de onpartijdigheid en zuiverheid der regtsbedeeling in Turkije genoegzaam verzekerd zullen zijn, om de buitenlandsche mogendheden te ontheffen van de verpligting tot zulk eene beperking van des Sultans oppergezag in zijne eigen Staten en tot beveiliging harer onderdanen tegen de willekeur van veile, onkundige of dweepzieke beambten. De slechtheid der instellingen van een land kan niet beter bewezen worden dan juist met do zucht van deszelfs ingezetenen om zich aan die instellingen te onttrekken; en er is voor een gouvernement geen jammerlijker, toestand, dan wanneer het dwangmaatregelen moet nemen om zijne onderdanen onder zijn gezag te houden, in plaats van hen door vaderlandsliefde en erkentelijkheid nan zich te verbinden. Hieruit blijkt dat de door den Sultan voorgenomen hervormingen voor het welzijn des rijks thans vooral noodi" zijn; en dat er een zoo helder hoofd en zoo vaste wil, als Abdul Medschid beeft, vereischt worden, om de wedergeboorte te bewerken van eenen Staat, die zulke sloopende bestanddeelen bevat. " Wat Griekenland betreft, het heeft met verwonderlijke behendigheid zelfs zijne mispassen tot zijn voordeel doen strekken. Na een gewapenden inval in Turkije, zonder schijn zelfs van grond, en die op de beschaming der daders en bewerkers is uitgeloopen, zien de Grieken zich voortaan in het Turksche rijk op een beteren voet geplaatst dan vroeger. Wel is waar, volgens het verdrag zal de Grieksche minister van buitenlandsche zaken aan de Porte eenen brief moeten schrijden met betuigingen van leedwezen over de gebeurtenissen van het vorige jaar en van hoop op eene goede verstandhouding in het vervolg tusschen de beide Staten zonder nieuwe stoornissen van dien aard. Maar als men bedenkt, dat in ruil voor dezen stap, die louter eene pligtpleging is, materiele voordcelen van groot gewigt door de Grieken verworven zijn, dan zal men moeten zeggen dat zy bij slot van rekening zich niet te beklagen hebben. n Deze beslechting der geschillen tusschen de beide naburige Staten getuigt van de gematigdheid der Porte; immers in dit geval was zij niet alleen beleedigd maar ook bij magte om zich te wreken. n Men spreekt van een additioneel verdrag, waarbij de beide mogendheden zich wederkeerig zouden verbinden om een eind te maken aan de onlusten en rooverijen op de grenzen, waar Albanezen, Grieken en Turken gedurig strooptogten doen en gewelddadigheden plegen zonder de grijsheid of de zwakke sekse te ontzien. Volgens dat verdrag zouden de troepen van ieder der beide natiën de roovers en plunderaars niet alleen, op haar eigen grondgebied vervolgen maar ook over de grenzen tot dat zij troepen van den anderen Staat ontmoet en deze op het spoor der boosdoeners gebragt hebben. Dat zulk eene schikking niet tot herstelling van rust en veiligheid zou leiden, behoeft niet gezegd te worden." — De Indépendance Beige heeft uit Konstantinopel, van een dikwijls goed onderrigten correspondent, een schrijven, gedagteekend den 29sten Maart, ontvangen, waarin het volgende voorkomt: «Bij de Porte wordt thans de laatste hand gelegd aan een veelomvattend plan van hoogst gewigtige hervormingen. Het is niet langer eene proefneming; het geldt niet langer hot afschaffen van eenig in 't oog springend of voor het Europesche gevoel bovenal stuitend misbruik; het is nu te doen om eene grondige en doortastende hervorming, eene revolutie in den goeden zin des woords. Eerst later kunnen de bijzonderheden dezer groote gebeurtenis worden medegedeeld; maar zij zal niet uitblyven noch lang op zich laten wachten; en, naar het schijnt, doet men dezen stap niet aarzelend, maar vol vertrouwen op een goeden uitslag en op gevolgenvan den heilrijksten aard." Te Parijs is, volgens het evengenoemde dagblad, sprake van een grootheerlijk bevelschrift tot burgerlijke gelijkstelling van alle onderdanen van Turkije, zonder onderscheid van godsdienst of volksstam. Men zeide dat dit gewigtige staatsstuk reeds te Parijs ontvangen was en eerstdaags te Konstantinopel plegtig zou worden afgekondigd.
---

