INHOUD.
(Afbeelding). Ploeg van Parquin. Dennen poten zonder kluit. Middel tegen de Druivenziekte.
Berigten.
---

(Mei Afbeelding.) PLOEG VAN PARQUIN.
In een zeer aanprijzenswaardig werkje van AtonsTE JOURDIER , le Matériel agrieole uit de M4liothe'que des Chemins de Fer van HACIiETTE & Cie te Parijs (prijs f t.—), vindt men eene afbeelding en beschrijving van den ploeg "van Louis PARQUIN de Villeparisis. Deze ploeg heeft zoo vele goede eigenschappen. dat hij zich als van zelve aanprijst en, gekend zijnde, ook voorzeker ingang zal vinden in die streken van ons vaderland, waar men zich nog steeds met den Zeeuwschen ploeg blijft behelpen. Waar de Bohenheimsche ploegen of de Arendsploegen ingevoerd zijn, is het geheel onnoodig om ook dien van PARQUIN aan te prijzen , maar waar dit niet bet geval is, zal deze welligt om zijn hoog en kort rister, , en om zijne inrigting als balans-, raden voetploeg tevens, meer kans hebben om in den grilligen smaak der Landbouwers te vallen. Bij den eersten opslag zal men zien, dat deze Ploeg geene andere is dan de verbeterde en ge-Wijzigde Brabandsche , en dat hier alles aange}3l'agt is, waardoor SCIIWERZ DOMBASLE , ROSÉ en anderen , zooveel goeds in de zamenstelling der Ploegen te weeg gebragt hebben. In een drietal afbeeldingen zal de zamenstelling van dezen ploeg in zijne deelen worden medegedeeld. Hierboven vindt men hem als rad-Ploeg ineen gezet.
---

DENNEN POTEN ZONDER KLUIT.
liet planten van Dennen (Mast-pijnen, grove dennen, PinuB sylvestris), van den meest weldadigen boom die ons gegeven is, ter ontginning der veelvuldige woeste gronden, welke zich nog altijd in Nederland bevinden, is thans eene kunst, die men algemeen begint te kennen. Er zijn nog Wel streken, in Drenthe onder anderen, waar nog dikwijls gezondigd wordt tegen de hoofdregelen van het pl a nten met de kluit, maar ook daar dringt langzamerhand de regte wijze van behandeling door. Men begint algemeen in te zien, dat, wanneer dennen, met de kluit gepoot, niet genoegzaam allen aangaan, zulks alleen aan den poter moet worden toegeschreven. Jonge, drieof vierjarige, gezonde planten, met de dennenboor gestoken en niet langer dan twaalf uren buiten den grond gehouden, slaan allen aan; een verlies van één op de honderd is het allermeeste, waarop men behoeft te rekenen. Maar eene nieuwe, of liever eene door weinigen hier te lande gekende zaak, is het planten van dennen zonder kluit. En toch is dit van het uiterste belang, omdat mijns inziens, daarin alleen de mogelijkheid ligt om onze zeeduinen in bosschen te veranderen, en om, in plaats van kale gronden, die geweldige groote uitgaven vereischen ten einde ze, met helmbeplantingen, tegen verstuiven te bewaren en daarvoor slechts een schraal revenu in doode konijnen opleveren, boschgronden te vormen met alle regtstreeksche en zijdelingsche voordeelen daaraan verbonden. De den is de eenigste boomsoort van welke men, met eenen goeden uitslag, het bestrijden van den zeewind kan verwachten, van den grootsten vijand aller bepotin gen in de duinen; want de den, alleen geeft windkeering , zoowel in den zomer als in den winter. Daarom is het ook de den waarmede alle ontginningen op de uitgestrekte heidevelden van Noord-Brabant, Gelderland en °vetijssel met den besten uitslag zijn begonnen; daarom is Drenthe in zijne heide-ontginningen nog zoo ten achteren, omdat 't namelijk niet met dennen is begonnen.
Moeten er echter zeewinden bestreden worden , dan zijn zoo als op vele heidevelden, singels van weinig breedte niet toereikend. Het moeten geheele bosschen zijn, waarvan een zeer breede zoom naar de windzijde opgeofferd kan worden, om het overige gedeelte te beschermen. Het zou ons te ver leiden, wanneer ik hier met voorbeelden, als van die der voormaals zoo boschrijke heerlijkheid Bergen, zonde willen aantoonen, dat men met bosschen, hier te lande, evenzeer als langs eene menigte zeekusten buitenlands, zeer zeker in staat zal zijn om de zeewinden te keeren en het in bosch veranderen van alle duingronden mogelijk te maken, De voorname oorzaak, waarom de dennen zoo schaars in onze duinen voorkomen, is de groote moeijelijkheid om ze daar te zaaijen en de onmogelijkheid om, in de nabijheid der duinen, dennenplantsoen te telen, dat met de kluit te verplanten is. Zonder de geweldig groote kosten te ontzien, heeft men in Holland wel is waar menigmaal beproefd om hierin te gemoet te komen, door het ontbieden van dennenpoten, van kluit voorzien, uit Noord-Brabant, en nog jaarlijks gaat men daarmede voort; maar te weinig zal het niet zijn wanneer men aanneemt, dat slechts 4- van die dennen teregt komen. Betaalt men nu de 1000 st. met f 6 bij inkoop, dan kost dat doorgroeijende gedeelte reeds f 24, of, met kosten van transport en planten, al ligt f3O de 1000; en op een bunder gronds dienen 10,000 dennenpoten te groeijen , wanneer men daardoor windkeering wenscht te verkrijgen!
Men behoeft echter noch bosschen te zaaijen , noch dennen te poten met de kluit. Zeer wel laten zich dennen verplanten zonder kluit, wanneer men slechts de handigheid heeft om die te behandelen. In Duitschland is zulks algemeen in gebruik. Op de Veluwe, onder Ellekom , vindt men geheele bosschen, welke op die wijze, voor weinig jaren zijn aangelegd. In het Zutphensche kunnen zelfs bosschen aangewezen worden, die thans timmerhout opleveren en in het begin dezer eeuw, zonder kluit, gepoot zijn, Zoo ik mij niet vergis, is zelfs de zaak voor langen tijd met goed gevolg beproefd door den Heer TWENT VAN RAAPHORST in de duinen van Wassenaer, zoo als ergens te lezen staat.
Men zaait, ten dien einde, goed, versch gewonnen dennenzaad in eenen vruchtbaren tuingrond, die, is hij wat schraal, 't best met bakaarde en asch gemest kan worden. Het zaad wordt, voor 't gemak van het wieden, in rijen gezaaid, die een paar palm van elkander staan. 25 Ned. lood zaad op 10 o ellen, zal voldoende zijn om 1300 dennenpoten op te leveren, zoodat men voor eiken te beplanten bunder op 80 0 ellen plantsoen moet rekenen. Hoe vroeger men dit uitzaait, des te beter, doch wanneer men zuiver en versch zaad verlangt te gebruiken, dan is dit zelden voor Junij te verkrijgen. Het zaad veelt slechts eene geringe bedekking van hoogte, Nd. duim. Na weinige dagen komt bet op en behoort dan met zorg schoon te worden gehouden. In het volgende voorjaar hebben deze plantjes reeds eene lengte van 5 tot 7 duimen en de wortels zijn tot twee palmen lang. Wil men zeer stevige planten, dan kunnen zij eenmaal verkweekt , en eerst in het derde jaar verplant worden, doch het v,erplanten op de plaats, waar ze zullen blijven staan, gelukt ook in het tweede jaar, bij éénjarigen ouderdom. Dat verplanten is zeer eenvoudig en onkostbaar. Met eene gewone schop, spit men, regt op en neder, een paar palmen diep, eene aardkluit op, werpt die, omgekeerd, weder in de gemaakte opening en treedt haar vast; een werk, dat in den winter 't best bij aanneming geschiedt. Bij het planten steekt een man, regt naar beneden, de schop in zulk een dier, weer gevulde en vast inéén geregende, gaten, buigt den grond eenigzins open, zoodat een kind het deunenplantje daarin kan steken, en drukt dan, met eene tweede steek, de eerste digt. Dat hierbij oefening, voorzigtigheid en vooral de goede wil van de arbeiders onmisbaar zijn, behoeft niet te worden gezegd; iets dat niet beter aangemoedigd kan worden, dan door deze gedeeltelijk, bij wijze van premie, te betalen voor de dennen die aanslaan.
Zeer kan men dat goed aanslaan verzekeren, door aan elk plantje een eetlepel vol asch te geven, waartoe opzettelijk zoden, met behulp van eenige takkebossen, gebrand kunnen worden. Met zeer veel zorg wordt gewoonlijk voorgeschreven, hoe men de dennen, langs gespannen lijnen, evenwijdige en juist in het verband uit moet planten. Nimmer heb ik de noodzakelijkheid of zelfs het voordeel van die kunstige regelmatigheid kunnen inzien. Eene oefening van weinig uren leert eenen geschikten arbeider, om de gaten onregelmatig, een trad of één el van elkander verwijderd, te graven. Die onregelmatigheid is zelfs zeer te verkiezen wanneer men de bosschen dunt en daardoor nimmer verleid wordt om stammen te laten staan, die niet tot de allerbesten behooren.
Zeer is het te wenschen , dat men het planten van Dennen zonder kluit, in onze zeeduinen in het groot beproeve. Gelijk ik zoo even aanmerkte, bestaat er, daardoor mijns inziens, de mogelijkheid om die duizenden bunders woeste gronden voortbrengend te maken, en, zoo men geene dennenbosschen op den duur wil behouden, om die geschikt te maken voor de teelt van edeler houtgewas. STARIN G.
---

