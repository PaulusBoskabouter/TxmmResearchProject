EEN TERUGBLIK or HET Xde LANDHUISHOUDKUNDIGE CONGRES TE 'S HERTOGENBOSCH.
liet is mij niet te doen om eene beschrijving van het laatste congres onzer landhuishoudkundigen te geven; want, regtuit gesproken, Mijnheer de Redacteur! durf ik mij toch naauwelijks een dilettant in de schoone landhuishoudkunde noemen; ik bezoek die congressen, zij hebben in vele opzigten iets zoo bijzonder aantrekkelijks voor mij; een nuttig doel vereenigt daar mannen uit alle oorden van het land, om onderling van gedachten te wisselen over de groote belangen en de wenschelijke verbeteringen van den Nederlandschen landbouw, die bestemd schijnt, om, onder vrijzinnige staatsinstellingen, onder eene even vrijzinnige wetgeving van handel en scheepvaart en onder toenemende verbetering van onze middelen van gemeenschap, het hoofd al fierder en luisterrijker omhoog te steken; ik bevind mij zoo gaarne op die congres-vergaderingen, omdat het daar zaken geldt, en men daar bijeenkomt om elkander te leeren, en er zoo gaarne Zijne gevoelens voor betere inzigten opoffert. Een hoogleeraar luistert er naar eenen boer, een boer naar eenen hoogleeraar tot beider profijt, omdat op het congres alle staatkundige verdeeldheid ongekend is, alle godsdienstveten zwijgen. Zoo hereenigen zelfs deze landbouwvergaderingen, wat partijzucht en sectegeest ter kwader uur verdeelden. Zou men zich daar dan niet wel, niet vaderlandsgezind gevoelen? 't Is eene sehoone instelling, die van ons Nederlandsch landhuishoudkundig congres! Thans is het mij slechts te doen, om enkele indrukken van dit laatste congres mede te deelen , waartoe mij niets geschikter toescheen dan een vak in uwe geachte en alom gelezene Landbouw-Courant. En welke was dan de eerste indruk, dien wij ter dezer gelegenheid in Noord-Brabandsch hoofdstad ontvingen? Als wij acht gaven op de aanzienlijke onkosten, die het verlicht Stedelijk Bestuur voor deze bijeenkomst van de Nederlandsche landhuishoudkundigen gewillig, ja con amore gemaakt heeft, op de volksfeesten, die het daaraan heeft verbonden, om er hoogeren luister aan bij te zetten, aan de talrijke opkomst van leden uit Noord-Braband zelf, aan de belangrijke beraadslagingen in de algemeene en sectie-vergaderingen, en den toon, waarop zij gehouden werden, aan de medaille die de Stedelijke Regering tot aandenken van het houden van dit congres binnen zijne muren heeft laten slaan; dan kreeg men den indruk, dat men ook in Noord-Brabandsch hoofdstad den stoffelijken bloei van land en gewest lief heeft, dien op allerlei wijze tracht te bevorderen, en dat het den Noord-Brabanders goed deed de gelegenheid te vinden, om daarvan aan ons volk een luidsprekend bewijs te geven. Toen wij het nog slechts voor weinige jaren opgerigte Museum van oudheden en zeldzaamheden van het Noord-Brabandsch Genootschap van Kunsten en Wetenschappen bezochten, door den verdienstelijken HERMANS , Rector van het stedelijk Gymnasium te 's Hertogenbosch opgerigt, die door menigvuldige geschriften de Gerrnaansche oudheidkunde aan zich verpligt heeft, stonden wij verwonderd daar zoo vele merkwaardigheden uit den ouden voortijd van Germanen en Romeinen en onze middeleeuwsche voorvaderen aan te treffen. De verschillende vormen van urnen, wapenen, beitels en andere voorwerpen wijzen ons op andere Germaansche stammen, die Gelderland, Overijssel en Drenthe bevolkten, de oudheidkunde vindt hier belangrijke hulpmiddelen en zeldzame bouwstoffen; dit Museum heeft nog te weinig bekendheid; eenmaal zal het zeker de trots van 's Hertogenbosch uitmaken, als wij hierbij in aanmerking namen, dat de meeste der voorwerpen uit geschenken bestonden, een bewijs voor de algemeene belangstelling, die er in dit gewest voor deze instelling bestaat; toen wij verder het oog in den catalogus der boekerij van het Noord-Brabandsch genootschap sloegen, waarvan het gezamenlijk getal boekdeelen bestaat uit 1088 werken in folio, 2742 in 40 en 7344 in 80, te zamen 11,174 boekwerken, behalve eene belangrijke verzameling van handschriften, kaarten, portefeuilles met platen en teekeningen van Noord-Brabandsche landschappen en gebouwen; toen wij ook het munt- en penningkabinet bezigtigden met 59 gouden, 1192 zilveren en 2309 bronzen munten en penningen, en daarbij in aanmerking namen, dat al deze kostelijke schatten en bouwstoffen voor onze vroegere geschiedenis sinds 1836 bijeengebragt zijn, dat de Provinciale Staten van Noord-Braband verlicht genoeg zijn, om jaarlijks door aanzienlijke bijdragen zulke nuttige zaken, die den grondslag van ware volksbeschaving uitmaken, te bevorderen, dan gaf dit ons den indruk: ook hier staan kunsten en wetenschappen in eere, ook hier wordt volksverlichting op prijs gesteld! De provincie Noord-Braband heeft eene groote verscheidenheid van grondsoorten en is daarom voor verschillende culturen vatbaar; de landbouw is er op onderscheidene punten met het fabrijkwezen op eene gelukkige wijze vereenigd ; vele nieuwe wegen zijn er tot stand gekomen; de landontginningen zijn sinds de 20 laatste jaren algemeen toegenomen, zonder dat men daarvan veel gerucht gemaakt heeft; de boschteelt is aanmerkelijk toegenomen; de warmoezerij staat in den omtrek van Breda op eenen hoogen trap, en vindt eene voordeelige markt te Antwerpen ; de kalvermesterij , het aanfokken van pluimvee, is er in vollen bloei, de Belgische Spoorweg en de Zuid-Willemsvaart zijn twee levensbeginselen voor Noord-Braband waar nog zoo veel leven sluimert, maar wat ontkiemen en in bloei geraken zal. Dit was de indruk, dien wij, door bovenstaande overwegingen ontvingen, en waarin wij bevestigd werden door de tentoonstelling: van vee, van veldgewassen en vruchten, van werktuigen en gereedschappen. Deze indruk wordt nog gesterkt door de kennis van het Noord-Brabandsch volkskarakter, zoo als zich dit even als overal in den landbouwenden stand met de meest onvervalschte trekken openbaart. Als men den eenvoudigen landman in de verschillende kwartieren van dit gewest, gedurende den herfst, van den vroegen uchtend tot den spaden avond, met zijnen trouwen os altijd even onvermoeid de bovenkorst van zijnen afgelegen akker naar den mestsfal ziet voeren, om dien daarop terug te brengen en er de heerlijkste graanvelden te doen ontstaan, dan mag men niet te veel van zijn taai geduld en noesten vlijt verwachten, en als het wetenschappelijk licht, dat door de beide landbouwmaatschappijen in deze provincie ontstoken wordt, en nu ook door het congres over het landbouwend bedrijf geworpen is, zorgvuldig wordt aangekweekt door leesgezelschappen van landbouw-geschriften, door de oprigting van dorpsen schoolbibliotheken, door landbouw-onderwijs op de lagere scholen, te gader zaken, die door het congres op eene der algemeene vergaderingen voor nuttig en wenschelijk verklaard zijn, dan kan, onder den voortdurenden zegen van vrijheid en vrede, Noord-Braband in eene halve eeuw ons het bloeijend landbouw-tafereel van een tweede land van Waas aanbieden.
---

INHOUD
(Afbeeldingen.) Achtrijige roode Wintertarwe. Een terugblik op het Xd. Landhuishoudkundig Congres
te 's Hertogenbosch. Veeartsenijkunde. Tegenwoordige Staat van de Provincie Groningen. Berigten.
---

(Mei Afbeeldingen.) ACHTRIJIGE ROODE "WINTERTARWE.
Een der merkwaardigste voortbrengselen, op de Koninklijke Nederlandsche Tentoonstelling van Landbouw te Arnhem voorhanden, was ongetvvijfeld de achtrijige roode wintertarwe.
liet ingezonden monster althans, schijnt dat vermoeden te regtvaardigen.
Deze verscheidenheid van wintertarwe werd door D. Buis, te Dinter, , in de provincie Noordnraband , toevalligerwijze gevonden onder de gewone ristarwe en door hein was eene plant aangekweekt. Uit de afbeelding blijkt, dat elk pakje vier korrels bevat, zoodat de korrels, bij deze verscheidenheid, vrij duidelijk in acht rijen geplaatst Z.
Door den Hoogleeraar VAN HALL was mede eene dergelijke tarwe ingezonden, doch deze behoorde tot de witte verscheidenheid. Beiden helden, wat het gezwollene betreft, zeer tot de Triticum turgidum L. over. Daar de achtrijige tarwe van Bups als eene liieuwe verscheidenheid is aan te merken, en als zonder fraai gewas algemeen de aandacht trok, z°o is zij eene afzonderlijke vermelding over'waardig en hopen wij, dat de proeven met deze tat'vve door genoemden landbouwer genomen, zullen voortgezet worden. Het ware mogelijk, dat zij aanleiding gaven tot het verspreiden van eene nieuwe verscheidenheid, die op sommige I»':)nclen , boven andere, de voorkeur verdiende.
---

