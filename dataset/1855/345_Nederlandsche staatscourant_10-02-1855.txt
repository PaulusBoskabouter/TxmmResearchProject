NEDERLANDEN.
Bij besluit van 8 Februarij jl., n°. 72, heeft Zijne Majesteit goedgevonden, de benoeming van den burgemeester van Hemmen, W. J. E. baron van Lynden, tot secretaris dier gemeente met Zijne goedkeuring te bekrachtigen. Zijne Majesteit heeft bij besluit van den Bsten dezer, n\ 62, goedgevonden, den kapitein jhr. M. P. B. S. Vranx d'Amelin, van het 2de regement vesting-artillerie, naar aanleiding van het daartoe door hem gedaan verzoek, krachtens art. 42 § 2 lit. a, der wet van 28 Augustus 1851 (Staatsblad n°. 128), op pensioen te stellen, en het bedrag daarvan, ingevolge de artt. 14 a en 19 der wet van 28 Augustus 1851 (Staalsblad n°. 129), te bepalen op duizend tachtig gulden (f hebbende het Zijne Majesteit alverder behaagd, aan genoemden kapitein den rang van majoor toe te kennen , en hein te vergunnen de activiteits-unifbrm van het wapen voortdurend te blijven dragen. Zijne Majesteit heeft bij onderscheiden dezer dagen genomen besluiten goedgevonden te benoemen : bij het wapen der artillerie: bij den staf van'het wapen, tot kapitein van de 3de klasse den lsten luitenant C. C. Cox, van den staf; bij het 3de regement vesting-artillerie, tot lsten luitenant den 2den luitenant C. D. H. Schneider, van het corps ; bij het personeel van de geneeskundige dienst der landmagt, tot officier van gezondheid der Iste klasse den officier van gezondheid der 2de klasse Ji. P. Kleijnenberg, van gemeld personeel.
---

BUITENLANDSCHE BERIGTEN. ENGELAND.
Het Britsche Lagerhuis heeft den 7den dezer eene korte zitting gehouden, en daarin van lord Palmerston mededeeling van den afloop der ministeriele krisis ontvangen. Hij zeide, dat het nieuwe ministerie, schoon nog niet geheel voltallig, tot stand gekomen was, en dat het bewind, aan welks hoofd hij stond, eerstdaags een blijk van vertrouwen van het Huis zou vragen en de aanneming der aanhangige begrooting van uitgaven voor het departement van marine tot eene kabinets-quaestie zou maken. Gisteren schijnt het ministerie Palmerston voltallig geworden te zijn, zoodat eene zoo goed als officiële naamlijst van deszelfs leden kon worden openbaargemaakt. Aan het hoofd des bewinds tredende, draagtlord Palmerston de portefeuille van binnenlandsche zaken, waarmede hij laatstelijk belast was, over aan den heer Sidney Herbert, die tot nog toe het finantieel gedeelte van het departement van oorlog beheerde; dit geheele departement zal bestuurd worden door lord Panmure, die zich vroeger in het Lagerhuis onder den naam yan Sir F»x Maule als een van de bekwaamste mannen der whig-partij heeft doen kennen. Deze is de eenige in het nieuwe kabinet die niet reeds deel aan het hoog bewind had ; terwijl slechts twee leden van het afgetreden ministerie, de graaf van Aberdeen en de hertog van Newcastle, op welke inzonderheid de verwijten wegens het gebrekkige beleid des oorlogs vallen, buiten ambtsbetrekking geraakt zijn. Het bestuur der buitenlandsche aangelegenheden, der finantien en der marine blijft in dezelfde handen waardoor het sedert het oprijzen der Oostersche verwikkelingen gevoerd is, in handen namelijk van lord Clarendon, van den heer Gladstone en den heer Graham; terwijl de grijze staatsman, die thans boven allen het vertrouwen van het hof en van alle staatspartijen geniet, lord Lansdowne, nu, gelijk vroeger, zonder portefeuille in den kabinetsraad zitting heeft. liet blijkt alzoo dat het kabinet, hetwelk in het Lagerhuis door de aanneming van het voorstel van enquête des heeren Roebuck eene zoo zware nederlaag geleden heeft, onder een nieuw hoofd schier onveranderd in stand blijft, en dat de minderheid, welke toen ruim twee derde gedeelten der vergadering tegen zich had, geroepen is om het hoog gezag te voeren. Hoe de meerderheid dit bewind zal bejegenen, is nog niet zeker: zij bestond voor de grootste helft uit leden der tory-partij, die door lord Derby geleid wordt, en overigens uit die whigs welke lord John Russell aanhangen; en het ministerie Palmerston schijnt alleen van deze laatsten, niet van de tories, bereid vaardige ondersteuning te mogen verwachten. Dat het nieuwe kabinet geen genoegzame ondersteuning in het Lagerhuis zal vinden , wordt echter in de tegenwoordige bedenkelijke tijdsomstandigheden onwaarschijnlijk geacht, dewijl alsdan het land in een uiterst moeijelijkei, toestand zou geraken. Intusschen bedreigt de Times het Lagerhuis reeds met eene ontbinding, indien het lord Palmerston mogt tegenwerken; dan zal, naar het oordeel van dat blad, de natie door algemeene verkiezingen tusschen het bewind en eene coalitie van partijzuchtige minderheden moeten beslissen. In de zitting van het Hoogerhuis van gisteren heeft lord Lyndhurst rich gehaast een voor het gouvernement ongunstig voorstel, hetwelk hij vroeger had ingediend, in te trekken, toen het Huis door eene verklaring van lord Granville het optreden van een nieuw ministerie vernomen had. Lord Granville, die thans met het voorzitterschap in den kabinetsraad bekleed is en alzoo de door lord John Russell vrijwillig ontruimde plaats ingenomen heeft, vuugde bij die niededeeling de verklaring dat het nieuwe bewind aan het beleid des oorlogs de noodige kracht bijzetten en overigens het voetspoor van het vorige volgen zou.
---

RUSLAND.
Volgens particuliere berigten uit het legerkamp der geallieerden voor Sebastopol van 30 Januarij jl., was de weersgesteldheid gunstig en scheen de bestorming der vesting of een aanval op het te velde staande leger van den vorst Mentschikoff op handen te zijn. — In de Londensche Times van jl. Woensdag leest men een in het Engelsche hospitaal te Scutari geschreven briet, waarin het volgende voorkomt: » Hier is van don chef onzer geneeskundige dienst te Balaclava , den heer Hall , een brief ontvangen waarin hij zegt dat er thans in het Britsche legerkamp 5000 man in de ziekenzaal zijn, en dat de helft van de troepen, die nog dienst doen, er ook behoorde te wezen." — Volgens een door Parijsche dagbladen medegedeeld berigt uit Warschau van 5 dezer, is de in Polen gevestigde afdeeling der Britsche maatschappij tot bekaering der Joden door het Russische gouvernement ontbonden, de zendelingen welke aan de stichting dier maatschappij te Warschau werkzaam waren, uit het land gezonden, en hunne bezittingen in openbare veiling gebragt.
---

FRANKRIJK.
De Constitutionuel berigt, als een verrassend blijk van Algerie's waarachtige aanhechting aan Frankrijk, dat aUaur onder de inlandsche bevolking vele giften worden bijeengebragt voor het fonds tot verbetering van den toestand der Fransche troepen in de Krim. In de provincie Algwrs alleen is daarvoor, met medewerking der Mohammedaansche geestelijken, 22,514 francs ingezameld. — Een hoofdofficier van de Fransche genie, de generaal Niel, adjudant van Keizer Napoleon, is in de voiige maand met eene bijzondere zending naar de Krim gereisd. Volgens eenen berigtgever der Indépendance Belje is hij reeds op de terugreize, om den Keizer verslag uit te brengen van het hem opgedragen onderzoek naar de mogelijkheid of onmogelijkheid om meester van Sebastopol te worden.
---

SPANJE.
. In de zitting der Cortes van den sden dezer heeft het Spaansche gouvernement eenen der groote maatregelen voorgesteld, door welke het ,8 lands finantien van het dreigende bankroet hoopt te redden, de openbare veiling namelijk van kerkelijke goederen. In hoe ver het zich bij deze voordragt aan de met den Pausciijkcn Stoel aangegane overeenkomsten gehouden heeft of des/.elfs toestemming tot afwijking daarvan noodig acht, blijkt nog niet; de telegraphische tijding, waardoor men de indiening van het wets-ontwerp vernomen heeft, voegt er alleen bij, dat het door de volksafgevaardigden met blijken van algemeene goedkeuring ontvangen is. — In de zitting der Cortes van den 2den dezer werd door twee volksafgevaardigden een voorstel tot herziening van het tarief der in- en uitvoerregten ingediend. Dit gaf den minister van finantien aanleiding om te verklaren, dat hij zelf' eerstdaags eene herziening van het tarief zou voordragen, die, gelijk hij zeide, strekken zou om het beginsel van bescherming en dat van handelsvrijheid zoo veel mogelijk overeen te brengen. — Den 2den dezer heeft de heer Soulé Madrid verlaten; hij zal aldaar, gelijk men weet, als gezant der Vereenigde Staten vervangen worden door den heer Breckenridge.
---

ITALIË.
Reeds is met een woord gewaagd van de pauselijke allocutie van 28 Januarij jl., welke de afzending voorafging van het dezer da"-en uit Rome te Turyn ontvangen vermaanschrif't. in die allocutie komt het volgende voor: n Een ieder kent de talrijke handelingen en besluiten, waarmede het gouvernement van Sardinië , tot groote smart en ergernis voor de weidenkenden , en zonder zich iets te bekreunen om de met dezen Apostolischen Stoel plegtig aangegane overeenkomsten, zich met dagelijks. toenemende roekeloosheid verstout heeft de bedienaren der godsdienst, de bisschoppen en de godsdienstige vereenigingen te bemoeijelijken, en tevens de onafhankelijkheid en de eerwaardige regten der Kerk te kwetsen en te schenden, zich hare goederen gewelddadig toe te eigenen, de zwaarste beleedigingen aan te doen aan diezelfde Kerk, aan het hoog gezag van ons en van dezen Heiligen Stoel, en hetzelve geheel in den wind te slaan. Onlangs nu is men in Sardinië met eene nieuwe wet voor den dag gekomen , die met het natuurlijke, met het goddelijke en met het maatschappelijke regt in strijd is. die uiterst nadeeli» is voor het welzijn der burgerlijke zamenleving en klaarblijkelijk de zoo verderfelijke dwaalbegrippen van het sooialismus en het communismus begunstigt, eene wet waarby onder andere de geheele opheffing voorgesteld wordt van bykans alle godsdienstige en klooster-vereenigingen van beide seksen, alsmede de opheffing van de collegiaal-kerken en van de eenvoudige praebenden, zelfs die door den Koning begeven worden, terwijl derzelver goederen en inkomsten onder het beheer van het burgerlijk gezag gesteld en aan deszelfs willekeur onderworpen worden. Bovendien geeft dat wets-ontwerp aan het wereldlijk gezag de bevoegdheid om aan die godsdienstige vereenigingen, welke niet mogten worden opgeheven, voorwaarden en regelen te stellen, waarvanhaar voortdurend bestaan zou afhankelijk zijn. » Het is in Sardinië zoo ver gekomen dat weeklagten over het der Kerk aangedane leed niet meer volstaan, en dat wy al onze zorg en moeite moeten te werk stellen om het te herstellen. Derhalve verheffen wij, getrouw aan onze roeping, te midden uwer plegtige vergadering, op nieuw onze stem met apostolische vrijmoedigheid; wij wraken en veroordeelen niet alleen de besluiten, alle gezamenlijk en ieder afzonderlijk, die reeds door het genoemde gouvernement ten nadeele van de godsdienst, van de Kerk en hare regten en van het gezag des Heiligen Stoels genomen zijn , maar ook de laatstelijk voorgedragen wet, en wij verklaren het al voor gansch nietig en zonder waarde Buitendien waarschuwen wij ten ernstigste zoowel degenen in naam of door toedoen van welke die besluiten reeds uitgevaardigd zijn geworden , als degenen die zich niet ontzien hebben het jongste wetsvoorstel op eenigerhande wijze te bevorderen, goed te keuren ofte bekrachtigen; hen allen vermanen wij om in hun geest en gemoed aanhoudend te peinzen over de tuchtigingen en straffen, welke door de apostolische verordening en de voorschriften van de heilige keikvergaderingen, inzonderheid van de kerkvergadering van Trente (22ste zitting, hoofdstuk XI) bepaald zijn tegen degenen die gewijde zaken rooven en ontheiligen , die de magt en de vrijheid der Kerk aanranden en in de regten des Heiligen Stoels grijpen. Mogten de bewerkers van zooveel kwaad, door deze woorden en deze onze waarschuwing ontroerd en vermurwd, eindelijk afhouden van zoo veel aanslagen tegen de onafhankelijkheid en vrijheid der Kerk, onverwijld het haar berokkende nadeel herstellen, en alzoo ons vaderhart niet in de harde noodzakelijkheid brengen om hen te treffen met die wapenen waarmede onze gewijde bediening van omhoog toegerust is. » Maar opdat de Katholijke wereld zie, hoe zorgvuldig wij de zaak der Kerk in Sardinië hebben verdedigd, en tevens met de handelwijze der regering van dat land bekend worde, hebben wij last gegeven om eene afzonderlijke uiteenzetting dezer aangelegenheid te drukken en aan ieder van u ter hand te stellen. » Alvorens deze toespraak te besluiten, kunnen wij niet nalaten, eerwaarde broeders, hoogen en welverdienden lof toe te kennen aan de aartsbisschoppen en bisschoppen van het meergemelde koningrijk Sardinië , die, gedachtig aan de verhevenheid en de pligten hunner ambtsbediening en ten volle aan onzen wensch beantwoordende, geen oogeublik opgehouden hebben , met ongemeene dapperheiden volharding, mondeling en in geschrifte, tegenweer te bieden, gelijk een bolwerk voor het huis Israëls. en de zaak van God en Zijne heilige Kerk manmoedig to verdedigen. Ook betuigen wij hier van ganscher harte onze blyde ingenomenheid met zoo vele hoogst achtenswaardige ingezetenen van het meergemelde rijk, die in hunne zoo loffelijke gehechtheid aan de Katholijke Kerk, aan ons en aan den Apostolischen Stoel, hun roem gesteld hebben in het openlijk verdedigen, met mond en pen, van de heilige regten der Kerk."
---

