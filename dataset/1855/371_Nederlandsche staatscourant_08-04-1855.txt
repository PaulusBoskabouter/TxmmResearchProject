MINISTERIE VAN FINANTIEN.
. Bij den Minister van Finantien is ontvangen een bankbiljet van t 25, door een onbekende, onder het postmerk Apeldoorn van den 4den dezer, ten behoeve van 's Rijks schatkist ingezonden. 'e Gravenhage, den 6den April 1855. De Minister voornoemd, Vkolik.
---

BUITENLANDSCHE BERIGTEN. DUITSCHLAND.
Men weet dat de Weener conferentie inzonderheid omtrent het derde Waarborgpunt nadere instructien van de respective gouvernementen gevraagd heeft. Een geacht Belgisch blad , de Brusselsche Indépendance, meent vrij stellig de strekking te kunnen opgeven van de instructien die daarop ten aanzien van het gemelde punt door de Westersche mogendheden gegeven zijn: het. sluiten der Zwarte zee voor de oorlogsschepen van ieder volk zou in die instructien verlangd worden als het eenige of althans het beste middel tot vernietiging van Ruslands overwigt in de Zwarte zee.
Omtrent het vierde waarborgpunt, de verbetering en verzekering van het lot der 'Christen bevolking van Turkije, wordt Rusland gezegd gezind te zijn om nog meer te bewilligen dan door de geallieerde mogendheden verlangd wordt. Deze willen niet langer gedoogen, dat de rajah Rusland als zijn eenigen beschermer aanmerke en aanhange, en dat hij voorregten en vrijdommen verkrijge door Ruslands inmenging in de binnenlandsche aangelegenheden van Turkije: voortaan moet hij, onder den beschermenden invloed van gansch Europa, door eigenwillige handelingen des Sultans, met de overige onderdanen van Turkije gelijk gesteld worden en met dezen dezelfde vrijheid en veiligheid erlangen. Dit nu zou door Ruslands gevolmagtigden ter Weener conferentie niet afgekeurd worden , integendeel, gelijk uit verscheiden berigten en thans ook uit mededeelingen van den Parysch*n Constitutionnel blijkt, verlangen zij dat de conferentie zelve verordeningen tot verzekering van het lot der rajahs make en ze, als een deel der tot "erstel des vredes te maken schikkingen, i'aststelle. Het evengenoemde blad, een onderhandsch orgaan van het Fransche gouvernement, erkent dat des "iltans goede wil tot verzekering van een beter lot zijner Christen onderdanen ongenoegzaam is en alligt door den onwil der Turksche overheden en bevolking zai WOrden verijdeld; het erkent tevens dat het Turksche rijk nimmer weder tot vastheid en zelfstandigheid kan komen, tenzij het de tStjDen tot burgers in stede van onderworpelingen make. Evenwel zoekt de Constitutionnel bijbedoelingen in den ijver dien Rusland op de Weener conferentie voor het lot zijner verdrukte geloofsgenooten in Turkije san den dag lept. „deze heeft, zegt dat blad, ten doel des Sultans oppergezag to fnuiken en den Russischen volksgeest te bevredigen; het Russische gouvernement hoopt de conferentie dienstbaar te maken om eenige der in het bekende ultimatum van den vorst MentschikofF ver' vatte eischen door te dry ven; en het wil i„ staat zijn om aan de Russische natie te verkondigen dat het niet vruchteloos oorlog gevoerd maar voor de^verdrukte kerk in Turkye alles, zelfs de bescherming van gansch Europa, gewonnen beeft."
De Constitutionnel deelt medn, dat de conferentie reeds den lOden dezer weder bijeenkomt, en zegt verder: » De uitstap van den Franschen minister van buitenlandsche zaken, den heer Drouin de l'Hiiys, naar Londen, had ten doel te bewerken dat door Koningin Victoria eene onbeperkte volmagt aan lord John Russell verstrekt wierd, opdat deze zich zou kunnen aansluiten aan alle voorstellen die door den heer Drouin in de conferentie zouden gedaan worden. Hij had zich vooraf, gelijk van zelf spreekt, met lord Clarendon verstaan over alle vraagpunten die nog in de conferentie zouden kunnen oprijzen. De eenstemmigheid tusschen de beide Westersche mogendheden is zoo innig en diep, dat de heer Drouin ongetwijfeld van Engeland magtiging ontvangen heeft om bij ieder onvoorzien voorval naar eigen oordeel te handelen."
— De Fransche minister van buitenlandsche zaken, de heer Drouin de I'Huys, is op zijne reis naar Weenen den 3den door Frankfurt gekomen.
—De Berly nsche Zeit berigt dat de Keizerin-weduwe van Rusland den wensch te kennen gegeven heeft om de gezamenlijke leden van hare familie eens weder vereenigd te zien, en zich tot dat einde, indien de omstandigheden het veroorloven, in de maand Junij aanstaande naar Berlijn zal begeven om er eenigen tijd te vertoeven. Alsdan zouden al de Prinsen en Prinsessen van het koninklijk Huis zich insgelyks te Berlijn vereenigen.
---

NEDERLANDEN.
Bij Koninklijk besluit van den sden April 1855, n°. 78, is de heer J. Spree, controleur der directe belastingen, in- en uitgaande regten en accijnsen te Maassluis, als zoodanig verplaatst naar Dronrijp. Bij Koninklijk besluit van den 6den April 1855, n°. 78, is benoemd tot ontvanger der directe belastingen, in- en uitgaande regten en accijnsen te Stads-kanaal c. a., de heer C. van der Linden, thans ontvanger der in- en uitgaande regten en accijnsen te Knalhutte (Overijssel). By Zijner Majesteits besluit van den 3den April 1855, n°. 45, is de heer J. Sieburgh erkend als vice-con.sul van België te Amsterdam.
---

MINISTERIE VAN BINNENLANDSCHE ZAKEN.
Bij het Departement van Binnenlandsche Zaken is, ten behoeve van de noodlijdenden door den watersnood, ontvangen:
1". eene som van twaalf gulden van een loterijtje van T. v. S. met de volgende dichtregelen : Dit weinig geld hierdoor vergaard, Is voor den watersramp bespaard.
2°. eene som van twintig gulden uit Haarlem, van M. C. E. van Harreveld, oud 12 jaren, G. M. Buurman, oud 12 jaren, en E. J. C. Frackers, oud 13 jaren, voortspruitende uit eene door Jien gehouden loterij van kleine voorwerpen ; B°. eene som van zeven en dertig gulden tachtig centen (voor 3 pd. st. •1 shill.) door tusschenkomst van Gebr. van Hasselt, te Kampen, van hunne agenten de heeren C.B. Kruhse & Timm, te Huil, en 4°. een certificaat 3 percents Nederlandsche schuld groot in kapitaal duizend gulden n°. 19765 met de coupons, waarvan de eerste verschijnt den lsten September 1855 , van iemand die verlangt onbekend te blijven. De Minister van Binnenlandsclie Zaken, Van Reenen.
---

FRANKRIJK.
Men herinnert zich dat eenige gezegden van den Pruissischen gezant in de Duitsche Bondsvergadering, die aan Duitschlands krijgstoerustingen het voorkomen van eenen voorzorgmaatregel tegen Frankrijk zoowel als tegen Rusland schenen te geven, nadrukkelijke tegenspraak van Oostenrijk en ook van Frankrijk uitgelokt hebben. Het wederantwoord van Pruissen was, dat die gezegden misduid werden, en dat het in allen gevalle aan Frankrijk het regt ontzegde om aanmerkingen op de onderlinge beraadslagingen der bondsregeringen over bondsaangelegenheden te maken. Dit •lon Franschen minister van buitenlandsche zaken aanleiding gegeven om, onder dagteekening van 27 Maart jl., eene aanschrijving aan de vertegenwoordigers van Frankrijk bij de Duitsche hoven te rigten, welk stuk thans door de dagbladen wordt medegedeeld. Het behelst eene klagte over den bitteren toon van Pruissens verklaringen betrekkelijk deze zaak, betuigingen van welwillendheid jegens Pruissen en van den wenscb om die mogendheid voor Europa's belang tot aansluiting aan het December-verdrag over te halen. Verder zegt de Fransche minister: ii Ik betwist de leer dat geene buitenlandsche mogendheid zich zou mogen bemoeijen met hetgeen in den schoot der Bondsvergadering te Frankfurt omgaat. Zoolang de beraadslagingen dier vergadering alleen Duitsche belangen betreffen , zal Frankrijk, in zijn ontzag voor Duitschlands onafhankelijkheid , zich steeds hebben te onthouden vau zijn gevoelen te uiten en invloed uit te oefenen; maar anders is het in omstandigheden, die nadeel kunnen doen aan de betrekking welke Frankrijk met Pruissen en Oostenrijk wenscht aan te houden. Eene vooruitziende en eerlijke diplomatie moet het zich bovenal tot pligt achten, kennis te krijgen van de gezindheden en voornemens, die zij te eeniger tijd zal moeten bevorderen of bestrijden. Het is niet hare taak, in verzet te komen tegen gedane zaken of genomen besluiten; zij moet bovenal door waakzaamheid en rondborstigheid gebeurtenissen voorkomen, die, eenmaal plaats gegrepen hebbende , kwade gevolgen na zich slepen zouden. Men verkleint het gewigt der Bondsvergadering en der aldaar vertegenwoordigde Staten, door te beweren dat eene te Frankfurt geopperde stellin", van zooveel belang dat zij ook buiten de Bondsvergadering bekend en be- Spfcókeri wordt,, door geene buitenlandsche mogendheid zou beoordeeld en in diplomatieke stukken behandeld mogen worden." — Het bestuur der Parijscho wereld-tentoonstelling heeft besloten de ruimte voor het uitstallen der goederen aanmerkelijk te vergrooten door een bestaand locaal bij het voor de tentoonstelling opgerigte te trekken, daar anders vele voorwerpen, inzonderheid producten van de Parijsche industrie, zouden moeten worden afgewezen. Dien ten o-evolge zal er waarschijnlijk nog verandering komen in de reeds vastgestelde verdeeling der ruimte van het hoofdgebouw onder de verschillende natiën. Door de voorgenomen uitbreiding van het gebouw zal de ruimte voor het plaatsen van ten toon gestelde voorwerpen met zes duizend vierkante ellen vermeerderd worden. Het aantal inzenders wordt thans op 17 tot 18,000 begroot, dat is iets meer dan het getal dergenen die naar de grooto Londensche tentoonstelling voorwerpen gezonden hebben ; daaronder zijn 7 of 8000 ingezetenen van Frankrijk. ïntusschen wordt aan het inrigten van het hoofdgebouw met allen ijver gearbeid, en beginnen de ten toon te stellen voorwerpen reeds in grooten getale aan te komen.
---

ENGELAND.
In de Londensche Globe van jl. Donderdag leest men: » Volgens berigten van Balaclava van 29 Maait, zouden de regelmatige krijgsoperatien door de geallieerden den 3den April aangevangen worden. ~ Het gerucht zegt, dat er te Londen in gemeen overleg tusschen Engeland en Frankrijk een ultimatum vastgesteld is, met het doel om Pruissen tot eene definitive verklaring zijner gerindheid te nopen.
i. Eenige doorgaans wel onderrigte Duitsche dagbladen nieenen dat Pruissen nu eerlang tot eene vriendschappelijke samenwerking met de Westersche mogendheden overgaan en waarschijnlijk althans aan de laatste werkzaamheden der Weener conferentie deel nemen zal. In deze opgaven is echter niets zekers , en het komt ons voor, dat zij op feiten van niet zeer jonge dagteekening gebouwd zijn."
— De Britsche admiraliteit heeft bepaald, dat het aannemen van buitenlandsche zeelieden voor tienjarige dienst op 's lands vloot voortaan zal ophouden , maar dat zy voor zes en twaalf maanden zullen kunnen in dienst treden op de kanonneer- en mortierbooten en drijvende batterijen, die de vloot naar de Oostzee en de Witte zee zullen volgen.
---

