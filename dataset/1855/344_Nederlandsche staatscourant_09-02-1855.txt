NEDERLANDEN.
(Staatsblad n°. 4.) BESLUIT van den 28sten Januarij 1855, betreffende de uilloting en ajlossing van 31/2 percents schuldbekentenissen, voor het jaar 1855. Wij WILLEM 111, bli de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Gezien de wet van 27 Mei 1830 (Staatsblad n°. 10), en het uit krachtc van die wet genomen Koninklijk besluit van 1 Junij daaraanvolgende (Staatsblad n°. 13), bevattende de voorwaarden der uitgifte van de schuldbekentenissen ten laste van het voormalig Amortisatie-Syndicaat, rentende 31/2 ten honderd ; Gezien de wet van 30 December 1854 (Staatsblad n°. 186), tot vaststelling van het IXde Hoofdstuk A der Staatsbegrooting voor den jare 1855; Gelet op de Koninklijke besluiten van 21 December 1845 (Staatsblad n. 92) en 11 Februarij 1854 (Staatsblad n°. 11); Op de voordragt van Onzen Minister van Finantien, van den 26sten Januarij 1855, n". 87 G. S, Hebben besloten en besluiten: Art. 1. Op den eersten April 1855 wordt van de schuldbekentenissen, rentende drie en een half ten honderd, uitgegeven krachtens de wet van 27 Mei 1830 (Staatsblad n°. 10) en het Koninklijk besluit van 1 Junij 1830 (Staatsblad n°. 13), tegen honderd ten honderd aflosbaar gesteld een kapitaal van drie maal honderd duizend gulden (f 300,000). Art. 2. De volgens art. 1 losbaar te stellen schuldbekentenissen worden aangewezen bij uitloting over het na de op 1 Maart 1854 gehoudene uitloting overgebleven aantal der reeksen van tien nommers, waarin ten gevolge van het Koninklijk besluit van 21 December 1845 (Staatsblad n". 92) de toen nog aanwezige schuldbekentenissen zoo na mogelijk zijn verdeeld, en worden alzoo dertig van die overgeblevene 2121 reeksen uitgeloot, met dien verstande, dat, ingeval by deze loting de laatste reeks, bevattende acht nommers, mogt worden uitgetrokken, alsdan na de trekking van dertig reeksen nog ééne reeks worde uitgetrokken, waarvan de twee eerste nommers tot aanvulling van bet losbaar te stellen kapitaal als uitgeloot worden aangewezen. Art. 3. De loting tot aanwijzing der met 1 April 1855 aflosbare schuldbekentenissen, rentende 31/2 ten honderd, heeft plaats in het openbaar op Woensdag den 28sten February 1855, des voormiddags ten elf ure, aan het locaal van het Ministerie van Finantien te 's Gravenhage, ten overstaan van twee leden van de Algemeene Rekenkamer. Van den uitslag der loting geschiedt onmiddellyk bekendmaking in de Nederlandsche Staats-courant. Art. 4. De houders der uitgelote schuldbekentenissen kunnen dezelve op den eersten April 1855 en vervolgens, verzeld van al de onverschenen coupons, waarvan de eerste verschynt I°. October 1855, ter aflossing aanbieden ten kantore van den Agent van het Ministerie van Finantien te Amsterdam, alwaar hun het kapitaal op hetwelk na 31 Maart 1855 geene rente meer verschuldigd is, voldaan zal worden bij assignatie op de Nederlandsche Bank. Onze Minister van Finantien is belast met de uitvoering van het tegenwooordig besluit, hetwelk in het Staatsblad zal worden geplaatst en waarvan afschrift zal worden gezonden aan de Algemeene Rekenkamer tot narigt. 's Gravenhace, den 28sten Januarij 1855. WILLEM. De Minister van Finantien, Vrolik. Uitgegeven den zesden Februarij 1855. De Directeur van hel Kabinet des Konings, De Koek. Bij besluit van 7 Februarij jl., n°. 61, heeft Zijne Majesteit goedgevonden aan den heer J. C. Swijghuizen Groenewoud, gewoon hoogleeraar in de faculteit van wijsbegeerte en letteren aan de hoogeschool te Utrecht, ten gevolge van het bereiken van den zeventigjarigen ouderdom, een eervol ontslag uit zijne voormelde betrekking te verleenen, te rekenen van 1 Januarij jl. Bij besluit van dezelfde dagteekening, n°. 63, heeft Zijne Majesteit goedgevonden: 1° aan J. Drabbe, op zijn verzoek en onder dankbetuiging voor de door hem bewezene langdurige en goede diensten, eervol ontslag te veileenen als kapitein-kommandant der dienstdoende schutterij te Bergen op Zoom, en hem tevens te vergunnen de uniform der schutterij, met de onderscheidingsteekenen aan zijnen rang van kapitein verbonden, voortdurend te blijven dragen; 2° tot kapitein kommandant der dienstdoende schutterij te Bergen op Zoom te benoemen A. J. L. de Roock, thans Iste luitenant.
---

MINISTERIE VAN FINANTIEN.
Tot wegneming zooveel mogelijk van de vertraging, waaraan, ten gevolge van den slechten toestand der wegen, de briefwisseling met de nachtpost uit Rotterdam, Delft, 'sGravenhage, Leyden en Haarlem naar Utrecht, Gelderland, Overijssel en Limburg, alsmede naar Duitschland en verder gelegene Staten, thans is blootgesteld, zullen die brieven voortaan, in plaats van -met de evengemelde post, door middel van den laatsten spoortrein in de rigting van Rotterdam naar Amsterdam worden verzonden , en mitsdien zooveel vroeger op de postkantoren moeten worden bezorgd. — Deze maatregel is echter van geheel tijdelijken aard, en zal weder worden opgeheven, zoodra de middelen van gemeenschap op den ouden voet zijn hersteld.
---

BUITENLANDSCHE BERIGTEN. ENGELAND.
Volgens de berigten uit Londen van gisteren (Woensdag) namiddag, schijnt het zeker dat lord Palmerston de bezwaren, die hij in de zamenstelling van een nieuw ministerie ontmoette, te boven gekomen is, en dat hy als president-minister met het meerendeel der leden van het afgetreden kabinet het bestier op zich neemt. Evenwel is in de zitting des Parlements van jl. Dingsdag geene mededeeling betrekkelijk de ministeriele krisis van regeringswege gedaan. Het ongeduld waarmede zoodanige mededeeling verwacht werd, en de teleurstelling over het uitblijven derzelve, werden in beide Huizen door verscheiden leden aan den dag gelegd. Zoo is in het Lagerhuis door den heer Labouchère te kennen gegeven, dat in den bedenkelijken en onregelmatigen toestand des lands andere dan de gewone middelen aangegrepen dienden te worden; hij wilde dat het Huis der Gemeenten door een adres aan de Kroon zynen wil zou doen gelden en zijne stem tot geruststelling des lands doen hooren. De heer Munz weet de bestaande ongelegenheden vooral aan den invloed der aristokratie in de Britsche staatshuishouding, en meende dat het volk dien invloed meer en meer moede werd. De heer Roebuck zeide dat er eene nog magtiger stem was dan die van het Britsche Parlement, te weten de stem van het Britsche volk, en dat lord Palmerston, de man des oogenhliks, indien hij in het Parlement tegenwerking ontmoette, daarbuiten den noodigen steun zou vinden. In het Hoogerhuis zeide lord Aberdeen te hopen dat het nieuwe kabinet reeds Donderdag zamengesteld en voltallig zou zijn. De beide Huizen zijn Dingsdag uiteen gegaan, om eerst Donderdag, den Bsten, weder te vergaderen, behoudens de mogelykheid eener nadere bijeenroeping. — Aan het openlijk gastmaal, eergisteren naar gewoonte door het hoofd van het stedelijk bestuur van Londen gegeven, heeft de admiraal Napier , die in het afgeloopen jaar het opperbevel over de Engelsch-Fransche vloot in de Oostzee voerde, eene rede gehouden, waardoor een der aan het afgetreden ministerie gedane verwijten beantwoord werd. Hij verklaarde dat het voor zijne vloot onmogelijk was geweest Kronstadt met goeden uitslag aan te vallen ; dat het Britsche gouvernement meer van hem verlangd en bepaaldelijk op de vernieling van Sweaborg aangedrongen had; maar dat hij aan dien aandrang weerstand had geboden omdat hij het onverantwoordelijk achtte, roekeloos het vaderland aan groote gevaren bloot te stellen en zonder noodzaak of nut menschenlevens op te offeren.
---

RUSLAND.
Volgens een berigt uit Warschau van den sden dezer, medegedeeld door een Russisch-gezind Berlijnsch dagblad, zou er bevel uit St. Petersburg ontvangen zijn om alle nabij Krakau liggende Russische troepen ten spoedigste naar binnen 's lands te doen trekken, en alzoo de bezorgdheid weg te nemen, die in Oostenrijk gewekt is door de zamentrekking van Russische troepen aan de Gallicische grenzen. ■— Een bij den Parijschen Constitutionnel ontvangen schrijven uit het Fransche legerkamp voor Sebastopol van 25 Januarij jl. zegt, dat het er 's nachts nog zeer sterk vroor, maar dat het niet langer zoo fel koud was als eenige dagen vroeger, toen men tot tien graden vorst had. » Het is waarlyk — zegt de briefschry ver — of het noodlot wil dat alles van den regel afwijke, waar wij maar komen. Zulk eene koude en zulke massa's sneeuw, als wij hier gehad hebben, waren in deze landstreek tot nog toe iets ongekends."
---

TURKIJE.
De Parijsche ConstüutUmnel zegt, op grond zijner particuliere brieven uit Konstantinopel van 29 Januarij: » Ismaïl Pacha is als gouverneur van Smyrna ontslagen en in dezelfde betrekking naar Scutari in Albanië verplaatst. Dit is geschied op aanhouden van het Fransche gezantschap, omdat Ismaïl zijdelings deel genomen had aan >pcculaticn van graanopkoopers. Hij vond te Konstantinopel voorspraak by het Engelsche en het Oostenrijksche gezantschap; en het is ook nu weder gebleken dat Frankrijk te Konstantinopel, wanneer het iets met ernst wil, zijnen wil kan doorzetten."
---

