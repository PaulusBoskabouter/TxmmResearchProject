OFFICIEEL GEDEELTE. (Staatsblad no. 17.) BESLUIT van den 3den Februarij 1877, houdende vaststelling van nadere bepalingen tot beteugeling der longziekte onder het rundvee, en zulks met intrekking der Koninklijke besluiten van 17 April 1874 (Staatsblad no. 59), van 9 October 1874 (Staatsblad no. 132) en van 30 Junij 1875 (Staatsblad no. 126).
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz. , enz. , enz. Overwegende, dat ter vervanging van Ons besluit van 17 April 1874 ( Staatsblad n°. 59), aangevuld bij Ons besluit van 30 Junij 1875 (.Staatsblad n c . 126), nadere bepalingen tot beteugeling der longziekte onder het rundvee vastgesteld behooren te worden ; Gezien art. 15 der wet van 20 Julij 1870 (Staatsblad n°. 131) en Onze voormelde besluiten; Op de voordragt van Onzen Minister van Binnenland-sche Zaken , van 11 Januarij 1877, n". 49, afdeeling IX; Den Raad van State gehoord (advies van 26 Januarij 1877, n°. 4); Gelet op liet nader rapport van Onzen Minister van Binnenlandsohe Zaken, van 31 Januarij 1877, litt. 1), 9de afdeeling; Hebben goedgevonden en verstaan : Artikel 1. Zoodra een stuk rundvee door longziekte is aangetast, is de eigenaar , houder of hoeder verpligt al het rundvee, hetwelk dien teil gevolge in verdachten toestand is geraakt, door een geëxamineerden veearts te doen inënten, indien de burgemeester dit beveelt. De burgemeester wint, alvorens dit bevel te geven , het advies van den districts-veearts in. Ter voldoening der kosten van door den burgemeester bevolen inenting , zal voor elk rund de som van vijftig centen uit 's Rijks schatkist worden uitbetaald. Indien geen geschikte entstof voorhanden is, ter beoordeeling van den districts-veearts, verleent de burgemeester uitstel der inënting, tot dat die stof aanwezig is. De districts-veearts voorziet den veearts, met de inënting belast, zoodra mogelijk van goede entstof. V oldoet de eigenaar, houder of hoeder niet aanstonds aan de in dit artikel hem opgelegde verpligting, dan geschiedt de inënting door de zorg van den burgemeester, onverminderd de tegen den nalatige in te stellen strafvervolging. Artikel 2. Indien van longziekte verdacht rundvee in de weide niet voldoende kan worden afgezonderd, ter beoordeeling van den districts-veearts , moet het, onder de op advies van dezen door den burgemeester te bepalen voorzorgen, naar een stal of ander gebouw worden vervoerd en aldaar afgezonderd blijven tot na den afloop van den termijn, vermeld in art. 5 van het Koninklijk besluit van 30 October 1872 (Staatsblad n°. 105). Artikel 3. Onze besluiten van 17 April 1874 (Staatsblad n°. 59), van 9 October 1874 (Staatsblad n°. 132) en van 30 Junij 1875 (Staatsblad n°. 126) zijn ingetrokken. Artikel 4. Ons tegenwoordig besluit treedt in werking op den vijfden dag na afkondiging in het Staatsblad en in de Staatscourant. Onze Minister van Binnenlandsche Zaken is belast met de uitvoering van dit besluit, dat in het Staatsblad en gelijktijdig in de Staatscourant zal worden geplaatst, en waarvan afschrift zal worden gezonden aan den Raad van-State. Het Loo, den 3den Februarij 1877. WILLEM. Be Minister van Binnenlandsche Zaken, Heemskerk. Uitgegeven den tienden Februarij 1877. Be Minister van Justitie, van Lynden van Sandenburg.
---

(Staatsblad no. 19.) BESLUIT van den 5den Februarij 1877, betreffende het dooden en vangen van robben.
Wij WILLEM III, bij de gratie gods, koning der nederlanden , Prins van Oranje-Nassau , Groot-Hertog van Luxemburg , enz., enz., enz. Op de voordragt van Onze Ministers van Binnenlandsche Zaken, van den 13den Januarij 1877, lit. L, 12de afdeeling, en van Buitenlandsche Zaken, van den 20sten daaraanvolgende, n°. 550 , 1ste afdeeling; Gelet op art. 1 der wet van 31 December 1876 (Staatsblad n°. 289), houdende maatregelen tot voorkoming der uitputting van de robbenvangst ; Den Raad van State gehoord (advies van 30 Januarij 1877, n°. 10);
T' ' Gezien het nader rapport van Onze voornoemde Ministers, van den lsten Februarij 1877, litt. R, 12de afdeeling, en van den 2den daaraanvolgende , n°, 949, 1ste afdeeling; Hebben goedgevonden en verstaan: Artikel 1. Het dooden en vangen van robben van alle soorten is aan de opvarenden of bemanning van Nederlandsche schepen verboden , tusschen 67° en 75° Noorderbreedte en 5° Ooster- en 17° Westerlengte (gerekend van den meridiaan van Greenwich), vóór 3 April van elk jaar. Artikel 2. Dit besluit treedt in werking op den vijfden dag na zijne afkondiging. Onze Ministers van Binnenlandsche Zaken en van Buitenlandsche Zaken zijn belast met de uitvoering van dit besluit, dat in het Staatsblad en gelijktijdig in de Staatscourant zal geplaatst en waarvan afschrift aan den Raad van State zal gezonden worden. Het Loo, den 5den Februarij 1877. WILLEM. Be Minister van Binnenlandsche Zaken , Heemskerk. Be Minister van Buitenlandsche Zaken, van der Does de Willebois. Uitgegeven den negenden Februarij 1877. Be Minister van Justitie, van Lynden van Sandenburg. Bij Koninklijk besluit van den 7den Februarij 1877, n°. 29, zijnde 2de luitenants P. G. Weuringh, L. W. A. Medenbach en G. A. Gennet, allen van het 7de regement infanterie, voor den tijd van vijf jaren gedetacheerd bij het wapen der infanterie van het leger in Neêrlandsch Indie. Bij Koninklijk besluit van den 8sten Februarij 1877, n°. 15, is-de heer H. F. G. Wagner, Gouverneur van Curacao, op zijn verzoek, op de meest eervolle wijze ontheven van zijne opgemelde betrekking, onder dankbetuiging voor de vele en langdurige diensten aan den lande bewezen. Bij Koninklijk besluit van den 8sten Februarij 1877, n°. 16, is de heer H. B. Kip, kapitein ter zee, thans gedetacheerd bij het Departement van Marine, benoemd tot Gouverneur van Curacao.
---

MINISTERIE VAN MARINE.
De Minister van Marine brengt ter kennis van artsen en geneeskundigen, hetzij gehuwd of ongehuwd, die volgens art. 2 der wet van 1 Junij 1865 (Staatsblad n°. 59) bevoegd zijn tot uitoefening der geneeskunst in haren geheelen omvang, in het geheele Rijk, dat er ook gedurende het jaar 1877 gelegenheid bestaat om bij de zeemagt in dienst te treden als officier van gezondheid der 2de klasse, voor den tijd van vier jaren , onder genot eener premie van zes duizend gulden (f 6000). Zij, die den leeftijd van veertig jaren niet hebben overschreden, en geneigd mogten zijn, op de voormelde voorwaarden bij de Marine in dienst te treden, wenden zich bij gezegeld adres tot het Departement van Marine, en leggen daarbij over: a. eene verklaring, waaruit blijkt dat de sollicitant Nederlander is; b. de geboorte-acte; c. het diploma van arts, of de diplomata , constaterende de bevoegdheid van den adressant om de geneeskunde in haren geheelen omvang te mogen uitoefenen; d. het bewijs dat voldaan is aan de nationale militie; e. het bewijs van geschiktheid voor de militaire dienst, afgegeven door een officier van gezondheid der zeemagt; ƒ. certificaat van goed gedrag, afgegeven door het gemeentebestuur der woonplaats van den belanghebbende. 's Gravenhage, den 6den Januarij 1877. Be Minister voornoemd, Taalman Kip.
---

RAAD VAN STATE.
Openbare vergadering van den Raad van State, afdeeling voor de geschillen van bestuur , op Woensdag den 14den Februarij 1877, des voormiddags ten elf ure.
---

