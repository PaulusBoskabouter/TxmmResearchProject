OFFICIEEL GEDEELTE.
Bij Koninklijk besluit van den 30sten November 1877, n°. 29 , is aan den heer M. Coster, consul-generaal der Nederlanden te Parys, verlof verleend tot het aannemen van het officierskruis der orde van het Legioen van Eer , hem door den President der Fransche Republiek geschonken. Bij Zijner Majesteits besluit, dd. 4 December 1877, n°. 15, is benoemd tot commissaris van politie en commissaris van Rijkspolitie te Vlaardingen L. van Aardenne, thans inspecteur van politie te Rotterdam. Bij Koninklijk besluit van 5 December 1877, n°. 2, is, met ingang van 1 Februarij 1878, benoemd tot directeur en leeraar aan de Rijkshoogere burgerschool te Heerenveen dr. G. J. Dozy, te Deventer. Bij Koninklijk besluit van 5 December 1877, n°. 10, is aan P. Caland, inspecteur van den waterstaat, te 's Gravenhage, vergunning verleend tot het aannemen en dragen der versierselen van officier der orde van de Kroon van Italië, hem door Z. M. den Koning van Italië geschonken. Bij Zijner Majesteits besluit van 4 December 1877, n°. 12, zijn de gepensioneerde luitenant ter zee der 1ste klasse P. van Wijhe en de gepensioneerde officier van administratie der 1ste klasse W. H. Toutlemonde, met den laatsten dezer, eervol ontheven van de waarneming der betrekking van intendant over de quarantaineplaats, respectivelijk op Wieringen en op de Tien Gemeten.
---

Aan den Koning.
Door Uwer Majesteits Commissarissen in de provinciën zijn, ter voldoening aan art. 90 van Hoogstdeszelfs besluit van 8 Mei 1862 ( Staatsblad n°. 46), aan mijn Departement ingezonden de tabellarische verslagen omtrent den afloop van de ligting der nationale militie van 1877, waarvan ik de eer heb Uwer Majesteit hiernevens een algemeenen staat aan te bieden. Bij Uwer Majesteits besluit van 18 Februarij 11. ( Staatsblad n°. 27) is het bedrag dier ligting op 11,000 man vastgesteld, waarvan 600 voor de dienst ter zee te bestemmen. Het getal ingeschrevenen, waarnaar bij dat besluit, volgens art. 2 der wet, 'het aandeel van iedere provincie in de ligting is bepaald, bedroeg (kolom 7 van den staat) 31,978 tegen 31,509 in 1876. Het cijfer der ligting stond derhalve tot dat der ingeschrevenen als 1 : 2 90 / I00 . Zoo bij de militie te land als bij de zeemilitie zijn 10,878 man ingelijfd (kolom 48 van den staat); er ontbreken dus 122 (kolom 49), ten gevolge van gebrek aan beschikbare lotelingen in 78 gemeenten ; waaronder Amsterdam met een te kort van 10 lotelingen op een aandeel in de ligting van 720, bij een getal ingeschrevenen van 2092. Het te kort op de ligting bedroeg in 1873, 125 op 31,190, in 1874 , 154 op 30,708, in 1875, 135 op 30,710 en in 1876, 192 op 31,509 ingeschrevenen. Even als bij de ligtingen van 1874, 1875 en 1876, heeft het getal bij de zeemilitie ingelijfde lotelingen (kolom 47 van den staat) weder het bij Uwer Majesteits besluit van 18 Februarij jl. {Staatsblad n°. 27) vastgestelde en bij art. 5 der wet van 19 Augustus 1861 ( Staatsblad n°. 72) als maximum bepaalde cijfer van 600 man bereikt. Het aantal lotelingen, dat zich voor die dienst aanbood, overtrof wederom dat van vorige jaren en steeg in 1877 tot het aanzienlijk cijfer van 2141. Het getal ingelijfde plaatsvervangers bij de ligting van 1877 bedraagt 1625 (kolom 44 van den staat), dus ruim een zevende deel van het aantal afgeleverde manschappen, tegen 1774 in 1873 , 1708 in 1874, 1749 in 1875 en 1629 in 1876. Van de bevoegdheid tot het stellen van plaatsvervangers is derhalve in 1877 minder ruim gebruik gemaakt dan in elk der vier voorafgaande jaren. Blijkens kolom 45 van den staat bedraagt het getal voor de ligting van 1877 opgetreden nommerverwisselaars 580, het gemiddeld bedrag van de vier laatste jaren, namelijk 617 in 1873, 594 in 1874, 549 in 1875 en 565 in 1876. Het getal opgetreden plaatsvervangers en nommerverwisselaars te zamen bedraagt 2205, V 5 alzoo van het geheele bedrag der ligting. i Het aantal toegekende vrijstellingen wegens gemis van de gevorderde lengte , dat in de vier voorafgaande jaren steeds afnemende was, is, bij de ligting van 1876 vergeleken, weder iets vermeerderd en bedraagt in 1877 (kolom 9 van den staat) 1441, tegen 1717 in 1873, 1660 in 1874,_ 1487 in 1875 en 1417 in 1876. Was de vrijstelling wegens ziekelijke gesteldheid of gebreken inde vier voorlaatste jaren steeds klimmend, bij de ligting van 1876 vergeleken heeft zij in 1877 hoegenaamd geen verschil opgeleverd. In
laatstgenoemd jaar werden (kolom 10 van den staat) 2675 lotelingen als zoodanig vrijgesteld, tegen 2179 in 1873 , 2292 in 1874, 2415 in 1875 en 2673 in 1876. Bij de drie laatst voorafgaande jaren vergeleken, is er, ten aanzien van de vrijstelling als eenige wettige zoon, toenemende vermindering waar te nemen. Aan 4369 lotelingen (kolom 11 van den staat) is in 1877 vrijstelling als zoodanig toegekend, tegen 4356 in 1873 , 4461 in 1874 , 4442 in 1875 en 4386 in 1876. Dat echter onder deze lotelingen zich niet weinigen zullen hebben bevonden, die ook andere redenen van vrijstelling hadden kunnen doen gelden, is met zekerheid aan te nemen. Blijkens de kolommen 12—27 van den staat is het aantal toegekende vrijstellingen wegens eigen militaire dienst of die van broeders in de laatste jaren sterk toegenomen en in 1877 tot 9698 gestegen. In 1873 bedroeg het getal dezer vrijstellingen 8641, in 1874, 8639, in 1875, 8873 en in 1876, 9279. Het algemeen bedrag der om verschillende redenen vrijgestelde lotelingen , met bijvoeging der uitgeslotenen en der tusschentijds overledenen, was voor de ligting van het loopende jaar 18,239 (kolom 35) tegen 16,952 in 1873, 17,115 in 1874, 17,270 in 1875 en 17,800 in 1876. Aan 77 militiepligtigen der ligting van 1877 is, op grond van de eerste zinsnede van art. 127 der wet, ontheffing van de werkelijke dienst als geestelijken en bedienaren van de godsdienst bij de kerkgenootschappen of als studenten in de godgeleerdheid verleend. Ontheffing van dienst aan militiepligtigen voor die ligting ingelijfd , krachtens de tweede zinsnede van art. 127, is door Uwe Majesteit niet toegekend, eene omstandigheid, die sedert de invoering der tegenwoordige militiewet nog niet heeft plaats gehad. Het gezamenlijk getal der in 1876 door Uwe Majesteit verleende ontheffingen bedroeg 81. Het behage Uwer Majesteit mij te magtigen dit rapport met den daarbij behoorenden staat in de Staatscourant te doen opnemen. De Minister van Binnenlandsche Zaken, Kappeyne. [Zie den bij dit rapport behoorenden staat in het bijvoegsel tot deze courant.]
---

MINISTERIE VAN BINNENLANDSCHE ZAKEN.
De Minister van Binnenlandsche Zaken brengt ter kennis van belanghebbenden , dat in den loop der maanden Februarij, Maart, April, Mei en Junij e. k. gelegenheid zal afleggen der examens vermeld in art. 5 der gegeven worden tot het wet van 1 Junij 1865 (,Staatsblad n". 59), gewijzigd bij de wet van 8 Julij 1874 (Staatsblad n°. 97), ter verkrijging van eene acte van bevoegdheid als arts en van eene acte van bevoegdheid als tandmeester, volgens de wet van 24 Junij 1876 (, Staatsblad n°. 117). Dag en plaats dier examens zullen nader worden bekend gemaakt. Zij , die tot de examens wenschen te worden toegelaten vóór 1 April, moeten daarvan vóór 15 Januarij ; zij, die het examen nè. 1 April wenschen af te leggen, tusschen 1 en 15 Maart schriftelijk opgave doen aan den voorzitter der commissie van examen, den hoogleeraar dr. L. C. van Goudoever te Utrecht. Zij, die tot het geneeskundig examen wenschen te worden toegelaten , moeten bij hun verzoek het diploma voegen , waaruit blijkt, dat zij het tweede natuurkundig examen met goed gevolg hebben afgelegd, alsmede eene verklaring van een hier te lande bevoegd geneeskundige, dat zij gedurende minstens twee jaren de genees- en heelkundige behandeling van zieken hebben gevolgd, en het bewijs dat zij, in tegenwoordigheid van een verloskundige hier te lande, minstens tien gewone en twee buitengewone verlossingen hebben verrigt, behoudens de uitzonderingen , vermeld in art. 6, sub 2°., en die, welke een gevolg zijn van het bepaalde in de artt. 27 en 28 der gewijzigde wet van 1 Junij 1865 ( Staatsblad n°. 59). Zij, die krachtens het laatste lid van art. 5 alleen tot het eerste gedeelte van het geneeskundig examen wenschen te worden toegelaten, vermelden dit uitdrukkelijk in hun verzoek om toelating; zij behoeven, behalve het voormeld diploma, alleen eene verklaring van een hier te lande bevoegd geneeskundige over te leggen, dat zij gedurende minstens twee jaren de geneeskundige behandeling van zieken hebben gevolgd, terwijl zij, die alleen het praktisch geneeskundig examen wenschen af te leggen, moeten bewijzen, dat zij aan eene Nederlandsche hoogeschool het doctoraal examen in de geneeskunde hebben afgelegd en tot de promotie zijn toegelaten. 's Gravenhage, 4 December 1877. Voor den Minister, De Secretaris-Generaal, Huisrecht. De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135) en op zijne beschikkingen van 4 Julij, 20 September,
13 en 31 October 1877, opgenomen in de Staatscourant van 5 Julij, 21 September, 14/15 October en 1 November daaraanvolgende; Heeft goedgevonden: te bepalen dat, met ingang van heden, de artt. 1, 3, 4, 5, 6 en 7 van het aangehaald Koninklijk besluit niet langer van toepassing zijn op de volgende in gemelde beschikkingen opgenoemde gedeelten van gemeenten in Friesland: a. de gedeelten van de gemeente Baarderadeel, in gebruik bij J. P. Kalma, te Jorwerd, en S. B. Smeding, te Beers; b. het gedeelte van de gemeente Wonseradeel, in gebruik bij A. Aukema, te Burgwerd; c. het gedeelte van de gemeente Leeuwarderadeel, in gebruik bij M. P. Dijkstra, te Wijtgaard. 'sGravenhage, 5 December 1877. Voor den Minister, De Secretaris- Generaal, Hubrecht. De gewone audientie van den Minister van Binnenlandsche Zaken zal aanstaanden Zaturdag, 8 dezer, niet plaats hebben.
---

