OFFICIEEL GEDEELTE.
Bij Koninklijk besluit van 26 Augustus 1877, n°. 2, is aan H. van der Sluys, te Wijk bij Duurstede, als blijk van Zr. Ms. goedkeuring en tevredenheid wegens de redding van een negenjarig kind uit het kanaal nabij de groote inuudatiesluis aldaar, toegekend de bronzen medaille, ingesteld bij besluit van 22 September 1855, n°. 64, alsmede een loffelijk getuigschrift. Bij Koninklijk besluit van 27 Augustus 1877, n°. 2, is aan W. C. baron Snouckaert van Schauburg, Zr. Ms. hofmaarschalk, vergunning verleend tot het aannemen en dragen der versierselen van ridder-grootkruis van de Frederiksorde, hem door Z. M. den Koning van Würtemberg geschonken. Bij Koninklijk besluit van 27 Augustus 1877, n°. 3, is aan jhr. mr. E. J. C. M. de Kuyper, Zr. Ms. Commissaris in de provincie Limburg, vergunning verleend tot het aannemen en dragen der versierselen van commandeur der Leopoldsorde, hem door Z. M. den Koning der Belgen geschonken. Bij Koninklijk besluit van 27 Augustus 1877, n°. 6, is ingetrokken het besluit van 16 Junij 1877, n°. 11, waarbij mr. J. H. L. van Oven werd benoemd tot leeraar aan de Rijkslandbouwschool; en is hem tevens, op zijn verzoek, met ingang van 1 September 1877, eervol ontslag verleend als leeraar aan de Rijks hoogere burgerschool te Sappemeer. Bij besluit van den 27sten dezer, n°. 14, heeft het Zijne Majesteit behaagd, met ingang van den lsten September aanstaande. te benoemen tot officier van gezondheid der 2de klasse bij de marine, den heer J. Bijleveld, arts. Bij besluit van den 25sten Augustus 1877, n°. 30, heeft Zijne Majesteit goedgevonden, ter zake der krijgsverrigtingen in Atjeh gedurende de 2de expeditie tegen dat rijk , bij afzonderlijke dagorders , zoo in Indie als in Nederland, eervol te doen vermelden den militairen opzigter lste klasse, terreinopnemer van het leger in Nederlandsch Indie, W. von Schouler.
---

MINISTERIE VAN BINNENLANDSCHE ZAKEN.
Op 24 Augustus 1877 is vervallen de bij beschikking van 24 Augustus 1875, n°. 65, 12de afd., aan Charles G. J. Pietersen te 'sGravenhage verleende vergunning voor den aanleg en de exploitatie van een paardenspoorweg tusschen Middelburg en Ylissingen.
---

MINISTERIE VAN MARINE.
De dirigerend officier van gezondheid dr. F. J. van Leent en de officier van administratie der 2de klasse J. A. H. Huart, laatst behoord hebbende tot het eskader in Oost-Indie en van daar den 19den en 21sten dezer in Nederland teruggekeerd, zijn met die dagteekeningen op non-activiteit gesteld.
---

MINISTERIE VAN FINANTIEN.
Er bestaat gelegenheid tot verzending der correspondentie naar Nederlandsch Oost-Indie, door middel van het stoomschip » Madura waarvan het vertrek uit het Nieuwe Diep op den 15den September aanstaande is bepaald. De gedrukte stukken en monsters van koopwaren bestemd om met deze gelegenheid te worden verzonden, behooren uiterlijk in den avond van den 14den September en de brieven den daarop volgenden dag, 's morgens per eersten trein , aan den Helder aangekomen te zijn. Door het bedoelde stoomschip wordt Napels niet aangedaan.'s Gravenhage, den 23sten Augustus 1877. De Minister van Finantien, H. J. v. d. Heim. Be Minister van Finantien brengt bij deze ter kennisse der belanghebbenden dat in de maand November aanstaande, in het locaal van het Departement van Finantien, een vergelijkend onderzoek zal plaats nebben van adspiranten voor de betrekking van surnumerair der poste-, njen, waartoe twaalf plaatsen ter vervulling worden opengesteld. Be adspiranten behooren zich vóór den lsten October aanstaande, bij een op zegel geschreven request, tot den Minister te wenden. Na dien tijd inkomende verzoeken worden buiten aanmerking gelaten. Bij dit request behooren de volgende stukken te worden overgelegd: a. Eene verklaring van het gemeentebestuur der woonplaats van den adressant, inhoudende, dat hij is Nederlander en van een goed burgerlijk gedrag.
b. Eene acte van geboorte waaruit blijkt dat hij is geboren tusschen den lsten Julij 1856 en den lsten Julij 1859. c. Eene door het gemeentebestuur gelegaliseerde verklaring van twee geneeskundigen, houdende dat de adspirant is van een gezond en sterk gestel en vrij van ligchamelijke gebreken , welke hem voor de active dienst op eenig postkantoor of voor de postdienst op de spoorwegen ongeschikt maken. Die verklaring moet worden opgemaakt overeenkomstig een formulier waarvan exemplaren bij den directeur van ieder postkantoor te verkrijgen zijn. Dienonverminderd kan door de commissie over de bij het examen in het oog vallende gebreken, welke naar haar oordeel voor de postdienst ongeschikt maken, worden beslist. Zij wier stukken in orde worden bevonden ontvangen eenen oproepingsbrief, aanwijzende den dag en het uur waarop zij voor de commissie hebben te verschijnen. De kundigheden, die de candidaten zullen moeten bezitten, zijn: a. Het schrijven van eene nette en duidelijke hand. De candidaten, wier schrift blijkens hun verzoekschrift niet aan de vereischten van duidelijkheid en netheid beantwoordt, worden van de mededinging aan het examen uitgesloten. b. Kennis van de Nederlandsche taal, van hare spelling, spraakkunst en haren stijl; alsmede van de voornaamste voortbrengselen harer letterkunde. Vaardigheid om zich mondeling en schriftelijk, ordelijk en duidelijk uit te drukken. c. Kennis van de Fransche taal. De adspirant zal in de regels der spraakkunst ervaren en in staat behooren te zijn een stuk van de Nederlandsche in de Fransche en van de Fransche in de Nederlandsche taal, zonder grove fouten, over te brengen. Hij behoort zich tevensin het Fransch op eene goed verstaanbare wijze, mondeling en schriftelijk, te kunnen uitdrukken. Kennis van de regels der Engelsche en Hoogduitsche spraakkunst en genoegzame bedrevenheid in beide talen om uit het Engelsch en het Duitsch in het Nederlandsch te kunnen overbrengen. Het vaardig lezen van gewoon Hoogduitsch schrift is bovendien een vereischte. Bekendheid met de voornaamste voortbrengselen der Fransche, Engelsche en Duitsche letterkunde. d. Vlug en naauwkeurig rekenen, waarbij volledige en grondige kennis der behandeling van gewone en tiendeelige breuken , wat de toepassing der vier hoofdregels betreft, vereischt wordt. Grondige kennis van het metrieke stelsel van maten en gewigten en van de eigenschappen en toepassing van de leer der evenredigheden. e. Aardrijkskunde in haren geheelen omvang, meer bijzonder die van Nederland en van de Nederlandsche koloniën en bezittingen in andere werelddeelen. De candidaten moeten de staatkundige indeeling en de grenzen der voornaamste Staten kennen. Gemeenzaamheid wordt gevorderd met het gebruik van landkaarten, waarop de candidaat met gemak de zeeën en meren, den loop der rivieren en de ligging van bekende plaatsen zal behooren te kunnen aanwijzen. Ten aanzien van Nederland zal dit onderzoek mede tot kleine plaatsen worden uitgestrekt. Beginselen der kosmographie of wiskundige aardrijkskunde omvattende de kennis van de gedaante en afmetingen der aarde, van de plaatsbepaling op hare oppervlakte , van de voornaamste verschijnselen ontstaande door de beweging der aarde om hare as en om de zon, van zons- en maansverduistering. Kennis van den natuurlijken toestand der aarde. Dampkring, temperatuur, winden, stroomingen, voortbrengselen. Bekendheid met den handel en het fabriekswezen van de voornaamste Europesche Staten. ƒ. Kennis van de hoofdpunten der Nederlandsche Staatsinrigting, wat betreft het bestuur van het Rijk, de provinciën en de gemeenten. 's Gravenhage, den 12den Mei 1877. De Minister voornoemd, H. J. v. d. Heim.
---

MINISTERIE VAN KOLONIEN.
Bij beschikking van den Minister van Koloniën, van den 27sten Augustus 1877, lit. D, n°. 6, is de heer W. S. van Buuren, genees-, heel- en verloskundige te Smilde, gesteld ter beschikking van den Gouverneur-Generaal van Nederlandsch Indie, om te worden bestemd tot vervulling van eene der beschikbare plaatsen als burgerlijk geneeskundige daar te lande.
---

NIET-OFFICIEEL GEDEELTE. BINNENLAND. VERSLAG omtrent de verwachtingen van den oogst in de provincie Zuidholland, voor het jaar 1877.
Tarwe. De berigten omtrent deze graansoort zijn ook ditmaal van
niet zeer gunstigen aard. De hooge waterstand en de langdurige koude in liet voorjaar waren voornamelijk oorzaak dat dit gewas voor een groot deel mislukte. Vrij algemeen werd gewezen op de schraalheid van het gewas en op de kortheid en geringheid van het stroo, zoowel van de zomer- als van de wintertarwe. Alleen in het Westland is hieromtrent gunstige uitzondering te waarderen. De wintertarwe staat aldaar uitmuntend te velde en doet een voldoend beschot verwachten , terwijl de zomertarwe, alhoewel niet veel uitgezaaid, mede eene goede uitkomst belooft. Op het eiland Goedereede en Overflakkee wordt een middelmatig, in den Alblasserwaard een redelijk goed beschot verwacht. Rogge. Omtrent de uitkomsten zijn de verwachtingen mede niet hooggespannen, vooral niet in het land van Yoorne en Putten. Er is aldaar weinig van dit gewas te velde, het staat overal dun en is meest smal van aren, zoodat slechts eene matige opbrengst wordt te geinoet gezien. In de overige streken van deze provincie wordt echter op een tamelijken, in het Westland op een gunstigen oogst gerekend. Gerst is bijna algemeen niet veel uitgezaaid, doch de stukken die er mede bezet zijn, staan vrij gunstig, met uitzondering- evenwel op het eiland Goedereede en Overflakkee en in den Hoekschen waard, waar bij goeden korrel niet meer dan ruim de helft van een gewoon beschot is verkregen. Haver. De mededeelingen zijn ook thans zeer voldoende. Zij staat vrij algemeen goed te velde en belooft een ruim beschot. in den Hoekschen waard evenwel wordt geklaagd over dunheid en kortheid van stroo. Meekrap werd in dit gewest niet noemenswaardig meer gebouwd. Vlas. Weinig bevredigend luiden hieromtrent de inlichtingen. Op Goedereede en Overflakkee is het voor het grootste gedeelte te kort gebleven, terwijl in den Hoekschen waard en in het land van Yoorne en Putten, dit gewas als beneden het middelmatige is te beschouwen en met weinig lijnzaad is bezet. Koolzaad. Bepaald ongunstig luiden algemeen de berigten. Zoowel op het eiland Goedereede en Overflakkee als in den Hoekschen waard gaf het nog minder dan de helft van een gemiddeld bescho.t, terwijl in het land van Yoorne en Putten de gemiddelde opbrengst hoogstens op 18 hektoliter per hektare wordt geschat. Er waren stukken die naauwelijks 10 hektoliter per hektare opbragten. In tal van jaren is dit gewas niet zoo weinig productief en zoo ongelijk in beschot geweest als nu. Hennep. Belooft in den Alblasserwaard eene flinke schoof, doch staat in de Vijf-Heerenlanden overal slecht te velde, hetgeen aan die streek belangrijke verliezen zal veroorzaken. Aardappelen. Over hoeveelheid en hoedanigheid der vroege soorten wordt vrij algemeen geroemd; ook de late beloven eene bevredigendeuitkomst , hoezeer niet verwacht werd dat in den regel de knol groot van stuk zou worden. . Echter had de gevreesde ziekte zich in den laatsten tijd in verschillende deelen der provincie weder op de aardappelvelden vertoond en nam , vooral in het land van Voorne en Putten, onrustbarende afmetingen aan. Van den invloed van gunstig weder mogt evenwel ook hier nog grootendeels behoud van het gewas worden verwacht. Erwten en boonen. Hieromtrent zijn bijna algemeen zeer gunstige berigten ontvangen. Eene ruime opbrengst werd verwacht in Voorne en Putten, op Goedereede en Overflakkee en het Westland en in den Hoekschen waard. In de Vijf-Heerenlanden wordt de uitkomst beneden het middelmatige gerekend. Boomvruchten. Evenmin kan de pluk van appelen en peren als die van steenvruchten beduidend worden genoemd. Vooral in den Hoekschen waard werden de boomgaarden zeer door de rups geteisterd. Van de uitkomst van den druivenoogst in het Westland worden niettemin zeer gunstige verwachtingen gekoesterd. Hooi- en weiland. De graslanden hebben zeldzaam schoone uitkomsten opgeleverd. De weilanden waren schier overal overvloedig van gras voorzien en dien ten gevolge ruimschoots ter beweiding geschikt. In geen tal van jaren was zoo overvloedig hooi gewonnen. Dit was daarenboven algemeen van uitmuntende qualiteit, terwijl o. a. in de Vijf-Heerenlanden niet minder dan een bijna dubbele oogst werd verkregen. Ook van de klaver is eene uitmuntende snede goed hooi gewonnen. Uit het bovenstaande blijkt dat de verwachtingen van den oogst, zooveel deze provincie betreft, niet bovenmatig gunstig kunnen worden gerekend, ja, dat ze wat de graansoorten betreft bepaald ongunstig zijn. Aardappelen beloven evenwel eene bevredigende, erwten en boonen eene overvloedige opbrengst, terwijl mede de uitkomsten van gras- en weilanden als bijzonder gunstig kunnen worden beschouwd.
---

