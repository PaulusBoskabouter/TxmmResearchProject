OFFICIEEL GEDEELTE.
Bij Zijner Majesteits besluit van deTi 17den November 1877 , n°. 18, is benoemd tot ambtenaar van het openbaar ministerie bij de kantongeregten in liet arrondissement Amsterdam , voor de kantons Amsterdam (eerste kanton) en Amsterdam (tweede kanton), ter standplaats Amsterdam , mr. B. Ort, thans ambtenaar van het openbaar ministerie bij de kantongeregten in het arrondissement Middelburg, voor de kantons Oostburg , Ter Neuzen en Hulst, ter standplaats Middelburg. Bij Koninklijk besluit van 18 November 1877, n°. 8, is aan W. C. baron Snouckaert van Schauburg, Zijner Majesteits hofmaarschalk, vergunning verleend tot het aannemen en dragen der versierselen van ridder-grootkruis der orde van St. Stanislas, hem door Zijne Majesteit den Keizer aller Russen geschonken. Bij Koninklijk besluit van 18 November 1877, n°. 9, is aan W. N. van Bentum, matroos 1ste klasse, dienende aan boord van Zr. Ms. monitor Adder , als blijk van Zr. Ms. goedkeuring en tevredenheid wegens de redding van een van de reede te Hellevoetsluis in den nacht van 13 op 14 October 1877 in het water gevallen sergeant der mariniers, toegekend de bronzen medaille, ingesteld bij besluit van 22 September 1855, n°. 64, alsmede een loffelijk getuigschrift. Bij Koninklijk besluit van 18 November 1877, n°. 10, is aan D. Th. Notten, op zijn verzoek, met ingang van 1 December e. k., eervol ontslag verleend als burgemeester van Ruinen, met dankbetuiging voor de langdurige diensten door hem in verschillende betrekkingen bewezen. Bij Koninklijk besluit van 18 November 1877, n°. 14, is dr. C. A. Pekelharing, practiserend arts te Leiden, met ingang van 1 Januarij 1878, benoemd tot leeraar aan 's Rijks veeartsenijschool te Utrecht. Bij Koninklijk besluit van 17 November 1877, n°. 13, zijn benoemd tot ontvanger der registratie en domeinen: te Meppel, G. J. A. Huiskes, thans ontvanger der registratie en domeinen te Groenlo; te Gulpen, A. Moll, thans ontvanger der registratie en domeinen te Nijkerk; te Harderwijk, T. H. Oldenhuis Gratama, thans surnumerair der registratie en domeinen ; te Nijkerk, J. Heshusius, thans surnumerair der registratie en domeinen. Bij Koninklijk besluit van den 17den November 1877, n°. 23, is de kapitein W. J. F. van der Blom, van het 7de regement infanterie, op_ zijne aanvrage, krachtens art. 42, § li der wet van 28 Augustus 1851 ( Staatsblad n°. 128), op pensioen gesteld, en het bedrag van dat pensioen, ingevolge de artt. 14 b en 19 der wet van dezelfde dagteekening (, Staatsblad n°. 129), laatstelijk gewijzigd bij die van 29 Mei 1877 ( Staatsblad n°. 114), bepaald op f 1539 's jaars.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135) en op zijne beschikkingen van 21 Junij, 11 Julij en 23 Augustus 1877, opgenomen in de Staatscourant van 22 Junij, 12 Julij en 24 Augustus daaraanvolgende; Heeft goedgevonden: te bepalen dat, met ingang van heden, de artt. 1, 3, 4, 5, 6 en 7 van het aangehaald Koninklijk besluit niet langer van toepassing zijn op de volgende in gemelde beschikkingen opgenoemde gedeelten van gemeenten in Zuidholland: A. het gedeelte van de gemeente Pijnacker, in gebruik bij G. W ubbels; B. het gedeelte van de gemeente Vrijenban, in gebruik bij C. van Leeuwen; C. het gedeelte van de gemeente Schipluiden, in gebruik bij J. Gordijn. 's Gravenhage, 19 November 1877. Voor den Minister, De Secretaris-Generaal, Hubrecht.
---

MINISTERIE VAN WATERSTAAT, HANDEL EN NIJVERHEID.
Bij beschikking van 17 November 1877, n°. 32, is aan de firma A. Maas en C ie . te 's Hertogenbosch, met intrekking van vroegere beschikkingen, tot wederopzegging, vergunning verleend voor eene
stoombootdienst tot vervoer van goederen en vee tusschen 's Hertogenbosch en Amsterdam, en tusschen 's Hertogenbosch-Haarlem en Zaandam , alsmede voor eene stoomsleepdienst op dat traject.
---

TELEGRAFIE.
Ds telegrafische gemeenschap met Nederlandsch Indie is thans geheel hersteld. De telegraafkabel tnsschen Banjoewangi (Java) en 1'ort-Darwin (Nieuwholland) is nog gestoord , de telegrammen van en voor Australië worden door middel eener speciale stoombootdienst tusschen deze beide punten, zonder vsrandering in het tarief, overgebragt. 's Gravenhage , 19 November 1877.
---

MINISTERIE VAN MARINE.
Naar aanleiding van Zijner Majesteits besluit van den 16den dezer, n°. 19, wordt het fregat Evertsen , met den laatsten dezer, buiten dienst gesteld en de kapitein-luitenant ter zee C. H. Bogaert, met dien datum , eervol van het bevel over dien bodem ontheven. De luitenant ter zee der 1ste klasse J. Dalen, dienende aan boord van Zr. Ms. wachtschip te Hellevoetsluis, wordt, met den 1 sten December aanstaande, overgeplaatst aan boord van Zr. Ms. ramtorenschip Koning der Nederlanden en met dien datum aan boord van gemeld wachtschip vervangen door den luitenant ter zee der 1ste klasse L. Backer Overbeek.
---

MINISTERIE VAN KOLONIEN.
Bij het Departement van Koloniën is ten behoeve van de noodlijdenden in de kolonie Curagao ontvangen van den burgemeester van Denekamp eene bijdrage van f 15.60 en van N. N., te Nijmegen, een muntbiljet groot f 10. De gewone audientie van den Minister van Staat, Minister van Koloniën , zal op Vrijdag den 23sten dezer niet plaats hebben.
---

NIET-OFFICIEEL GEDEELTE. BINNENLAND
De Tweede Kamer der Staten-Generaal heeft heden (19 November) hare werkzaamheden hervat. Aan de Vergadering is medegedeeld dat onder anderen zijn ingekomen: 1°. missives van de heeren Kappeyne van de Ooppello , de Roo van Alderwerelt, Smidt en Tak van Poortvliet, houdende mededeeling dat zij hebben opgehouden leden der Kamer te zijn, ten gevolge van de aanneming hunner benoeming respectivelijk tot Minister van Binnenlandsche Zaken, van Oorlog, van Justitie en van Waterstaat, Handel en Nijverheid ; 2°. de geloofsbrieven der nieuw benoemde leden in de hoofdkiesdistricten Winschoten en Boxmeer, de heeren mr. H. Goeman Borgesius en mr. H. J. Brouwers. Deze zijn tot onderzoek gesteld in handen eener commissie van drie leden, zijnde de heeren: Gevers Deynoot, de Bruyn Kops en van der Schrieck ; die daaromtrent verslag heeft uitgebragt en voorgesteld de beide leden na eedsaflegging toe te laten , met welk voorstel de Kamer zich vereenigde; waarna de gekozenen in handen des Voorzitters , daartoe van wege den Koning gemagtigd, de bij de Grondwet gevorderde eeden afgelegd en zitting genomen hebben; 3°. de navolgende wetsontwerpen: drie tot bekrachtiging van credieten boven de Indische begrootingen van 1875, 1876 en 1877; een tot onteigening voor den bouw eener nieuwe sluis op de Drentsche hoofdvaart; een tot vaststelling der begrooting voor de Algemeene Landsdrukkerij voor 1878; een tot vaststelling der begrooting van uitgaven voor de Rijksgestichten Ommerschans en Veenhuizen, dienst 1878; een tot wijziging der Indische begrooting, dienst 1876; een tot nadere tijdelijke voorziening omtrent het Nederlandsche muntwezen: twee tot wijziging der hoofdstukken VIIA en VIIB van de Staatsbegrooting voor 1876; twee tot bekrachtiging van den verkoop en afstand van geslechten vestinggrond te Venlo; een tot bekrachtiging van den onderhandschen verkoop van vestinggronden aan de gemeente Zutphen; een tot regeling der ontvangsten en uitgaven van het pensioenfonds voor burgerlijke ambtenaren over 1878;
«en tot defimïtive vaststelling der begrooting van Suriname, voor 1878; een tot deinitive vasstelling der begrooting van Curacao voor 1878; 4°. de navolgende Koninklijke besluiten : een houdende benoeming van den heer mr. J. Pols tot raadsheer in den Hoogen Raad, in de plaats van wijlen mr. M. F. Lantsheer; een houdende eervol ontslag van den heer mr. J. Heemskerk Az. als Minister van Binnenlandsche Zaken en benoeming als zoodanig van den heer mr. J. Kappeyne van de Coppello; een houdende eervol ontslag van de heeren W. F. van Erp Taalman Kip, mr. C. Th. baron van Lijnden van Sandenburg, jhr. mr. H. J. van der Heim, jhr. mr. P. J. A. M. van der Does de Willebois, mr. F. Alting Mees en H. J. R. Beijen, als Ministers van Marine, van Justitie, van Finantien , van Buitenlandsche Zaken , van Koloniën en van Oorlog, en benoeming in hunne plaats van de heeren: jhr. H. 0. Wichers, mr. H. J. Smidt, mr. J. G. Gleichman, mr. "W. baron van Heeckeren van Keil, mr. P. P. van Bosse en J. K. H. de Roo van Alderwerelt; een omtrent de instelling van een Departement van algemeen bestuur van Waterstaat, Handel en Nijverheid; een houdende benoeming van den heer mr. J. P. R Tak van Poortvliet tot Minister van Waterstaat, Handel en Nijverheid; twee houdende eervol ontslag van den heer mr. W. baron van Heeckeren van Keil als directeur van het Kabinet des Konings, en tijdelijke opdragt dier betrekking aan mr. J. F. Alewijn; 5°. de volgende Regeringsbescheiden : de algemeene rekening van Staatsontvangsten en uitgaven en vijf andere rekeningen over 1873; afschrift van het verdrag met Denemarken gesloten tot wederkeerige uitlevering van misdadigers; acten van verband en van bevestiging van nieuw opgetreden Indische vorsten; missives van den Minister van Buitenlandsche Zaken en van Finantien , houdende mededeeling van de intrekking van het wetsontwerp tot goedkeuring van het tractaat met de Zuid-Afrikaansche Republiek; missive van den Minister van Finantien, houdende mededeeling der intrekking van de wetsontwerpen betreffende het regt van zegel, de registratiebelasting, het regt van successie en van overgang bij overlijden; de afschaffing van den accijns en wijzig-ing van het invoerregt op zeep ; missives van den Minister van Binnenlandsche Zaken houdende mededeeling der intrekking van de wetsontwerpen tot wijziging der wet op het lager onderwijs, en tot herziening der kiestabel; missive van den Minister van Waterstaat, Handel en Nijverheid, houdende mededeeling der intrekking van het wetsontwerp tot regeling van het toezigt op de openbare middelen van vervoer, met uitzondering van de spoorwegdiensten, en tot vaststelling van bepalingen ten aanzien van de overdragt van spoorwegconcessien; missive van de Ministers van Waterstaat, Handel en Nijverheid en van Finantien, houdende mededeeling der intrekking van het wetsontwerp tot bedijking en droogmaking der Zuiderzee, en het maken van een waterweg van Amsterdam naar de rivier de Waal; missive van den Minister van Justitie, houdende mededeeling der intrekking van het wetsontwerp tot vervroeging van het tijdstip van den aanvang der meerderjarigheid; missive van den Minister van Oorlog, houdende mededeeling der intrekking van het wetsontwerp tot wijziging der wet van 28 Augustus 1851 ( j Staatsblad n°. 128) tot regeling van de bevordering, het ontslag en het op pensioen stellen der militaire officieren bij de landmagt. De Com missiën van Rapporteurs voor de wets-ontwerpen: a. tot verhooging en wijziging van hoofdstuk Y1I B der begrooting van 1877; 1). tot wijziging van hoofdstuk VI der begrooting voor 1876; c. tot vaststelling der Indische begrooting voor 1878; hebben daaromtrent de eindverslagen uitgebragt. De Kamer heeft,op voorstel des Voorzitters, besloten de beraadsla gingen over de onder lit. c vermelde wetsontwerpen te houden op Donderdag den 22sten November des voormiddags ten elf ure. De Minister van Binnenlandsche Zaken nam daarop het woord, en zeide: Van het Ministerie, dat thans voor de Kamer optreedt, wachte zij bij de eerste ontmoeting breede uiteenzetting van beginselen niet. Immers de gebeurtenissen, waaraan dit Kabinet zijn ontstaan te danken heeft, zoowel als zij, die het hielpen zamenstellen, zijn haar bekend en laten omtrent de algemeene rigting, die het wil volgen, geen twijfel over. De behandeling der begrooting van Nederlandsch Indie en daarna van de Staatsbegrooting zal weldra aan de Vertegenwoordiging de gelegenheid schenken om met de Regering over verschillende onderdeelen van staatsbeleid van gedachten te wisselen. Wij vergenoegen ons dus, Mijnheer de Voorzitter, voor liet oogenblik met een eenvoudigen welkomstgroet. Belijders der constitutionele begrippen, met woord en daad, hebben wij, uit pligtbesef jegens het land , het bewind aanvaard, rekening makende op de welwillendheid van allen en de hartelijke ondersteuning der meerderheid in de Kamer , en in de overtuiging dat wij het regt hebben die welwillendheid en ondersteuning te vragen. De vergadering is alstoen gescheiden.
---

