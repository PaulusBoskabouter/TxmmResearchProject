TER VIERING VAN HET GOUDEN BISSCHOPSFEEST van PIUS IX.
Gelijk wij gisteren aankondigden, geven wij heden de eerste lijst van bijdragen voor het geschenk, door de Katholieken van Nederland den H. Vader aan te bieden op het gouden feest, waaraan de Katholieken der geheele wereld met geestdrift deelnemen. Indien onze geachte medestrijders in de pers hunnerzijds tot hetzelfde doel een inschrijving openen, zijn wij volgaarne bereid, even als bjj vroegere gelegenheden, de door hen ontvangen giften met de bijschriften te vermelden en het bedrag over te maken. De Redactie van de Tijd . . ƒloo.— W. B » 25.— Hendrik ...•••••» lO— Ood behoede den Paus nog lang. » 50— Vivat Pius IX! » 10.— "Voor den gouden mijter. . . »200.— Totaal. . • • ƒ395—
---

BUITENLAND. Algemeen Overzicht.
De leden van wijlen de Conferentie kunnen thans evenmin weg- als vroeger voortkomen: nu hapert het niet aan de Porte, maar aan het weer. Maandag hadden de ambassadeurs aan Midhat- en Safvet-Pachahun plaatsvervangers, d. i. de achterblijvende zaakgelastigden, voorgesteld —of zij. tot de voorgenomen afgcheidsaudiëntie.feij den Sultan zijn toegelaten, wordt niet gezegd; misschien was de Groote Heer door een gelegenheidsziekte belet —■; en nu waren zij reisvaardig. Lord Salisbury, die meent het eerst te moeten vertrekken, was reeds aan boord van het schip, dat hem naar Athene moet brengen, maar..., het weder was te ongunstig om uit te loopen, en het schip moest voor anker blijven. Ignatief schijnt n 9 2 van de vertrekkende grootheden te moeten wezen; en dan is de beurt aan baron von Werther, die eergisteren reeds hard aan het inpakken was om n° 3 te kunnen zijn. Bij gunstig weder «zullen ook de overige numero's tot en met 9 spoedig uit Stamboel verdwenen zijn, en zal de Porte weder alleen baas wezen in haar eigen Kuis. In de diplomatieke kringen te Berlijn wordt het bericht, als zou de Porte in een circulaire aan haar gezanten in het buitenland verklaard hebben, dat zij de nieuwe constitutioneele vrijheden tot al haar onderdanen zou uitstrekken, voor onwaar gehouden. Een dergelijke circulaire is daar althans niet ontvangen. Ook zou het overbodig zijn, dat de Porte, nadat zij voor geheel Turkije een Constitutie heeft afgekondigd, dit nogmaals kwam verklaren. ■ ■ De officieele en officieuze bladen van Rusland doen hun best om nog altijd een vredelievend mr aan te nemen; maar trachten vooral, ondanks het mislukken der Conferentie, aan een diplomatieke solidariteit der groote mogendheden te doen gelooven, met het kennelijk doel om later de russische oorlogsverklaring als een europeesch mandaat te doen doorgaan. Dat inderdaad de oorlogsverklaring nog altijd in de lucht of eigenlijk in Gortschakoft's rokzak zit, bewijzen de russische bladen zelven door de bittere verontwaardiging en de halve bekentenissen, waartoe zij zich telkens laten meêsleepen. De sPetersburgsche Courant" bijv. vaart.als een razende uit tegen alle mogendheden tegelijk. Rusland, zegt zij, is bedrogen en misleid op de Conferentie; Turkije zou nooit zoo trotsch of zoogenaamd fier zijn opgetreden, indien het niet in 't geheim ware aangehitst en gesterkt. »Lord Salisbury— zoo gaat het blad voort — sprak tot den Sultan: »neem dadelijk ons program aan, of wij vertrekken"; maar gelijktijdig sprak Elliott fluisterend tot Midhat: »mets aannemen, hoor: wij zijn het immers met u eens en zullen u wel helpen". Zoo ook sprak Oostenrijk door twee monden. Graaf Zichy -zei: »aannemen, of wij breken met u"; maar ba_ ron Galice sprak tot Midhat: »niets aannemen, verstaat ge? Rusland is niet klaar en Oostenrijk maakt zich gereed om u te helpen." Nu begrijpt men tevens, waarom Engeland en Oostenrijk ieder twee gedelegeerden ter Conferentie zonden. Duitschland zond te elfder ure ook nog een tweeden diplomaat; misschien had die ook meer te doen dan den vertrekkenden ambassadeur vervangen. De vraag is nu alleen nog maar: wie is de eigenlijke bedrieger en wie is de bedrogene?"
't Is inderdaad zeer goed mogelijk, dat Engeland een dubbele rol heeft gespeeld (van Duitschland en Oostenrijk is het minder waarschijnlijk); maar Rusland heeft geen recht zich over diplomatieke dubbelzinnigheid te beklagen, want zijn ambassadeur, generaal Ignatief, wordt zelfs in russische kringen spottend »de vader van de logen" genoemd! De Golos meent, dat na de Conferentie Turkije niet meer als een europeesche mogendheid te beschouwen is, en dat op Europa volstrekt de plicht niet meer rust om de ongeschondenheid van het turksche Rijk te beschermen. »Door hare weigering van de voorstellen der gevolmachtigden, zoo redeneert het russische dagblad verder, heeft de Porte alle besluiten van het parij ssche vr ede-tractaat vernietigd, Daarom kan voortaan de bemoeiing van eén der mogendheden met de zaken van iurkijeniet meer aangemerkt worden als een schending van internationale verdragen. ' De-Golos slaat geen geloof aan de te Constantinopel verspreide geruchten, volgens welke Turkije thans in afzonderlijke onderhandelingen met Rusland zou wenschen te treden.
De berichten omtrent den ziekte-toestand van grootvorst Nicolaas, opperbevelhebber van het russische Zuiderleger m Bessarabië, beginnen weder zoo ongunstig te luiden, dat men zijn spoedige vervanging opnieuw waarschijnlijk acht.
De berlijnsche officieuze bladen zetten hun zeer opmerkelijke polemiek tegen de fransche pers voort. De Nordd. Allg. Ztg zegt dat de aan Duitschland vijandige artikelen van het Journal des Débats door den hertog Decazes zijn ingegeven, en dat artikelen van dezelfde strekking in een engelsch avondblad afkomstig zijn van den graaf von Beust, den oostennjkschen ambassadeur bij het engelsche Hof. — De taal der berlijnsche bladen was reeds sinds verscheidene dagen zeer bitter en gaf blijk van een verkoeling tusschen Duitschland en Frankrijk; maar nu wordt voor het eerst ook tegen Oostenrijk een verdachte prikkelbaarheid aan den dag gelegd. Bismarck begint zijn batterijen te demasqueeren
Het bericht der Deutsche-Reichsztg, houdende dat in den jongsten tijd te' Marpingen verschillende volwassenen aan de verschijning der H. Maagd zijn deelachtig geworden, vinden wij thans ook door een schrijven aan de Germania bevestigd, en wel met de bijvoeging, dat de verschijningen thans weder een karakter hebben aangenomen overeenkomstig die, welke de zalige Nicolaus von der Fluë eens werd waardig gekeurd. De briefschrijver uit den wensch, dat de Germania spoedig weder een bevoegd verslaggever naar Marpingen zende om de reeks der vroegere interessante mededee"ngen bij te houden. Uit een aan het schrijven toegevoegde noot der redactie Wi)kt echter, dat aan dien wensch bij voorbaat voldaan, is en de Germania reeds in naar volgend nummer eenige mededeelingen zal geven. n net vorstendom Lichtenstein heerscht een gjoote agitatie wegens de invoering van den gouden muntstandaard. Alle leden va» den Landdag hebben hun mandaat neergelegd.
,pc legitimistische bladen van Frankrijk wijden artikelen vol eerbied aan de nagedachtenis van Lodewijk XVI, wiens onthoofding door de Revolutie verleden bondag 84jaar geleden was. De Monde overweegt minder den Koning dan het koningschap , en brengt in herinnering hoe zeer r rankrijk onder de Capetingers door gansch Europa met ontzag en eerbied werd behandeld. Een engelsch geschiedschrijver noemde Lodewijk IX den » Koning van de Koningen der aarde", en toen Lodewijk XIV stierf, voer er een trilling door geheel Europa. Men heeft gezegd, dat op 21 Januari 1793 niet alleen de persoon van Louis Capet, maar dat toen eigenlijk het koningschap onthoofd was; maar na den val van Napoleon behoefde de graaf van Provence zich slechts 'te vertoonen, om terstond als Lodewijk XVIII erkend te worden, en zijn minister Talleyrand putte enkel uit het beginsel van het legitieme koningschap de kracht en het gezag om tegenover de nog vreugdedronken overwinnaars met fierheid op te treden als verdediger van het recht. Welnu — zoo concludeert de Monde — het koningschap leeft en kan ook in onze dagen nog eenmaal te voorschijn treden om aan Frankrijk zijn verloren grootheid weer te geven! Wijl dit jaar de herinneringsdag der onthoofding op Zondag viel, waren de lijkdiensten in de Chapelle expiatoire tot Maandag verschoven. Zij werden als gewoonlijk bijgewoond door een zeer groot aantal legitimisten en andere koningsgezinden. De bourbonsche familie was vertegenwoordigd door den hertog de Nemours en diens beide dochters, door de geihalin van don Carlos, den' graaf en de gravin de Trapani, den graaf de Caserte en den graaf de Bari. De groot vorstin Constantijn van Rusland, ofschoon niet katholiek, was ook tegenwoordig.
Als gewoonlijk hetende demagogische organen deze gelegenheid niet voorbijgaan om de gruwelen der Revolutie op walgelijke wijze toe te juichen en het koningschap door het slijk te sleuren.
De italiaansche Kamer van Afgevaardigden beeft gisteren de algemeene beraadslagingen over het ontwerp »tot beteugeling van misbruiken der geestelijkheid", ten einde gebracht, én heeft vervolgens in tweede lezing artikel I reeds aangenomen.
President. Grant heeft aan het Huis van "Vertegenwoordigers te Washington een Boodschap gericht, waarin hij het aanwenden van troepen gedurende de verkiezingen recht vaardigt als een volkomen grondwettigen maatregel, noodig tot het handhaven der orde. Hij verklaart, dat hij een nog grooter aantal troepen, waren zij beschikbaar geweest, had willen zenden, om alle geweldpleging en vreesaanjaging te voorkomen.
Luidens berichten uit Philadelphia schijnt men over het algemeen vrij wel ingenomen met het bekende voorstel der commissie voor de presidentskeuze, strekkende om alle eventueele geschillen, bij de definitieve stemmentelling op den tweeden Woensdag van Februari, te laten beslissen door een commissie van 15 leden (vijf senatoren, vijf afgevaardigden en vijf raadsheer en van'het Hooggerechtshof). Vooral zijn de democraten tevreden, wijl zij meenen dat de kans voor Tilden er zeer veel door gewonnen heeft. De aanneming van het ontwerp der commissie wordt zeker geacht.
Aan Daily News wordt uit Kaapstad geseind , dat volgens een dépêche uit de Transvaalsche Republiek, de Kafferhóofdman Secconoeni geneigdheid heeft betoond vrede te sluiten; de protestantsche zendeling Merewky was uitgenoodigd met hem te onderhandelen.
---

Bulgarije.
(Particuliere Correspondentie.)
Constantinopel, 17 Jan,
Als de Verheven Porte te Constantinopel, en met name Midhat-Pacha, er zich mèt zulke hardnekkigheid tegen verzet, aan de europeesche mogendheden, eenigen invloed op de benoeming van den gouverneur van Bulgarije toe te staan, geschiedt dit blijkbaar om principieele gronden. Midhat-Pacha is namelijk ten volle bereid, tot eerstvolgend gouverneur van Bulgarije een christen te benoemen; maar hij wil tot eiken prijs den schijn bewaren, als deed hij het geheel naar eigen goedvinden, uit eigen vrijen wil en zonder te gehoorzamen aan eenigen dwang van buiten. Ik weet uit vertrouwbare bron, dat kortelings de onderhandelingen met Nubar-Pacha, den voormaligen egyptischen minister, die, gelijk gij wellicht weet, den christen-godsdienst belijdt, hervat en thans reeds tot een punt gevorderd zijn, om de bewering, dat Nubar- Pacha hoogst waarschijnlijk gouverneurgeneraal van Bulgarije zal worden, niet al te gewaagd te doen zijn. Evenzoo is het mij bekend, dat de meerderheid der europeesche kabinetten met de keuze van Nubar-Pacha volkomen vrede heeft. Aanvankelijk had zij wel een anderen candidaat op het oog, den ouden Glavani Bey ,' die vroeger turksch gezant te Brussel was, maar na rijper overleg kwam men toch tot 'de overtuiging ,' dat Glavani Bey te oud was en te weinig geestkracht bezat voor den gewichtigen post. Als dus de Verheven Porte Nubar-Pacha tot bulgaarsch gouverneurgeneraal wil maken, en de wensch der europeesche mogendheden vrij wel dezelfde is, dan zou men mogen veronderstellen, dat het niet moeielijk kan zijn tot een overeenstemming te geraken. En toch schijnt die overeenstemming niet bereikt te zullen worden. De mogendheden gelooven op den eisch te moeten aandringen, dat men haar bij de benoeming van een gouverneur officieel raadplege; zij willen haren invloed bij protocol gewaarborgd zien; zij willen, dat men haar het recht toekenne, bij de keuze van den christen gouverneur mede te praten. De Porte daarentegen wil hoogstens een vriendschappelijken raad aannemen en zelve in souvereine machtsvolheid de benoeming bewerkstelligen. Dat is een principieele quaestie, welke niet zoo gemakkelijk zal kunnen worden uit den weg geruimd. Wat 'nu Nubar betreft, reeds in de dagen dat Mehemet-Ruschdi nog Grootvizier was, is met hem aangaande den gouverneurspost in Bulgarije onderhandeld geworden. Hij meende toen het aanbod te moeten afslaan. Hij beriep zich op zijne ziekelijkheid en dergelijke zaken meer; doch in werkelijkheid had hij geen zin, omdat hij onder de destijds bestaande verhoudingen vreesde, er niet veel eer bij te zullen inleggen. De onderhandelingen met hem bleven verscheidene weken rusten. Zoodra echter Midhat-Pacha met het Grootviziraat werd bekieed,werden zij weder met grooten ijver opgevat. Midhat-Pacha was dan ook voor de leiding der onderhandelingen veel beter geschikt; want tusschen hem en Nubar Pacha heerscht sedert jaren een vrij innige persoonlijke vriendschap, terwijl de vroegere egyptische minister met Mehemet-Ruschdi niet op te besten voet staat. Men is thans reeds zoo ver gevorderd, dat men het,
op enkele détails na, eens is; het is nog maar de vraag, hoe ver de macht van Nubar-Pacha als gouverneur van Bulgarije zich zal uitstrekken.
Aangenomen dat Nubar-Pacha den post aanneemt, zal dit voor Bulgarije van groot voordeel zijn? Het is onmogelijk, reeds nu daarover een oordeel uit te spreken. Zeker is het, dat Nubar-Pacha in Egypte bewezen heeft, dat hij een helderziend staatsman is, die de zaken liefst van hare practische zijde beschouwt', maar of hij bij al zijn goede eigenschappen een einde zal kunnen maken aan de wanverhoudingen, waaronder Bulgarije lijdt, dit hangt. slechts hiervan af, welke algemeene politiek men te Constantinopel denkt te volgen. Blijft deze politiek de oude, dan ware het dwaasheid, zich te vleien met de hoop, dat een gouverneur eener provincie, al ware hij ook zoo bekwaam als bij mogelijkheid kon worden gewenscht, uit een enkel vilayet* een modelprovincie zou kunnen maken. De bulgaarsche bijzondere quaestie kan eerst dan in gunstigen zin worden opgelost, als gelijktijdig ook het algemeene oostersche vraagstuk eene bevredigende oplossing vindt. Dat Nubar-Pacha toevallig christen is, bewijst volstrekt niets. Zooals de meeste turksche hoogwaardigheidsbekleeders van. den christen-godsdienst heeftook hij zijn christendom zóó ingericht, dat het voor zijne muzelmansche overheden geen hinderpaal kan zijn.
De groote turksche commissie, welke indertijd is benoemd, om de bewerkers der bulgaarsche gruwelen aan een onderzoek te onderwerpen en, naar wordt voorgegeven, voorbeeldig te bestraffen, is nog altijd vergaderd en houdt afwisselend te Adrianopel en te Philippopel zitting. Resultaten heeft zij intusschen tot nu toe zoo goed als geene verkregen. Wel is waar werden vele honderden getuigen in verhoor genomen, doch daar men slechts aan de getuigenis der Turken bewijskracht toekent, is het geen wonder, dat de meeste getuigen verklaren, dat alleen de Bulgaren schuld hebben aan de bloedige gebeurtenissen van Mei, en dat de uitroeiing van vele duizenden onschuldige burgers niets anders is geweest dan een verdiende straf. Feitelijk heeft dan ook de commissie van onderzoek tot nu toe slechts één vonnis geveld, hoewel de schuldigen bij honderden te tellen zijn en men hen in het openbaar met den vinger aanwijst. Dit enkele vonnis betrof den aanvoerder van een zwervenden Zigeunertroep', een zekeren Achmet-Aga. Deze werd ter dood veroordeeld, en de commissie mocht zich met hare slimheid gelukwenschen , want door dit vonnis scheen hare onpartijdigheid, buiten allen twijfel gesteld, zonder dat het noodig geweest was een rechtgeloovigen Turk te veroordeelen. ■ Den heiden kon men gemakke- Ilijker opofferen, wijl de Zigeuners ook bij de Muzelmannen niet veel in tel zijn. Desniettemin hebben de Turken van Bulgarije voor Achmet-Aga partij getrokken , wijl zij verklaren, dat deze man niets anders gedaan heeft dan wat zij zelven als hun plicht beschouwden, namelijk de Regeering bij het onderdrukken van den opstand te steunen. In detoongevende kringen van Constantinopel moet deze stemming niet onbekend zijn; althans opmerkelijk mag het heeten, dat tot dusver de bekrachtiging van het doodvonnis nog altijd niet is ontvangen, ofschoon het reeds in de laatste dagen der vorige maand werd geveld.
Het karakteristiekste van de mate van rechtvaardigheid, welke de commissie van onderzoek wil uitoefenen, is evenwel hare houding tegenover Schevket-Pacha, den eigenlijken bewerker en leider der bulgaarsche slachtingen. Dat alles, wat in Bulgarije gebeurde, oprechtstreekschbevel en onder persoonlijke leiding van Schevket-Pacha geschied is, ontkennen zelfs de Turken niet; integendeel zij nr ijzen hem openlijk daarvoor. In spijt hiervan zal Schevket-Pacha geen haar gekrenkt worden. Men heeft hem wel naar Philippopel gezonden, opdat hij zich voor de commissie van onderzoek verantwoorde— wijl het te Constantinopel onderde diplomaten en vreemde kolonisten groote ergernis had gewekt, dat hij in de hoofdstad vrij rondliep, en zelfs nog gevierd werd —; maar dat was ookalles. Te Philippopel aangekomen, ging Schevket-Pacha geenszins naar de gevangenis, doch men wees hem een allerweelderigst ingericht huis tot verblijf aan, en daar woont hij nu als een groot heer. Wil de commissie hem aan een verhoor onderwerpen —en dit geschiedt menigmaal alleen voor den schijn —, dan komt Schevket Pacha niet in de gerechtszaal, maar de rechters moeten hem hunne onderdanige opwachting in zijne woning maken, en ook dan nog laat hij hen soms urenlang antichambreeren. Schevket Pacha is een lieveling van het constantinopelsche hof, en reeds daarom mag hij zich volkomen veilig achten, aangezien hij, de gruwelen gelastende, welke indertijd in Bulgarije gepleegd zijn, slechts handelde op uitdrukkelijk bevel der Verheven Porte.
---

Hongersnood in Engelsch- Indië.
De Times ontving over den hongersnood in Engelsch Indië eene correspondentie, welke den daar heerschenden toestand als allerbedroevendst voorstelt. De uitgestrektheid, waarover de vreeselijke plaag zich doet gevoelen, bedraagt, volgens officieele opgaven, alleen in Bombay 54,000 vierk. mijlen in Madras 84.700.- De bevolking der geteisterde provinciën telt in het eerste presidentschap ongeveer 8,000,000, in het tweede circa 19,000,000 zielen. De Engelschman Monnier Willians maakte een reis door de zwaar beproefde streek en weet van treurige tooneelen te verhalen: schier overal een dorre landstreek, stervend vee en aan geraamte gelijkende menschen. Te Madras vond hij de pier en het strand voor minstens een mijl bedekt met zakken rijst, hier en daar tot eene hoogte van 15 a 20 voet opgestapeld. Rondom verdrongen zich duizenden ongelukkigen , van heinde en vel- toegestroomd; men zag er mannen en vrouwen, oudenen jongen, zelfs kreupelen, moeders met hare zuigelingen op de heupen, naakte kinderen — allen vreeselijk mager en blijk baar schier geheel uitgeput. Men zou mogen veronderstellen, dat die ongelukkigen zich met geweld van den voorraad meester maakten; toch niet, hoewel de zakken slechts door weinige met stokken gewapende lieden bewaakt werden, geschiedde zelfs niet de geringste poging tot een aanval.' Men vergenoegde zich de korrels rijst, die door de gaten in enkele zakken op den grond gevallen en met het zand vermengd waren, op te rapen, en slechts nu en dan trachtte de eèn of ander stilletjes een gaatje wat grooter te maken. Die gelatenheid is een kenmerk van het volk. Gedurende den hongersnood vanl77o, toen 10,000,000 bewoners van Bengalen binnen weinige maanden werden weggemaaid, werd de plaag gedragen met een stoicisme, dat aan onverschilligheid grensde, en de inboorlingen van Zuidelijk Indië zijn te dien opzichte gelijk aan die der noordelijke provinciën. Van den anderen kant zijn de inboorliHgen de zorgelooste menschen, die men zich bij mogelijkheid kan | denken. Wanneer een overvloedige rijst- of j katoenoogst hun handen vol zilver opbrengt, ' gaat een groot gedeelte den weg naar den geldleener van "het dorp, die, zoosi een f Noodzakelijkheid, een der grootste tankers ' " van bet ïodieebe l^en: het overige wordt verteerd op een enkel feest, om b. v. het huwelijk eener dochter te "vieren. Meestal houden zij niet eens genoeg over om te zaaien,.... danmaw weer naar den geldleeher, alias woekeraar! Zoo,«nen de
Indianen er toe kon bretigeh de tering naar de nering te zetten. zouden de hongerplagen ongetwijfeld achterwege blijven, of althans de bevolking minder wreed geeselen. Te Madras worden dagelijks 35,000 personen gevoed met gekookte 'spijzen en rauwe rijst; twee derden der hierdoor veroorzaakte kosten worden bestreden door weldadige rijke inboorlingen. Cuddapah, Bellary, Kumooi en andere steden voorzien eveneens in het onderhoud van vele ongélukkigen, sommige in dat van 20,000. Maar het is 'de vraag, hoe men de van de spoorwegen ver verwijderde streken zal ter hulp komen. En hoe zal men in het gebrek aan water voorzien., dat door het lange uitblijven van regen ontstaan is? Het ergste staat nog voor de deur.
---

