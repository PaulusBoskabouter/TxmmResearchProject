Amsterdam, 25 Juli. Hull en de Kultuurkamp.
I. Toen wij onlangs de reeks onzer artikelen over Canossa eindigden, beloofden wij later te zullen terugkomen op het ongunstig oordeel, hetwelk Johannes Hüll, naar aanleiding der hooghartige uitspraak: Wir gehen nicht nach Canosm, over den tegenwoordigen Kultuurkamp heeft uitgebracht. Als wij hier evenwel eenige aanhalingen uit Hüll's brochure laten volgen, maken wij daarbij tevens het voorbehoud, dat de schrijver, hóe hoog ook boven het gros zijner protestantsche geloofsgenooten verheven, niettemin hier en daar meeningen openbaart, die wij niet zonder verdere toelichting of terechtwijzing zouden laten, ware het niét, dat wij enkel beoogden het onzinnige van den Kultuurkamp in een helder licht te plaatsen en door. het getuigenis van een onafhankelijken protestantschen schrijver te staven. •
In zijn Schluss spreekt Hüll op de volgende wijze over de betrekking tusschen de Kerk en den Staat:
Na eene rijpe overweging der feiten zouden wij, onpartijdig gesproken, weerzin kunnen gevoelen tegen de aanmatigingen van den Paus, die een Keizer voor zijn rechterstoel daagde; want wij hebben ook achting voor den ongelukkige; jnoaar Hendrik IV kan slechts op eene zeer geringe deelneming staat maken. Niet hr> noodlot heeft hem onbarmhartig ten vCf'eebracht, maar de miskenning der tillijke rechten van zijn volk voerde hem ten ondergang. Door zijne maatregeien tegen de Saksers heeft hij honderdnaaal den beloopen smaad en schande verdiend ; en de banvloek vraagt een zachte beoordeeling, wanneer men zyne aanmatigende bemoeiingen op zuiver geestelijk gebied in aanmerking neemt. Onder dit opzicht hebben de vorsten sedert de oudste tijden fouten begaan. In plaats van de werkzaamheden der geestelijken binnen het hun toebehoorend gebied te begrenzen , hebben zij hen maar al te dikwijls gebruikt, om dynastieke oogmerken tot stand te brengen en aan te prijzen en het volk in hun belang te bewerken. Zelden was het er den vorsten om te doen, eene scherpe grenslijn te trekken tusschen zich zelven en de geestelijkheid, alle wanverhouding op te heffen en aanmatigingen te voorkomen. Neen, zij wilden de vrije hand hebben, ten einde naar eigenbelang en willekeur de priesters in tijd van nood als werktuigen te gebruiken, om hen later, na volbrachten arbeid, weder ter zijde te schuiven. Als het den landsvader werkelijk om den vrede tusschen regeering en geestelijkheid te doen is, waarom zoekt hij dien dan niet te bewerken door middel van een concordaat? Doch zoolanger dynastieën bestaan, zal het eigen voordeel haar tot handelingen aanzetten, die niet altijd tot voordeel des volks, tot bevordering van vrede en welvaart des lands zullen Strekken De Kerk daarentegen dient, volgens haar wezen en hare zending , met angstige bezorgdheid te waken voor de zuiverheid harer leer. Evenals de menschelijke wet over de handelingen des volks uitspraak doet, moet ook met gelijk recht de Kerk naar de uitspraken der goddelijke wet de handelingen harer ledematen beoordeelen. De macht blijft hetzelfde, hoeïeer gebied en wijze verschillen Tegenwoordig zijn echter, helaas, de toestanden van dien aard, dat er niet aan te denken valt een koninklijken geweldenaar, wegens het gepleegde onrecht voor de vierschaar der gerechtigheid te roepen. Duitschland, dat thans tegenover den Paus dweept met de onschendbaarheid der keizerlijke Majesteit, zou waarlijk in het jaar 1870 geen lans voor Napoleon hebben gebroken, ingeval hij om zijne oorlogsverklaring aan Duitschland, in den ban zou geslagen zijn. Hieruit ziet men, dat slechts in enkele gevallen de Majesteit wordt geëerbiedigd. Indien echter zoodanige heerschers reeds op aarde aan «ene hoogere rechtbank verantwoording verschuldigd waren, zou de bevolking daarvan slechts de weldadige werking ondervinden. Wel beveelt de Bijbel, het boek der boeken: »vreest God en eert den Koning." Maar wie God niet vreest, kan hij op de vereering des volks staat «*ke«?...... Wie zich aan de menschheid vergrijpt, moet het uur der vergelding verwachten, en Gods werktuig was — de Paus Zeer juist, zegt éen schrijver: «Hoezeer de geestelijke macht drukkend was, blijft het altijd waar,- dat de tijdelijke macht, zoo zij de zege behaalde, steeds grooter onheil stichtte dan de geestelijke.
De thans geldige stelling, dat alle recht alleen van den Staat uitgaaten de Kerk de bevoegdheid mist, om de geboden en de openbaring te verkondigen, moeten wij op besliste wijze verwerpen. Élke bladzijde der wereldgeschiedenis getuigt, dat het denkbeeld der Staatsalmacht slechts tot tyrannie en tot ondergang van het Staatsieven voert. Alleen het.christendom heeft de heidensche tyrannen in hare wetgeving omvergeworpen en het begrip der ware vrijheid verbreid. Uit het bloed der christelijke martelaren ontsproot de bloem der wajre humaniteit, des rechts en der vrijheid. Het christendom beschermt den troon tegen de aanslagen van denoproerling; maar ook, het christendom bestrijdt de Staatsalmacht en verzekert het recht der afzonderlijke personen.
---

BUITENLAND. Algemeen Overzicht.
Met hun plotselingen overtocht over den Balkan hebben de Russen niet slechts een groot materieel voordeel maar ook een moreele zegepraal op de publieke opinie behaald. Vele bladen zagen aanstonds de Porte, om vrede smeekende, aan Ruslands voeten liggen; doch allengs begint men in te zien, dat de Turken geslagen, maar niet verslagen zijn. Toch schijnt werkelijk de diplomatie reeds werkzaam om den weg tot vredesonderhandelingen te banen. Van wien het initiatief daartoe is uitgegaan, valt moeielijk met zekerheid te zeggen: volgens den een was het de Porte, die voor het laatst aan Engeland vroeg, of het al dan niet ruiterlyk de partij voor Turkije wilde opnemen, zoo niet dan zou de Porte op eigen gelegenheid met Rusland onderhandelen ; volgens anderen was het Oostenrijk, op wiens verzoek Engeland de bemiddeling van prins Bismarck verzocht, maar deze laatste zou geweigerd hebben; ten laatste heet het, dat Rusland zelf reeds de mogendheden over de zaak gepolst heeft. Het bericht, dat Namik- Pacha met een rechtstreeksche vredeszending bij den Czaar zou belast zijn, wordt te Weenen noch door het departement van Buitenlandsche Zaken, noch door het turksche gezantschap aldaar bevestigd en vindt dan ook geen geloof. Daarentegen zouden kenteekenen voorhanden zijn, waaruit men zou kunnen opmaken, dat op Ruslands verlangen de duitsche diplomatie het initiatief zou nemen, om met de mogendheden vertrouwelijk de quaestie van vrede te bespreken. — De Times meldt, dat bij de turksche ambassade te Londen niets omtrent vredesonderhandelingen bekend is. — De Fanfulla meldt, dat prins Bismarck dezer dagen gedurende zijn kort oponthoud te Berlijn, een onderhoud had met den italiaanschen ambassadeur. De Prins gaf bij die gelegenheid zijn vertrouwen te kennen in de handhaving van Italië's vredelievende staatkunde en betoogde de noodzakelijkheid van het behoud der vriendschappelijke betrekkingen tusschen Oostenrijk en Italië. — Van den anderen kant heet het, dat Engeland, zoodra Bismarck zijn bemiddeling weigerde, onmiddellijk besloot tot versterking zijner vloot in de Middellandsche Zee. Werkelijk gaat Engeland hiermede krachtig voort, en nog steeds blijft men van gevoelen, dat het objectief Gallipoli is, niettegenstaande de publieke opinie in Engeland zich tegen een overhaaste inmenging verzet. Ook de Times sluit zich.thans bij dat aikeurend oordeel aan [Zie telegrammen.j Inmiddels bevestigen de Russen tusschen Donau en Balkan door krachtige maatregelen hun overwinningen. Vóór alles moet Roestsjoek vallen. Die stad is thans volkomen ingesloten. Volgens de Pall Mali hebben de Russen den weg naar Rasgrad en den spoorweg van Varna in hun bezit. De gemeenschap wordt onderhouden tusschen den linker- en den rechteroever van den Donau, te Pyrgos en te Parapan. Vier russische legerkorpsen zijn den Donau o vergetrokken, ter versterking van het legerkorps van grootvorst Nicolaas, bij Tirnova. Bij Rasgrad hebben zeer levendige gevechten plaats gehad. Het garnizoen van Roestsjoek bedraagt than§ ruim 60.000 mm. De stad maakt zich tot tegenweer gereed, maar men gelooft niet, dat zij lang aan het russische geschut weerstand zal kunnen bieden. — Het turksche leger, dat zich in de vestingvicrhoekbevindt, doet totnogtoe niets om het bedreigde Roestsjoek te ontzetten, hoewel de nieuwe opperbevelhebber Mehemed-Ali zich sinds een paar dagen te Sjoemla bevindt en reeds rapporten inzendt over onbeduidende schermutselingen van enkele voorposten tusschen Sjoemla en Osman-Bazar en ten zuiden van Roestsjoek.
De Montenegrijnen maken van de gelegenheid gebruik, om na het aftrekken van het turksche leger, de achtergebleven kleine garnizoenen in de nabijgelegen vestingen te gaan bestoken. Reeds hebben zij het fort Yir en den Doega-pas bemachtigd en de hoogten bezet, welke Niksic beheerschen. Spoedig zal misschien die lang begeerde vesting in hun handen vallen. Aan den Temps wordt uit Athene gemeld, dat op Candia een opstand is uitgebroken.
De bisschop van Nevers, Mgr. de Ladoue, van wiens plotselingen dood we gisteren melding maakten, blijkt door de beroerte getroffen te zijn, terwijl hij de H. Mis opdroeg, en wel na de Communie. Mgr. Ladoue was geboren den 23° Juli 1817 en had dus juist op den dag af den 60jarigen leeftijd bereikt.
Uit Egypte komt bericht van een grooten beslissenden slag tusschen koning Menelek en koning Jan. De abyssinische troepen behaalden een volledige overwinning. Koning Jan trok naar de hoofdstad van Shoa op. Men verwacht spoedig nadere bijzonderheden. — Osman-Pacha, bevelhebber van het egyptische leger aan den Soudan, was te Suez aangekomen en had zich naar Cairo begeven.
---

Verscheidenheden.
Tot de merkwaardige nieuwe uitvindingen die op de aanstaande wereldtentoonstelling te Parijs zullen te berichtten zyn, zal een nieuwtelegraaftoestel behooren, uitgevonden door° den heer Lamberg, controleur der teWafc» * Oostenrijk te Lintz Beze *£%££& door middel van vijf toetsen, met een snelheid van 200 tot 400 letters in de minuut, eene soort van correspondentiekaarten , en is voorts zoodanig ingericht, dat men op de verschillende stations van eene lijn, er dezelfde depêche meê kan afdrukken. De kosten van zulk een toestel worden op niet veel meer dan 300 florijnen geraamd.
Te Stuttgart bestaat sedert 1868 eene vereeniging, die ten doel heeft, om kunstledematen, houten beenen, en wat dies meer zij, aan arme verminkten kosteloos te verstrekken. Zij heeft sedert hare oprichting tot heden 461 diverse stukken geleverd. De aanvragen nemen jaarlijks toe. Om de deelneming aan die vereeniging zoo algemeen mogelijk te maken, is de contributie op slechts 2 mark per jaar gesteld; wie meer geeft is ook wel- I kom.
De man en vrouw, die, gelijk wij indertijd vermeld hebben, den 28» Mei jl. in een klein scheepje van New-Bedford, in Massachusetts, naar Engeland zijn vertrokken, zijn Zaterdag-nacht behouden daar te lande aangekomen.
---

BINNENLAND. Amsterdam, 25 Juli.
Gisteren-namiddag had in het gebouw voor Kunsten en Wetenschappen te 's Gravenhage de plechtige uitreiking plaats der eereblijken, aan nederlandsche inzenders op de Wereldtentoonstelling te Philadelphia van 1876 toegekend. Omstreeks 2 ure verscheen Z. Exc. de minister van Binnenlandsche Zaken, vergezeld door den heer J. Birney, minister-resident "der Vereenigde Staten van Noord-Amerika, de leden der nederlandsche hoofdcommissie voor de Tentoonstelling en aanzienl|k-genoodigden, in het feestelijk versierde okaal.
De minister van Binnenlandsche Zaken opende de plechtigheid met eene korte aanspraak, en gaf daarop het woord aan den voorzitter van de Nederlandsche Hoofdcommissie, den heer dr. E. H. vonßaumhauer, welke in eene beknopte rede een overzicht gaf van de geschiedenis der Tentoonstelling en van de verrichtingen der Hoofdcommissie. Namens die commissie betuigde hij dank aan de Regeering voor de krachtige ondersteuning, van haar ondervonden, aan de autoriteiten en het bestuur der Tentoonstelling in Amerika voor hunne welwillende medewerkingen betoonde gastvrijheid, en aan allen van welke zij hulp en bijstand ondervonden heeft in het volbrengen van hare moeielijke taak. Op deze rede werd door den minister van Binnenlandsche Zaken kortelijk geantwoord. Hij bracht hierbij de dankbetuiging der Regeering aan de Hoofdcommissie, aan de inzenders en aan allen, die badden. bijgedragen om te Philadelphia den roem van Nederland op het gebied van nijverheid, landbouw en kunst te handhaven, en trad in eenige beschouwingen over de beteèkenis der afgeloopen Tentoonstelling, inzonderheid als kunnende strekken om de aloude banden van vriendschap tusschen Nederland en Noord-Amerika te versterken.
Nadat de heer vertegenwoordiger der Vereenigde Staten in eene korte aanspraak zijne gevoelens van sympathie voor Nederland had betuigd, ging de minister van Binnenlandsche Zaken over tot de uitreiking der onderscheiden medailles en diploma's, door de jury aan nederlandsche inzenders toegekend, van welke reeds vroeger eene volledige opgave in de Staats-Courant is medegedeeld. Ten slotte nam de minister nogmaals het woord, richtte hartelijke gelukwenschen tot de bekroonden, en deed de mededeeling, dat het Z. M. den Koning behaagd had als blijk van HD. tevredenheid den president der Hoofdcommissie dr. E. H. von Baumhauer, te bevorderen tot commandeur der orde van den Nederlandschen Leeuw, en hare leden de heeren A. H. Eigeman en L. C. van Kerkwijk tot ridders in die orde te benoemen.
De plechtigheid werd door muziekuitvoeringen geopend, afgewisseld en besloten.
Men schrijft uit Tessei. De reddingbaak op Onrust is voltooid. Vier meter boven volzee op een paal, die door acht zware balken gesteund wordt,- een vierkant huisje, dat als toevluchtsoord door den schipbreukeling kan betrokken worden , als hij levend de zandbank heeft bereikt. Een stevige trap leidt naar boven. Om 't huisje is een plankier, door een ijzeren hekje omgeven, aangebracht,terwijl een vlaggestok hoog boven het dak uitsteekt, waaraan de geredde een bol kan hijschen als sein naar den wal, om hem van de zandbank te komen afhalen. De stichting van deze reddingkaap is te danken aan het krachtig streven van de sociëteit Neptunus te Oudeschild. Nadat het een paar malen was gebeurd, dat zich personen op de zandbank had-, den gered, maar daar veel ontbering hadden geleden, dewijl zij van den wal niet werden opgemerkt, besloten de leden van deze sociëteit eon requtest aan den minister van marine te richten, met het verzoek op Onrust een baak te bouwen, die tot redding van schipbreukelingen en tevens tot geleidemerk voor visschers en zeelieden zou kunnen dienen.
Aan dit plan werd eerst gevolg gegeven, toen vóór een paar jaren een italiaansch schip bij nacht in de Haaks verbrijzeld werd. Een jongeling had zwemmende de Onrust bereikt en was daar, waarschijnlijk door koude en uitputting, bezweken. Althans zijn lijk werd den volgenden morgen op de zandbank door kustbewoners gevonden.
Toen ging liet requaest in zee. Kort daarna reeds werd een onderzoek naar de doelmatigheid vaneen en ander ingesteld en een proefpaal geheid. Op dien proefpaal rust thans 't gebouwtje, waarvan wij hierboven melding maakten.
Het stoomschip Hoopos heeft Zaterdagochtend de brug over de Koningshaven te Rotterdam, zoo deerlijk gehavend, dat /10 000 borgtocht werd geëischt, eer het schip vergunning kon bekomen tot voortzetting van de reis.
Uit het noorden des lands ontvangen wij zeer goede berichten nopens den stand van de aardappelen. Over het geheel belooft het gewas dit jaar veel. Van de bekende ziekte wordt nog weinig o f niets bespeurd, ofschoon anders om dezen tijd des jaars hier of daar de ziekte zich pleegt te openbaren. Ook wordt soms het afsterven van het loof door gewone oorzaken verward met het voorkomen der specifieke ziekte, en wordt zoodoende vrees verwekt zonder reden.
In het tijdperk van vier weken. 17 Juni tot 14 Juli 1877, zijn in het Rijk door longziekte aangetast 52 runderen. In het vorige Lydperk van vier weken waren 91 runderen door die Ziekte aangetast.
Een schandelijk feit wordt ons bericht. Men heeft heden-morgen moedwillig de 'koperen kraan van de duinwaterpomp aan de Muntsluis gebroken. Het is te hopen, dat de politie dendader of de daders in handen krijge, en dat het publiek haar in het opsporen van dergelijke vernielers van den openbaren eigendom behulpzaam zij. De publieke drinkfonteinen voorzien in eene sedert jaren door duizenden erkende behoefte. Nu zij er eindelijk zijn, moet men waken dat niet de eene of andere onverlaat het gemeentebestuur of particuliere schenkers berouw doe krijgen, dat zij nuttig hebben willen zijn. {A. Ct.)
Men zal zich herinneren, dat bij den zwaren brand, die in Augustus des vorigen jaars in de P. C. Hooftstraat woedde, en waardoor twaalf huizen in de asch gelegd of zwaar beschadigd werden, over vermissing van onderscheidene voorwerpen van waarde uit de brandende of belendende perceelen, geklaagd werd. Naar wij vernemen, is nu dezer dagen door de politie een antieke zilveren snuifdoos in beslag genomen, bij die gelegenheid ontvreemd, en daardoor wellicht het jniddel gevonden, om den dader of de daders te ontdekken.
Wie laatst uitgerekend heeft, dat het luiden der klokken wegens het overlijden van H. M. de koningin een zeer groote som heeft gekost, weten we niet; maar naar verhouding van hetgeen het in de residentie kostte, kan de uitgaaf zoo buitengewoon niet zijn. Te 's-Hage hebben gedurende 33 uren gezamelijk 11 klokken geluid, en daarvoor wordt /759 gevorderd. Uit een bij den gemeenteraad ingekomen regularisatie-voorstel is dat gebleken.
De gewone audiëntie van den minister van Binnenlandsche Zaken zal op Zaterdag, 28 Juli, niet plaats hebben.
Door Z. M. is de benoeming van A. P. l Scheepers, burgemeester van Itteren, tot secretaris dier gemeente goedgekeurd; tot; plaatsvervanger van den districts-veearts; J. H. van Oijen, wien Barendrecht als stand- j plaats is aangewezen; tot ontvanger der I directe bel., in- en uitgaande rechten en accijnsen te Lemmer c. a. H. B. Vollenhoven van Daalen; tot ontvanger voor de accijnsen op wijn, gedistilleerd, zout, bieren, azijnen en zeep te Amsterdam J, W. G. A. van Nouhuys; is, op zijn verzoek, eervol ontslag verleend uit zyne betrekking van opzichter over de Rijksgebouwen onder beheer van het Departement van Financiën in de provinciën Zuidholland en Zeeland, standplaats Rotterdam, aan W. C. van Goor; vergunning verleend tot het aannemen en dragen der versierselen van ridder 2e klasse' der orde van den Zahringer Leeuw, aan M. H. van Lee, hem door Z. K. H. den Groothertog van Baden geschonken.
---

De amerikaansche Werkstaking.
Betreffende de bloedige ongeregeldheden te Pittsburg worden van eergisteren uit Philadelphia aan den limes uitvoerige bijzonderheden geseind, waaraan wij het volgende ontleenen. Zoodra de beweging zich tot Pittsburg had uitgestrekt en de Pennsylvanië-spoor- : weg daar was geblokkeerd, trokken de i plaatselijke dagbladen voor de stakers < partij, terwijl van de drie regimenten, i die werden opgeroepen, ternauwernood 300 man opkwamen. Na een onbeduidend < oponthoud te Altoona, arriveerden Zater- s dag-namiddag troepen uit Philadelphia, l die onmiddellijk oostwaarts langs den £ spoorweg trokken, om de stakers i uiteen te drijven. Onderweg ontmoetten < zij een sherif, voorzien met een bevel- . schrift tot arresteering der belhamels, i Omstreeks 5 uur, in spijt van sherif en ' troepen, begonnen de stakers den aan- - val. De troepen chargeerden met de bajonet en werden door de langs de heuvels geposteerde menigte met steenen begroet. De troepen gaven daarop vuur, waarna de oproerlingen terugtrokken, 20 dooden en 50 gewonden achterlatende. Woedend over die nederlaag zochten en vonden de stakers versterking bij andere werklieden en deden, toen het duister was, een nieuwen aanval op de troepen. Tienduizend oproerlingen — voor een groot gedeelte gepeupel •— stormden naar de heuvels, namen bezit van het geheele oostelijke gedeelte van Pittsburg en overlaadden de soldaten met een bui van steenen, zoodat verscheidene manschappen gedood of gewond werden; onder de dooden bevond zich ook de sherif, terwijl de aanvoerder , generaal Parson, ernstig was gekwetst. De troepen retireerden nu naar de bergplaats der locomotieven, waar de verbitterde menigte hen belegerde, terzelfder tijd de waggons, die op de lijn stonden, en de stationsgebouwen in brand stekende. De brandende waggons werden tegen de bergplaats geduwd en men deed eene poging om den ingang te forceeren. Toen dit niet gelukte, verspreidden zich de oproerlingen door de straten, braken geweer- en ammunitie-magazijnen open en maakten zich van 3 kanonnen meester. Zondag-morgen, bij het aanbreken van den dag, stelden zij een kanon in positie, met het doel om de bergplaats, waar de troepen zich hadden opgesloten, te bombardeeren, doch de troepen, een uitval doende, hadden spoedig de geïmproviseerde artilleristen verdreven. Middelerwijl bracht echter de menigte weder brandende waggons tegen het gebouw en veroorzaakte daardoor dat ook dit begon vuur te vatten. Herhaaldelijk deden de belegerden! een uitval, nu eo d.M_ er in slagende debe> legeraars achteruit te werpen; maarten slotte werden zij teruggedreven in de brandende gebouwen, omringd door in vlam staande met petroleum beladen waggons. Omstreeks 9 uur des morgens konden de troepen niet langer blijven, wilden zij niet levend worden geroosterd; zij verlieten dus hunne positie, dooreen belendende timmerloods langs de straten oostwaarts van Pittsburg terugtrekkende. Zij hadden evenwel nog niet ver gemarcheerd, toen de oproerlingen hen achtervolgden. Zij Versnelden derhalve hun pas en bereikten eindelijk het arsenaal', waar echter de commandant weigerde hen toe te laten, wijl hij vreesde dat het gebouw zou worden geplunderd en hij slechts 10 man onzer zijn commando had. Eindelijk, na veel moeite, nam hij de gewonden op, waarna de troepen hun terugtocht voortzetten, steeds met de oproerlingen op de hielen en onder een door dezen levendig onderhouden geweervuur, tot zij bij het Alleghany-kerkhof waren aangekomen. Hier werd het gevecht hervat èn vielen andermaal verscheidene dooden en gewonden. Al spoedig oordeelden de troepen het verstandiger ook van daar weg te trekken. Zij slaagden er in aan gene zijde der Alleghany-rivier bij Sharpsburybridge, boven Pittsburg, te geraken. Daar verstrooiden zij zich in kleine troepjes en wisten zoodoende de woedende menigte te vermijden, doch waren van den anderen kant volkomen gedesorganiseerd. Later op den dag verzamelden zij zich te Claremont, tien mijlen van Pittsburg, en vormden daar een versterkt kamp. Op hün terugtocht hadden zij 25 dooden en gewonden.
Van dat oogenblik af had de menigte de handen geheel vrij. Duizenden lieden doorkruisten, plunderend, verwoestend en brandstichtend, de straten en het spoorwegterrein. De eigenlijke stakers hadden daarmede weinig uitstaan; zij waren de beweging niet meer meester. Elk gebouw, dat wapenen of ammunitie bevatte, werd leeggeplunderd, met graan, levensmiddelen en petroleum beladen waggons werden in brand gestoken en de stations met de naburige hotels verwoest. Voorts stak het gepeupel het Union-depöt in brand. Gedurende den ganschen Zondag woedde een uitgebreide brand en werd geplunderd op groote schaal. Honderd vijf en twintig locomotieven en meer dan 1000 waggons, voor een aanzienlijk bedrag goederen inhoudende, werden vernietigd. De schade is dan ook ontzaglijk, meer dan 4,000,000 dollars. Eindelijk werd het grauw de plundering moede, en des namiddags sloten de burgers zich ter onderlinge bescherming bij elkander aan. Zij vreesden dat de geheele stad aan het vuur zou worden prijsgegeven, wijl de vlammen toen reeds eene ruimte van drie mijlen langs de spoorwegen besloegen. De brandweer van Alleghany- City stak de rivier over, om het verwoestende element in zijn vaart te stuiten. De burgers vormden patrouilles, met een veiligheids-comité. Intusschen, wijl het gepeupel blijkbaar vermoeid en dronken was, werd niet langer gevochten. Te middernacht waren allerwege patrouilles burgers op de been, gewapend met pistolen, knuppels en andere voorwerpen, die als wapens konden gebruikt worden; doch de orde werd niet meer verstoord. Men hoopte zelfs dat het bij dez« eene uitbarsting van de woede des gepeupels zou blijven. Het verlies aan levens was zwaar; naar men berekent bedraagt het getal dooden en gewonden niet minder dan 300.
De beweging heeft zich langs den Pennsylvanië-spoorweg snel oostwaarts verspreid. Te Irving, Greensburg, Johnstown Altoona en Hanisburg was Zaterdag d< lijn geblokkeerd. Alle goederenverkeei was gestremd en de passagierstreiner werden tegengehouden; bevatten zij geei troepen, dan mochten zij verder rijden Op den avond van Zondag versperdei honderden stakers den Lebanon-Valley spoorweg, hielden de treinen tegen braken de rails op, verbrandden de wag gons en verwoestten de spoorwegbruj over de Schuylkill-rivier. Dienzelfdeï avond werd ook Philadelphia door de werk staking aangetast. Aan het "West-Phila delphia-station viel omstreeks 9 uur eene bende volks het wagenhuis aan, doch werd weldra door de politie uiteengejaagd. Gedurende den nacht hadden hier en daar verscheidene schermutselingen plaats; het bleef echter daarbij. Om ongeregeldheden te voorkomen zooals men te Pittsburg te betreuren badj zijn de strengste maatregelen genomen. Onder bevel van generaal Hancock is eene voldoende troepenmacht bijeengetrokken.
Te Baltimore was eergisteren de orde, dank zij het krachtig optreden van politie en troepen, geheel hersteld. Meer dan 400 opstandelingen werden daar in arrest genomen. JHet ontzettende nieuws van Pittsburg en de aankomst van twee oorlogsschepen voor de stad brachten er wellicht mede toe bij het gepeupel schrik aan te jagen. Ook op den JErie-spoorweg, te Hornellsville, werd Zondag het verkeer belemmerd en wierp men eenige waggons van de lijn. Tegen den avond kwamen troepen van Buffalo, terwijl zeven regimenten van Albany, Elmira en van elders naar Hornellsville rukten.
Tegelijkertijd nam de beweging op verschillende andere plaatsen een aanvang. Al die werkstakingen zijn beraamd door eene vereeniging, Trammens-Union genaamd, en hoofdzakelijk bestaande uit stokers en remmers. Bedektelijk echter, zegt men, heeft de Locomative Engineer's Brotkerhood den boel aangestookt. Latere berichten behelzen dat te Philadelphia slechts met geweld de orde gehandhaafd bleef. Eergisteren trachtte het gepeupel een met petroleum beladen trein in brand te steken, bij welke poging verscheidene belhamels werden gearresteerdde meesten dezer behoorden niet tot het spoorwegpersoneel, doch bleken vagebonden en gevaarlijke sujetten tezijn°wien het slechts om plundering te doen was Eergisteren was de beweging zich steeds aan het uitbreiden en vertoonde zich o. a. in Ulinois, Missouri en andere westelijke Staten. Verscheidene andere hjnen evenwel, onder welke die van Pittsburg, hebben aan de eischen der stakers toegegeven, om erger te voorkomen, zoodat weer het vroegere, onverminderde loon wordt uitbetaald. De jongste berichten houden in, dat te San Francisco groote agitatie heerscht. Overal in de Vereenigde Staten bestaat ongerustheid, behalve te Washington. De tusschenkómst der militie heeft voortdurend bloedige gevolgen en verbittert de menigte. Te New-York is eene monster-meeting gehouden om sympathie voor de werkstakers te betuigen. Men is voor de toekomst ten zeerste beducht
---

