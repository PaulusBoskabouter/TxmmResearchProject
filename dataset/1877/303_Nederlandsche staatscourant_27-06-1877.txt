OFFICIEEL GEDEELTE. (Staatsblad no. 148.) BESLUIT van den 16den Junij 1877, tot regeling van den vrijdom van invoerregt voor ruw of ongebleekt drukkatoen, ten gebruike der katoendrukkerijen en verwerijen. WIJ WILLEM III, BIJ DE GRATIE GODS, KONING DER NEDERLANDEN, PRINS VAN ORANJE-NASSAU, GROOT-HERTOG VAN LUXEMBURG, ENZ., ENZ., ENZ.
Op de voordragt van Onzen Minister van Financiën, van den 14den Mei 1877, n°. 31, afd. In- en Uitgaande Regten en Accijnsen ; Gezien art. 4 der wet van den 6den April 1877 [Staatsblad n°. 71), houdende wijziging van het tarief van in- en uitvoerregten en nadere bepalingen omtrent de heffing van leges en emolumenten door ambtenaren der In- en Uitgaande Regten en Accijnsen; Den Raad van State gehoord (advies van den 12den Junij 1877, n°. 32); Gezien de nadere voordragt van Onzen Minister van Financien, van den 14den Junij 1877 , n°. 82 , afd. In- en Uitgaande Regten en Accijnsen ; Hebben besloten en besluiten: Artikel 1. De fabriekant, die ruw of ongebleekt drukkatoen ten gebruike zijner katoen drukkerij of verwerij , op den voet van art. 4 der wet van 6 April 1877 (> Staatsblad n°. 71), zonder betaling van invoerregt wenscht in te voeren, geeft daarvan minstens 143agen vóór den eersten inslag kennis aan den provincialen inspecteur der directe belastingen , in- en uitgaande regten en accijnsen, in wiens inspectie de fabriek gelegen is. Hij geeft daarbij tevens op langs welke losplaatsen of eerste kantoren hij voornemens is de stoffen aan te voeren. Artikel 2. In de aangifte ten invoer, overigens te doen overeenkomstig art. 120 der algemeene wet van den 26sten Augustus 1822 (Staatsblad n°. 38), wordt vermeld het aantal enkele of dubbele stukken, de lengtemaat en de waarde der goederen , alsmede dat zij bestemd zijn om te worden gedrukt of geverwd, met aanduiding van de fabriek waarin die bewerking zal plaats hebben. Op die aangifte wordt een volgbrief afgegeven op den voet van het 6de hoofdstuk der genoemde algemeene wet, waarin de voormelde bijzonderheden mede worden opgenomen. Artikel 3. De goederen worden met den voormelden volgbrief naar de fabriek vervoerd, onder verzegeling, plombering of bewaking. Zij worden ingeslagen onder toezigt van ambtenaren, die na visitatie elk stuk aan ieder der uiteinden zoo digt mogelijk bij die uiteinden en in elk geval op den afstand van hoogstens 25 centimeter daarvan, voorzien van duidelijk zigtbare stempelafdrukken van koolteer of eene andere geschikte zelfstandigheid, te leveren door den fabriekant. De vorm van den stempel wordt door Onzen Minister van Financien vastgesteld. Artikel 4. De volgbrief wordt gezuiverd door de daarop te stellen verklaringen : 1°. van de ambtenaren met het toezigt belast, dat de inslag in de fabriek heeft plaats gehad en de stukken door hen gestempeld zijn; 2°. van den ontvanger, dat de gestempelde stukken, op de bij art. 8 bedoelde rekening zijn ingeschreven. De fabriekant stelt vooraf zekerheid voor het bedrag van het invoerregt. Artikel 5. Onder het drukken of verwen blijven de stukken in hun geheel, behalve dat de dubbele in tweeën kunnen worden verdeeld, mits op zoodanige wijze, dat op elk deel een stempelafdruk blijve bestaan. Artikel 6. Na afloop der bewerking van een of meer partijen of gedeelten van partijen, mits niet minder bedragende dan 500 meter, levert de fabriekant bij den ontvanger eene schriftelijke aangifte in, vermeldende het aantal bewerkte stukken en het aantal meters. De ambtenaren overtuigen zich , dat de goederen zijn gedrukt of geverwd, en dat de daarop gestelde stempelafdrukken aanwezig zijn. Die stempelafdrukken worden vervolgens afgeknipt of op andere door Onzen Minister van Financien te bepalen wijze onbruikbaar gemaakt, waarna de stukken ter beschikking van den fabriekant worden gelaten. De ambtenaren stellen van een en ander eene verklaring op de aangifte, die zij daarna bij den ontvanger inleveren. Yoor de toepassing van dit artikel wordt als de lengte der stukken aangenomen die, welke zij hadden tijdens de visitatie, bedoeld in art. 3 , en dus zonder in aanmerking te nemen de vermeerdering, welke die ten gevolge der bewerking mogt hebben ondergaan. Artikel 7. Het is verboden ongeverwd of ongedrukt katoen, zonder betaling van invoerregt ingeslagen , uit de fabriek te voeren anders dan na aangifte en betaling van het invoerregt bij den ontvanger. Deze aangifte wordt gedaan op denzelfden voet en heeft hetzelfde gevolg als eene aangifte bij invoer van buiten 'slands. Bij de visitatie worden de stempelafdrukken op de bij art. 5 bedoelde wijze afgeknipt of onbruikbaar gemaakt. Artikel 8. De ontvanger, onder wiens kantoor de fabriek gelegen
is, houdt, met den fabriekant eene rekening volgens een door Onzen: Minister van Financien vast te stellen, model. Deze rekening wordt gehouden in lengtemaat. Zij wordt gedebiteerd met de hoeveelheden waarvoor volgens art. 4 volgbrieven worden gezuiverd. Zij wordt gecrediteerd met: a. de hoeveelheden waarvoor door de ambtenaren verklaringen volgens art. 6 zijn afgegeven; b. de hoeveelheden waarvoor volgens art. 7, art. 9 of de derde zinsnede van art. 10 de regten zijn betaald. Artikel 9. De crediteringen worden geacht de oudste inslagen te betreffen, welke nog niet zijn aangezuiverd. Die aanzuivering moet voor eiken inslag geheel hebben plaats gehad binnen een jaar na den dag der debitering. Is dit niet het geval, dam wordt voor het onaangezuiverd gedeelte het invoerregt dadelijk ingevorderd . Artikel 10. Wanneer de fabriek in andere handen overgaat, en voorts zoo dikwijls dit wegens vermoeden van misbruik of uit anderen hoofde noodig wordt geacht, kan de voorraad bewerkte of onbewerktekatoen in de fabriek en daartoe behoorende magazijnen door ambtenaren worden opgenomen. Blijkt bij de opneming dat de aanwezige hoeveelheid goederen, voorzien van de in art. 3 bedoelde stempelafdrukken , minder bedraagt dan de hoeveelheid, waarvoor het debet der rekening nog niet aangezuiverd is, dan wordt voor het ontbrekende het invoerregt terstond ingevorderd, berekend naar de hoogste waarde der goederen, welke in delaatste zes maanden op volgbrieven op den voet van dit besluit zijn ingeslagen. Artikel 11. De ambtenaren hebben ten allen tijde toegang tot defabriek en de lokalen die daarmede gemeenschap hebben, ten einde zich te kunnen verzekeren dat de bepalingen van dit besluit behoorlijk worden nageleefd. Artikel 12. Wanneer blijkt dat een fabriekant van de bovenstaande bepalingen misbruik maakt, worden de regten der goederen, die volgens de rekening nog voorhanden moeten zijn , terstond ingevorderd, onverminderd de bekeuring tot toepassing van straf zoo daartoe termen zijn. Artikel 13. Dit besluit treedt in werking met den lsten Julij 1877-. Onze Minister van Financien is belast met de uitvoering van dit besluit, hetwelk gelijktijdig in het Staatsblad en in de Staatscourant zal worden geplaatst, en waarvan afschrift zal worden gezonden aan den Raad van State. 's Gravenhage, den 16den Junij 1877. WILLEM. Be Minister van Financiën, H. J. van der H eim . Uitgegeven den zeven en twintigsten Junij 187T.Be Minister van Justitie, van Lynden van Sandenburg. Bij Koninklijk besluit van 26 Junij 1877 , n°. 5, is de benoeming; van J. Waller, burgemeester van Houten, tot secretaris dier gemeente goedgekeurd. Bij Koninklijk besluit van 26 Junij 1877, n°. 6, is aan J. Koster , matroos aan boord van het vischloggerschip Zeemeeuw, te huis "behoorende te Vlaardingen, vergunning verleend tot het aannemen en dragen der medaille van verdiensten, hem door het Deensche Gouvernement geschonken. Bij Koninklijk besluit van 26 Junij 1877, n°. 7, is aan H. J. Koster,, matroos aan boord van het vischloggerschip Zeemeeuw, te huis behoorende te Ylaardingen, vergunning verleend tot het aannemen en dragen der medaille van verdiensten, hem door het Deensche Gouvernement geschonken. Bij Koninklijk besluit van 26 Junij 1877, n°. 8, is aan A. Struys, matroos aan boord van het vischloggerschip Zeemeeuw, te huis behoorende te Ylaardingen, vergunning verleend tot het aannemen en dragen der medaille van verdiensten, hem door het Deensche Gouvernement geschonken. Bij Koninklijk besluit van 26 Junij 1877, n°. 9, is aan A. Hopman r matroos aan boord van het vischloggerschip Zeemeeuw, te huis behoorende te Ylaardingen, vergunning verleend tot het aannemen en dragen der medaille van verdiensten, hem door het Deensche Gouvernement geschonken. Bij Koninklijk besluit van 26 Junij 1877. n°. 21, is aan mr. W. Hoijer t majoor bij de schutterij te 's Gravenhage, de personele rang van luitenant-kolonel verleend.
Bij Koninklijk besluit van 16 Junij 1877, n°. 3, is benoemd tot ridder in de orde van den Nederlandschen Leeuw de heer J. C. A. Jansen, referendaris bij de Algemeene Eekenkamer.
---

