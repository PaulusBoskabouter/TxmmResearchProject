OFFICIEEL GEDEELTE.
Bij Koninklijk besluit van 1 September 1877, n°. 3, isaanmr. J. E. Lebens, griffier der Staten van Limburg, vergunning verleend tot liet aannemen en dragen der versierselen van officier der Leopoldsorde, hem door Z. M. den Koning der Belgen geschonken. Bij Koninklijk besluit van 1 September 1877, n°. 4, is aan S. de Visser te Moerdijk (gemeente Hooge en Lage Zwal uwe), als blijk van Zr. Ms. goedkeuring en tevredenheid wegens de redding van een kind uit de baven aldaar op 30 Junij jl., toegekend de bronzen medaille, ingesteld bij besluit van 22 September 1855, n°. 64, alsmede een loffelijk getuigschrift. Bij Koninklijk besluit van 31 Augustus 1877 , n°. 4, is benoemd tot directeur van het postkantoor te Loenen, J. A. A. Küller, thans commies der posterijen van de tweede klasse. Bij Koninklijk besluit van den 31sten Augustus 1877 , n°. 26 , zijn in hunnen rang van lsten luitenant overgeplaatst bij het regement grenadiers en jagers , de 1ste luitenant-adjudant H. J. H. Janssen van het 8ste regement infanterie, benevens de 1ste luitenants D. Vinkhuysen en "VV. C. Gobius, van het 7de en J. S. G. van Karnebeek van het 3de regement infanterie.
---

MINISTERIE VAN BINNENLANDSCHE ZAKEN. Rijksweekschool voor Vroedvrouwen.
Met 1 October dezes jaars is er gelegenheid tot plaatsing van 19 leerlingen aan de Rijkskweekschool voor vroedvrouwen te Amsterdam. Die leerlingen genieten van het Rijk huisvesting, voeding, verpleging en onderwijs gedurende twee jaren, ten ware zij zich door wangedrag of door gebleken ongeschiktheid voor de betrekking van vroedvrouw, een verder verblijf aan de school onwaardig toonen. Bovendien kunnen eenige uitwonende leerlingen aan de lessen deel nemen. Alleen zij worden opgenomen of kunnen als uitwonende leerlingen worden toegelaten, die : 1°. van 20 tot 35 jaren oud zijn, eene goede gezondheid genieten en vrij zijn van ligchaamsgebreken, welke haar bij de uitoefening van het beroep van vroedvrouw hinderlijk zijn; 2°. in staat zijn hare gedachten , zoowel mondeling als schriftelijk , geregeld mede te deelen, eene duidelijke hand schrijven en bekend zijn met de hoofdregels van de rekenkunde; en 3°. onbesproken van gedrag zijn, waarvan moet blijken uit een getuigschrift door het gemeentebestuur van hare woonplaats na 1 Augustus dezes jaars af te geven. Belanghebbenden worden uitgenoodigd van haar verlangen om geplaatst te worden tusschen 1 en 15 September e. k., kennis te geven aan den voorzitter van den geneeskundigen raad der provincie waarin zij hare woonplaats hebben. Voor Noordbrabant en Limburg dr. A. F. J. Ingenhousz, te Breda; voor Gelderland en Utrecht dr. G. van Overbeek de Meijer, te Utrecht; voor Zuidholland dr. L. J. Egeling, te 's Gravenhage; voor Noordholland dr. J. Penn, te Amsterdam; voor Zeeland dr. A. Fokker, te Middelburg; voor Friesland en Groningen dr. Ali Cohen, te Groningen ; voor Overijssel en Drenthe dr. L. Lubach, te Kampen, 's Gravenhage, 7 Augustus 1877. Voor den Minister, De Secretaris-Generaal, A. C. van Heusde, l. S.-G. De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135) en op zijne beschikkingen van 2, 15 Maart, 26 April 1877, opgenomen in de Staatscourant van 3, 16 Maart en 27 April daaraanvolgsnde; Heeft goedgevonden: 1°. te bepalen dat, met ingang van heden, de artt. 1, 3, 4, 5, 6 en 7 van het aangehaald Koninklijk besluit niet langer van toepassing zijn op de in gemelde beschikking opgenoemde gedeelten van de gemeente Maasland, in gebruik bij A. in 't Veld en A. van der Well; 2°. met ingang van heden, de artt. 1, 3, 4, 5, 6 en 7 van het aangehaald Koninklijk besluit van toepassing te verklaren: A. in de gemeente Vlaardingerambacht op het land, in gebruik bij P. de Raat, en kadastraal bekend sectie E, n°. 460; B. in de gemeente Kethel, op de landen, in gebruik bij P. van der Gaag, en kadastraal bekend sectie A, n 03 . 96 tot en met 98. 's Gravenhage, 1 September 1877. Heemskerk.
De Minister van Binnenlandsche Zaken brengt ter kennis van belanghebbenden, dat de Commissie belast met het afnemen van het tweede natuurkundig examen, vermeld in art. 2 der wet van 8 Julij 1874 ( Staatsblad n°. 97), zitting zal houden op Maandag 3 September e. k., en volgende dagen te Groningen. 's Gravenhage, den lsten September 1877. Voor den Minister, De Secretaris-Generaal , Vollenhoven, l.-S.G.
---

MINISTERIE VAN FINANTIEN.
De Minister van Finantien , Krachtens de wet van 20 Augustus 1859 (Staatsblad n°. 95) voortzettende het beheer over de stichting van Clara Jausdr. van Sparwoude T ten jare 1615 opgebragt ter weeskamer van Delft; in aanmerking nemende , at eerlang de begeving zal moeten plaats hebben van eene der studiebeurzen, die, elk ten beirage van honderd vijftig gulden (f 150) 'sjaars, uit de gelden van voormelde stichting worden gekweten; roept bij deze op de ouder- of voogden van zoodanige jongelieden , die zich voorstellen deze maand aan de hoogescliool te Leiden hunne voorbereidende studiën , gevorderd ter opleiding in het predikambt, aan te vangen om, voor zoover zij meeien, dat hunne kinderen of pupillen in de termen vallen om op ondersteuning tijdens hun verblijf aan de hoogescliool aanspraak te kunnen maken , zich vóór 20 September a. s. met hunne daartoe strekkende op gezegeld papier geschreven
-verzoeken aan te melden bij het Departement van Finantien , onder opgave: 1°. van de juiste namen en voornamen van belanghebbenden; 2°. van het tijdstip hunnef geboorte; en 3°. van alle zoodanige omstandigheden als gerekend kunnen worden op de begeving invloed uit te oefenen ; en onder overlegging van een getuigschrift omtrent de bekwaamheden , den ijver en het gedrag der belanghebbenden, af te geven, voor zoover zij tot dusver aan een gymnasium of Latijnsche school of eenige andere inrigting van onderwijs hunne opleiding genoten, door den bestuurder of het hoofd der inrigting, en, voor zoover zij uitsluitend huisonderwijs genoten, door een of meerdere hunner onderwijzers; de handteekeningen van welke bestuurders en onderwijzers door het hoofd van het gemeentebestuur hunner woonplaats zullen moeten zijn gelegaliseerd^ Herinnert voorts bedoelde ouders en voogden aan de bepaling van art. 16 van het Koninklijk besluit van 13 November 1859 ( Staatsblad n°. 109), krachtens welke het genot der te begeven beurzen onvereenigbaar is met dat van eenige dergelijke uitkeering voor studie , wanneer het gezamenlijk bedrag dier uitkeeringen de som van f 400 zoude te boven gaan. 's Graveiihage , 1 September 1877. De Minister van Finantien, H. J. v. d. Heim.
---

MINISTERIE VAN MARINE.
De Minister van Marine brengt, naar aanleiding van Zr. Ms. besluiten van 22 Junij 1875, n»s. 14 en 16, het navolgende ter kennis van belanghebbenden. Aan twee jongelieden van een gezond gestel, onderwijs genietende aan de Polytechnische school te Delft, die, vóór zij hun 24ste levensjaar zijn ingetreden, in het bezit zijn van een der getuigschriften B, artikel 61—64 der wet van 2 Mei 1863 (Staatsblad n°. 50), en zoo door betoonden ijver als door lust in de studie en aanleg, den waarborg geven dat zij kundige en degelijke ingenieurs zullen worden, zal eene toezegging worden gegeven van eene benoeming tot adspirantingenieur der marine, nadat zij het diploma van scheepsbouwkundig ingenieur zullen hebben verkregen. Daartoe behooren zij, die daarvoor in aanmerking wenschen te komen, tijdig een verzoekschrift aan den Minister van Marine in te dienen, met overlegging van : 1°. hunne geboorte-acte; 2°. een certificaat, afgegeven door een bevoegd geneesheer, waaruit blijkt dat de candidaat een gezond gestel heeft. Tot adspirant-ingenieur benoemd, zullen zij dan onder het genot eener jaarwedde van duizend, gulden (f 1000) nog een jaar aan de Polytechnische school blijven , ten einde zich tot het door hen af te leggen examen C voor werktuigkundig ingenieur te bekwamen, om vervolgens gedurende twee jaren op dezelfde bezoldiging en een jaar op eene jaarwedde van vijftien honderd gulden (f 1590), zoowel op 's Rijks als op sommige belangrijke buitenlandsche werven, in de gelegenheid gesteld te worden, zich in de praktijk te oefenen en hunne studiën voort te zetten en te volbrengen. Daarna zullen zij. bij voldoende geoefendheid, bevorderd worden tot ingenieur der 2de klasse op eene bezoldiging van twee duizend gulden (f 2000), een en ander onder uitdrukkelijke voorwaarde dat zij zich door ijver en goed gedrag blijven onderscheiden en zich wat betreft de rigting hunner studiën en tijdbesteding strikt gedragen naar de aanwijzingen die hun dienaangaande zullen worden gegeven. Verdere inlichtingen daaromtrent kunnen worden verkregen bij het Departement van Marine (afdeeling Materieel), bij den directeur der Polytechnische school te Delft en bij dea hoofdingenieur, adviseur voor scheepsbouw te Amsterdam 's Gravenhage, 25 Julij 1877. De Minister voornoemd, Taalman Kip. %* De Minister van Marine brengt ter kennis van belanghebbenden r dat bij de Directien der Marine te Amsterdam, Willemsoord en Hellevoetsluis, bij den Inspecteur over het Loodswezen, enz. te Vlissingen en bij het Koninklijk Nederlandsch Meteorologisch Instituut te Utrecht verkrijgbaar wordt gesteld de door het Departement van Marine uitgegeven » Beschrijving van het Friesche Zeegat , 1877 ", tegen den prijsvan f 0.25 per exemplaar. 's Gravenhage, den 3lsten Augustus 1877. De Minister voornoemd, Taalman Kip.
---

