OFFICIEEL GEDEELTE. 5 Oct. 1877, WIJ WILLEM III, BIJ DE GRATIE GODS, KONING no. 23. DER NEDERLANDEN, PRINS VAN ORANJE-NASSAU, GROOT-HERTOG VAN LUXEMBURG, ENZ., ENZ., ENZ.
Op de voordragt van Onze Ministers van Binnenlandsche Zaken en van Oorlog van 28 September 1877, lit. A, 4de afdeeling, en van 2 October 1877, n°. 43 P; Overwegende: dat in 1874 in de gemeente Vaals voor de militie is ingeschreven Paul Iiubert Toussaint , geboren te Sippenaeken (koningrijk Belgie) op 20 November 1855; dat tegen die inschrijving binnen den tijd en op de wijze bij art. 26 der wet van 19 Augustus 1861 ( Staatsblad n°. 72) bepaald, geene bezwaren zijn ingebragt; dat genoemde ingeschrevene dien ten gevolge deel heeft genomen aan de loting der voor de ligting van 1875 in voormelde gemeente voor de militie ingeschrevenen; dat hij , door den militieraad tot de dienst bij de militie aangewezen en bij de loting een dienstpligtig nommer bekomen hebbende, in laatstgenoemd jaar is ingelijfd bij het 2de regement infanterie en daarbij nog in dienst is; dat thans gebleken is, dat hij, in Belgie uit tijdens zijne geboorte in dat Koningrijk gevestigde Belgische ouders geboren, Belgisch onderdaan is en deze hoedanigheid niet heeft verloren door vestiging en verblijf hier te lande; dat Nederlanders in het koningrijk Belgie niet aan de verpligte krijgsdienst zijn onderworpen; dat mitsdien genoemde Paul Hubert Toussaint volgens de laatste zinsnede van art. 15 der aangehaalde wet niet voor ingezeten is te houden en niet voor de militie ingeschreven had mogen zijn geworden; dat, ofschoon de plaats gehad hebbende inschrijving , bij gemis van daartegen overeenkomstig art. 26 van voormelde wet ingebragte bezwaren, met al hare gevolgen gehandhaafd moet blijven, het niet billijk ware, den ingeschrevene, als gevolg van die inschrijving, welke in strijd met de wet geschiedde, langer tot werkelijke dienst bij de militie te verpligten; Gezien de tweede zinsnede van art. 127 der wet van den I9den Augustus 1861 (i Staatsblad n°. 72); Hebben goedgevonden en verstaan: aan Paul Hubert Toussaint , loteling van de ligting der nationale militie van 1875 voor de gemeente Vaals, ingelijfd bij het 2de regement infanterie, ontheffing van de werkelijke dienst bij de militie voor het nog onvervuld gedeelte van zijn militiediensttijd te verleenen. Onze Ministers van Binnenlandsche Zaken en van Oorlog zijn belast met de uitvoering van dit besluit, dat in de Staatscourant zal worden geplaatst. 's Gravenhage, 5 October 1877. WILLEM. De Minister van Binnenlandsche Zaken, Heemskerk. De Minister van Oorlog, H. J. R. Beijen. Bij Zijner Majesteits besluit dd". 12 October 1877, n°. 4, is'benoemd tot notaris binnen het arrondissement Tiel, ter standplaats de gemeente Tiel, mr. H. J. A. van Heumen, candidaat-notaris, alsmede kantonregterplaatsvervanger en advocaat te Haarlem; zijnde hem tevens eervol ontslag verleend als kantonregter-plaatsvervanger te Haarlem. Bij Koninklijk besluit van 12 October 1877, n°. 15, is aan C. J. M. Dijkmans, op zijn verzoek, met ingang van 15 October 1877, eervol ontslag verleend als burgemeester der gemeenten Amerongen enLeersum , en is aan J. L. van der Burch, op zijn verzoek, met ingang van 1 November 1877, eervol ontslag verleend als burgemeester van Haarlemmerliede en Spaarnwoude , met dankbetuiging voor de vele en goede diensten den lande bewezen. Bij Koninklijk besluit van den llden October 1877, n°. 20, is aan den voor de dienst in Indie bestemden soldaat F. Haunreiter, van het koloniaal werfdepot, de vergunning verleend tot het dragen van de Duitsche medaille, ingesteld ter herinnering aan den veldtogt tegen Frankrijk in 1870/71.
---

MINISTERIE VAN JUSTITIE.
De Minister van Justitie brengt op nieuw ter kennis van belanghebbenden
dat allen, die tot den Nederlandschen adel behooren, gehouden zijn, overeenkomstig de deswege bestaande bepalingen , aan het Departement van Justitie kennis te geven van de in hunne geslachten plaats gehad hebbende geboorten, huwelijken en sterfgevallen, en wel door de inzending van een uittreksel uit de registers van den burgerlijken stand of uit kerkelijke registers; dat voorts de uittreksels uit de registers van den burgerlijken stand zullen moeten bevatten behoorlijk gelegaliseerde volledige afschriften van de in die registers ingeschreven acten. 's Gravenhage, den 12den October 1877. De Minister van Justitie, van Lynden van Sandenburg. De gewone audientie van den Minister van Justitie zal op Woensdag, 17 October aanstaande, niet plaats hebben.
---

MINISTERIE VAN BINNENLANDSCHE ZAKEN.
Ter kennisse van belanghebbenden wordt gebragt, dat aan de noordzijde van de rivier het Scheur, onder de gemeente Naaldwijk, eene haven is aangelegd en in gebruik gesteld, bestemd tot tijdelijke berging van met buskruid geladen binnenlandsche vaartuigen, die op overneming der lading in zeeschepen aldaar kunnen wachten, 's Gravenhage, 12 October 1877. Voor den Minister, De Secretaris-Generaal, Hubrecht. De audientie van den Minister van Binnenlandsche Zaken zal aanstaanden Zaturdag, 13 dezer, niet plaats hebben.
---

MINISTERIE VAN MARINE.
Naar aanleiding van Zr. Ms. besluit van den 4den September jl., n°. 12, wordt de kapitein ter zee W. K. van Gennep, komnmnderende de oefeningsdivisie, eervol van het bevel daarover ontheven en met den 19den dezer benoemd tot commandant van Zr. Ms. schroefstoomschip van Galen; terwijl de kapitein-luitenant ter zee E. L. baron van Heeckeren van Waliën , met den 18den te voren eervol van het bevel over genoemd schroefstoomschip wordt ontheven en op non-activiteit gesteld. Voorts wordt de luitenant ter zee der 1ste klasse C Hoffman, behoorende tot de rol van genoemden bodem en belast met de waarneming der betrekking van adjudant van den commandant der oefeningsdivisie, onder eervolle ontheffing daarvan, met den 18den dezer op non-activiteit gesteld. De luitenants ter zee der 1ste klasse L. A. Dittlof Tjassens en W. M. E. Bervoets, behoorende tot de rol van Zr. Ms. fregat Evertsen, respectivelijk belast met het bevel over de stoomkanonneerbooten Dog en Gier; de luitenant ter zee der 1ste klasse H. Schotborgh, de luitenants ter zee der 2de klasse C. L. de Jong en R. de Vidal de St. Germain, de officier van administratie der 2de klasse F. A. Frederiks, dienende aan boord van Zr. Ms. ramschip Schorpioen, eerstgenoemde als 1ste officier; de luitenants ter zee der 2de klasse H. Bernelot Moens, G. C. Otten , W. J. de Bruyne en C. F. W. K. Happé, de officier van gezondheid der 1ste klasse C. H. Schröder, de officier van administratie der 2de klasse J. A. Kruyt, dienende aan boord van Zr. Ms. monitor Krokodil , eerstgenoemde als 1ste officier; de luitenants ter zee der 2de klasse C. H. Cornelissen, W. L. baron van Verschuer, W. H. Dittlof Tjassens en H. van Assendelft de Coningh , de officier van gezondheid der 1ste klasse J. van Lith Harrebomée en de officier van administratie der 2de klasse J. C. Coeland, dienende aan boord van Zr. Ms. monitor Adder , eerstgenoemde als 1ste officier, worden met den 20sten dezer op non-activiteit gesteld. Voorts wordt de officier van gezondheid der 2de klasse IJ. Bakker, thans dienende aan boord van Zr. Ms. ramschip Schorpioen, met den 21 sten daaraanvolgende overgeplaatst in de rol van Zr. Ms. wachtschip te Willemsoord.
---

MINISTERIE VAN KOLONIEN.
Ten behoeve van de afdeeling » hoogere burgerschool van vijfjarigen cursus" van het gymnasium Willem III te Batavia, worden verlangd : 1°. een leeraar in de natuurkunde en kosmographie , met den graad van doctor in de wis- en natuurkunde; 2°. een leeraar in de staatswetenschappen en geschiedenis , met den graad van meester in de regten, en tevens bevoegd voor middelbaar onderwijs in geschiedenis; 3°. een leeraar bevoegd tot het geven van middelbaar onderwijs in de Engelsche en Hoogduitsche talen. Aan de bedoelde betrekkingen zijn , behalve het genot van vrije geneeskundige behandeling (mits de belanghebbende niet verder dan een halve paal zuidwaarts van het gymnasium met der woon zij gevestigd)
«n van geneesmiddelen , casu quo ook voor het wettig gezin , verbonden : a. voor die sub 1°. en 2° vermeld, een minimum-tractement van f 550 's maands , met drie vierjaarlijksche verhoogingen , elke van f 100 's maands, tot zal zijn bereikt een maximum-tractement van f850 's maands; een voorloopig tractement van f 150 's maands , ingaande met den dag van inseheping tot den dag waarop het activiteits-tractement, volgens de deswege bestaande bepalingen , gerekend wordt in te gaan , waarop , vóór het vertrek, een voorschot van twee maanden wordt uitgekeerd; b. voor die sub 3°. vermeld, een minimum-tractement van f 375 's maands, met drie vierjaarlijksche verhoogingen , elke van f 75 's maands, tot zal zijn bereikt een maximum-tractement van f 600 's maands; een voorloopig tractement van f 100 's maands, ingaande met den dag van inscheping tot den dag waarop het activiteits -tractement, volgens de deswege bestaande bepalingen, gerekend wordt in te gaan , waarop, vóór het vertrek, een voorschot van twee maanden wordt uit gekeerd; c. voor die sub 1°. tot 3°. vermeld, eene gratificatie voor uitrusting , ten bedrage van f 1000; en d. overtogt naar Batavia als gouvernementspassagier der eerste klasse, op een der viè. Suez vertrekkende stoomschepen, casu quo ook voor het wettig gezin. De belanghebbenden zullen zich Schriftelijk moeten verbinden tot de onverwijlde teruggave aan 's lands kas in Nederlandsch Indie van alle gelden welke aan hen en te hunnen behoeve zullen zijn voldaan, zoo wegens gratificatie voor uitrusting, als wegens overtogt naar Batavia, bijaldien zij binnen den tijd van vijf jaren na hunne aankomst op Java , anders dan ten gevolge van wèl bewezen ziels- of ligchaamsgebreken , buiten eigen toedoen ontstaan, uit 'sGouvernements dienst mogten worden ontslagen. Zij, die genegen zijn om zich in dé bedoelde betrekkingen aan 's lands dienst in Nederlandsch Indie te verbinden, kunnen zich , ter mededinging, uiterlijk tot en met 15 November aanstaande , bij een op zegel geschreven request tot het Departement van Koloniën wenden , onder overlegging van: 1°. een bewijs van zedelijk gedrag, afgegeven door burgemeester en wethouders hunner woonplaats; 2°. een certificaat van voldoening aan de wet op de nationale militie, afgegeven door den Commissaris des Konings in de betrokken provincie; en 3°. hun diploma, en andere bewijzen van bekwaamheid. Zij die voor de bedoelde betrekkingen in aanmerking komen , worden vóóraf onderworpen aan een geneeskundig onderzoek van wege den inspecteur van de geneeskundige dienst der landmagt, opdat blijke of zij zijn van een gezond ligchaamsgestel, en vrij van voor de burgerlijke dienst in Nederlandsch Indie hinderlijke gebreken. Requesten niet op zegel geschreven , noch vergezeld van de gevorderde stukken, worden ter zijde gelegd. 's Gravenhage , den lOden October 1877. De Minister van Koloniën, Voor den Minister, De Secretaris - Generaal, E. v. Alphen.
Ten behoeve van de hoogere burgerschool van driejarigen cursus te Samarang worden verlangd: 1°. een leeraar in de geschiedenis, aardrijkskunde en staathuishoudkunde, met bevoegdheid voor middelbaar onderwijs in althans twee dezer vakken; 2°. een leeraar in de wis- en natuurkunde, met bevoegdheid voor middelbaar onderwijs in de wis-, natuur- en scheikunde en natuurlijke historie ; 3°. een leeraar in Hoogduitsch en Engelsch , met bevoegdheid voor middelbaar onderwijs in minstens eene dier talen. Aan de bedoelde betrekkingen zijn verbonden: a. voor die sub 1 J .—2°. vermeld , een minimum-tractement van f 550 's maands, met drie vierjaarlijksche verhoogingen, elke van f 100 's maands. tot zal zijn bereikt een maximum-tractement van f 85ü 's maands; een voorloopig tractement van f 150 's maands , ingaande met den dag van inscheping tot den dag waarop het activiteits-tractement, volgens de deswege bestaande bepalingen , gerekend wordt in te gaan , waarop, vóór het vertrek, een voorschot van tioee maanden wordt uitgekeerd; b. voor die sub 3". vermeld, een minimum-tractement van f 375 's maands, met drie vièrjaarlijksche verhoogingen, elke van f75 's maands, tot zal zijn bereikt een maximum-tractement van f 600 's maands; een voorloopig tractement van f 100 's maands , ingaande met den dag van inscheping tot den dag waarop het activiteits -tractement, volgens de deswege bestaande bepalingen , gerekend wordt in te gaan, waarop, vóór liet vertrek, een voorschot van twee maanden wordt uitgekeerd; c. voor die sub 1°. tot 3°. vermeld, eene gratificatie voor uitrusting, ten bedrage van f 1000; en d. overtogt naar Batavia als gouvernements-passagier der eerste klasse, op een der viè Suez vertrekkende stoomschepen, casu quo ook voor het wettig gezin. De belanghebbenden zullen zich schriftelijk moeten verbinden tot de onverwijlde teruggave aan 's lands kas in Nederlandsch Indie van alle gelden welke aan hen en te hunnen behoeve zullen zijn voldaan, zoo wegens gratificatie voor uitrusting, als wegens overtogt naar Batavia, bijaldien zij binnen den tijd van vijf jaren na hunne aankomst op Java, anders dan ten gevolge van wel bewezen ziels- of ligchaamsgebreken , buiten eigen toedoen ontstaan, uit gouvernementsdienst mogten worden ontslagen. Zij die genegen zijn om zich in de bedoelde betrekkingen aan 's lands dienst in Nederlandsch-Indie te verbinden, kunnen zich , ter mededinging , uiterlijk tot en met 15 November aanstaande , bij een op zegel geschreven request tot liet Departement van Koloniën wenden, onder overlegging van: 1°. een bewijs van zedelijk gedrag, afgegeven door burgemeester en wethouders hunner woonplaats; 2°. een certificaat van voldoening aan de wet op de nationale militie, afgegeven door den Commissaris des Konings in de betrokken provincie; en 3°. huil diploma, en andere bewijzen van bekwaamheid. Zij die voor de bedoelde betrekkingen in aanmerking komen, worden
vóóraf onderworpen aan een geneeskundig onderzoek van wege den inspecteur van de geneeskundige dienst der landmagt, opdat blijke of zij zijn van een gezond ligchaamsgestel, en vrij van voor de burgerlijke dienst in Nederlandsch Indie hinderlijke gebreken. Requesten niet op zegel geschreven , noch vergezeld-van de gevorderde stukken , worden ter zijde gelegd. 's Gravenhage , den lOden October 1877. De Minister van Koloniën, Voor den Minister, De Secretaris-Generaal, E. v. Alphen.
---

