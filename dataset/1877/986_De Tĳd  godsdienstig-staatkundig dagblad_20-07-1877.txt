De Balkan-Overtocht.
De Köln. Zeit. stelt den tocht der Russen over den Balkan aldus voor:
Den 13» jl. kreeg de onder generaal Gurko bij Tirnowa staande voorhoede bevel, in de richting naar Sliwno eene verkenning te doen. Verscheidene op den morgen van dien dag teruggekeerde troepen kozakken hadden uitgemaakt; dat er tusschen Tirnowa en Elena, en waarschijnlijk nog boven laatstgenoemde plaats geen vijand te-zien was. Desniettemin scheen het niet raadzaam, dat eene in verhouding kleine afdeeling zich aan het gevaar blootstelde, van het hoofdkorps te worden afgesneden; men steunde echter op de berekening, dat Sliwno in rechte linie niet veel verder van Tirnowa verwijderd was dan van Osman-Bazar, waar zich de eerste turksche troepen zouden bevinden en dat het generaal Gurko, eenmaal het gebergte overschreden hebbende, niet bijzonder zwaar zou vallen zich in de rijk bebouwde Toendra-vallei zoo lang staande te houden en te approviandeerem tot voldoende versterkingen over Gabrowa en Kezanlyk zouden zijn aangekomen. Den avond van den 13" marcheerde dus generaal Gurko met ongeveer 15,000 man infanteristen en cavaleristen van Tirnowa weg. Eene afdeeling Circassiërs, onder aanvoering van kolonel Judolmin, reed vooruit en bereikte nog voor het vallen van den avond, zonder een schot te hebben gelost, den ingang van den pas Feredsjisj Derbend. Dit bergpad, dat tusschen den Sjipka-pas en dien van de IJzeren Poort (Demir Kapoe) gelegen is, behoort niet tot de meer bekende, welke ook voor grootere leger, korpsen bruikbaar zijn.
De als ooggetuigen bij de overschrijding van het gebergte aanwezige correspondenten van engelsche bladen noemen den ganschen overtocht eene flankeering van oen Sjipka-pas langs een weinig practischenweg, welken de Turken verzuimd i hadden te bezetten. Hiermede strookt, dat het omgekochte Bulgaren waren, die den Russen den weg wezen, en ook, dat de tot het hoogst noodige beperkte bagage op de ruggen der lastdieren moest verdeeld worden, en men zich gedwongen zag de veldbatter'rjen achter te laten. Uit de zuidelijke heuvel-keten te voorschijn komende, stiet Gurko's colonne den morgen van den 14" op een turksch bataljon , dat wakker stand hield, doch ten
leste van Hainkoinaar Koenary werd teruggeworpen. Denzelfden dag moeten de Russen bij het spoorwegstation Jenisaghra zijn aangekomen. Hun hoofddoel was echter in westelijke richting tegen Kezanlyk op te rukken, om het daar onder commando vanden turkschen minister van Marine, Reoef-Pacha, ter bewaking van den Sjipkapas geposteerde korps in den rug te vallen. De Russen mogen gelijktijdig met hu» marsch naar Elina en Jenisaghra van Tirnowa uit twee schijn-aanvallen tegen d* beide passen Sjipkaen Demir Kapoe ondes- Inomen hebben, het oorspronkelijk b«; richt evenwel ¦, dat zij langs een dezer beide wegen in het :Toendsja-dal gekomen zijn, is in elk geval onjuist. Voor zoover de tot dusver ontvangen tijdingen reiken, bevinden zich deze beide passen nog in turksche handen.
Toen Reoef vernam, dat de Russen in Roemelië waren, rukte hij terstond — met welke troepenmacht is onbekend — uit Kezanlyk op en wierp zich met wanhopige dapperheid op de bij Feredsjisjkoi aan den oever der Twarditska, eene zijrivier der Toendsja, staande Russen. Eerst zou hij hen in hetgebergte hebben teruggeworpen, doch later, wijl de Russen voortdurend versterking kregen, zelf in het binnenland zijn teruggedrongen. Dit gevecht schildert een correspondent van Daily Telegraph in een uit Jenisaghra van den 16° gedateerd schrijven aldus: «Gisteren-namiddag grepen de Turken onder ;Liman Bey te Feredsjisjkoi, 15 kilometer noordelijk van Jenisaghra, de russische voorhoede aan. Na een hardnekkige worsteling werden de Russen met zware verliezen naar den Balkan teruggeslagen. Later op den dag keerden zij echter met versterking terug, hernieuwden het gevecht en nu begon een •Bloedige strijd. De vijand had zoowel infanterie als cavallerie in groot aantal over het gebergte gevoerd; de ruiters streden, nadatzij waren afgestegen. De turksche veldstukken werkten met verwonderlijke juistheid, dunden snel de rijen der aanvallers en verleenden aan de zwakke turksche infanterie onschatbare diensten. Men bespeurde, dat de Russen eene flankbeweging maakten en in dichte massa's op de door de turksche artillerie bezette stelling lostrokken. Rondom de stukken greep een hardnekkige worsteling plaats; de turksche infanterie formeerde onregelmatige carré's en bereidde zich voor tot een strijd op leven en dood. Het bloedbad aan beide zijden was verschrikkelijk. Op het oogenblik dat de nederlaag voor de Turken zoo goed als zeker scheen, hoorde men in linksche richting vuren. Er daagde hulp op. Het was Reoef-Pacha, die met versterking kwam toesnellen. De rechtervleugel der Russen keerde zich thans tegen dezen; de Turken, daardoor vrijgekomen, ontbonden hunne carré's, grepen mede aan, en zoo konden zij na een dapperen tegenstand van 2 uren met gelijke krachten strijden. De aanvallers werden met gevoelige verliezen teruggeworpen; het verlies der Turken was geringer. De Turken maakten zich hunne overwinning ten nutte, bezetten den pas, en deze wordt thans bewaakt. Driehonderd kozakken, die trachten de rails op te breken, werden door baschi-bazoeks met groote verliezen teruggedreven."
Volgens deze lezing heeft het allezins den schijn, alsof de Russen weder geheel over den Balkan werden teruggeworpen. Dat is echter zoo niet. Wel is waar moge Jenisaghra slechts voorbijgaand door de Russen zijn bezet geweest, ook nu nog staat generaal Gurko's gansche colonne zonder eenigen twijfel zuidelijk van den Balkan.
Een officieel telegram uit St. Petersburg meldt over dezelfde gebeurtenis het volgende:
«Generaal Gurko, met een voorhoede uit manschappen van alle wapenen samengesteld , verliet den 12* Tirnowa, trok den 13" het Balkangebergte over en verraste den 14a een turksch bataljon, dat den bergpas verdedigde en door hem verslagen werd. Hij bezette het dorp Hainkoi en rukt thans naar Kezanlyk, de achterhoede van den vijand, die den versterkten bergpas van Sjipka heeft bezet, op den voet volgende.
»Twee sotnias kozakken hebben Jenisaghra bereikt; zij sneden den telegraafdraad door en braken den spoorweg tusschen Moniagograen Hiono op.
nGisteren werd een gevecht geleverd bij het dorp Osizary, tusschen kozakken, baschi-bazoeks en Circassiërs. Ondersteund door drie tabors infanterie, hield de vijand stand tot aan de komst der dragonders van Kasad en de artillerie, door generaal Gurko afgezonden. Het vaandel en verscheidene standaards, benevens eene groote hoeveelheid wapenen, werden genomen. De geheele turksche bevolking vlucht naar Adrinopel."
Het naaste doel — zoo eindigt de Kbln. Zeit. — zal dus dit zijn, door een aanval in den rug der Turken ook nog eenige andere, passen vrij te maken. Tevens zal men ongetwijfeld ook zoo snel mogelijk tot Adrianopel trachten voort te rukken. Eene sterke russische strijdmacht staat intusschen gereed, over Gabrowa en door den Sjipka-pas te volgen. Aan hare spits bevmdt zrch het 8* korps, waarvaneene divisie, de 9e, reeds den 13» te Tirnowa stond; terwijl de andere divisie de 14", een dagmarsch achter was. Bij het 8' korps zal zich vervolgens het 11' aansluiten, dat den 15" zich deels reeds op marsch naar Trinowa bevond, deels nog bezig was den Donau over te trekken. Waarschijnlijk zal ook het 9° korps een zijner divisiën, de 5", voor de bedoelde beweging afstaan, weike vervolgens met 5 divisiën of 80,000 man zou ondernomen worden, ongerekend de 15,000 man van generaal Gurko. Tusschen Constantinopel en de Roemelië binnengedrongen Russen staan oogenblikkelijk slechts geringe turksche strijdkrachten, maar eerstdaags wordt .Suleiman-Pacha met zijne troepen te Enos wwaeM; De turksche legermacht in Europa zou dan uit drie armeeën bestaan: eene roemelisèhe en eene westen oost-bulgaarsche.
---

Amsterdam, 19 Juli. Onderlijk Reeht en Vrije Scholen.
11. (Slot.) Het ideaal van den heer Lohman, en thans (want voor den dag van morgen kunnen wij bij die heeren niet instaan) thans ook van de anti-revolutionnairen dei" gauche, is de Vrije School, d. i. de school, niet dooiden Staat, maar door particulieren opgericht en onderhouden. Hebben de Katholieken ook soms niet van een ideaal gesproken? Hebben zij daarvan niet gesproken", lang eer men zoo iets van de zijde der anti-revolutionnairen hoorde ? Spraken zij daarvan niet openlijk en met onbewimpelde woorden, terwijl Mr. Groen, zich in dikke nevelen hullende, het onmogelijk maakte om hem te volgen, voor allen die meenden met hem niet blindelings te kunnen meegaan? Men hoore!
Een der achtenswaardigste mannen onder de Katholieken en een welsprekend Kamerlid, de heer Heydenrijck, zeide bij ;de opkomst van het eerste ministerie-Heemskerk : »Mijn ideaal is: de bijzondere school regel, de openbare aanvulling; vrijheid van onderwijs zoo volledig mogelijk, niet met eenearrièrepensée om die later, als de kans schoon is, voor mij zelven met uilsluiting van anderen te accapareeren; maar oprecht, eerlijk gemeend, als de regeling, door den toestand van Nederland geboden, als de beste oplossing der tegenwoordige moeielijkheden, als het voornaamste wat een goed onderwijs, onafscheidelijk aan godsdienst en opvoeding verbonden, mogelijk maakt; als noodzakelijk complement, zegge ik liever, basis van alle onze andere rechten en vrijheden. Op dit ideaal aan•strevende, bevind ik mij in uitnemend gezelschap."
Bij dit uitnemend gezelschap wilde de heer Heydenrijck ook ons rekenen. Het zij ons geoorloofd hier eenige regels over te schrijven uit ons hoofdartikel-van 8 Augustus 1866 (n\ 5835). sDe richting, die wij aan het schoolwezen wenschten gegeven te zien, is de volgende:
»het geven van onderwijs is op de eerste plaats de taak der bijzondere krachten;
«vandaar de noodzakelijkheid om alles weg te nemen of te voorkomen, wat de vrijheid van het bijzonder onderwijs eenigermate kan belemmeren. »Maar dewijl de Staat er groot belang bij heeft, dat het opkomend geslacht behoorlijk onderwezen worde, moet hij, waar het noodig is, debijzondere scholen ondersteunen. «Wordt door de bijzondere scholen, ook zoo zij door den Staat, de provincie of de gemeente worden bijgestaan, niet genoegzaam in de behoefte van deugdelijk onderwijs voorzien; dan moeten openbare scholen worden opgericht.
, »Het onderwijs is op de eerste plaats met de zaak van den Staat of der andere openbare instellingen; maar het ?s het voorwerp der bijzondere krachtsinspanning. Wat is onderwijs? Wij öedoelen hier het lager, het volksonderwijs. »Het onderwijs is een gedeelte der opvoeding. Opvoeding nu is ontwikkeling van den mensen; zij is de voltrekking van hetgeen door de geboorte begonnen is. De opvoeding volmaakt den mensch, die onvolmaakt geboren werd. Bijgevolg is opvoeding met haar onderdeel, het onderwijs, de taak der ouders; zij moet vrij wezen, gelijk alles wat tot de ouderlijke macht behoort."
. Zoo schreven wij meer dan tien jaren geleden. Is het aanmatigend van onzen kant, als wij vragen of het denkbeeld van Vrije Scholen niet op katholieken bodem is ontkiemd, even als daar in 1848 het beginsel van de Grondwettige vrijheid van onderwijs is opgegroeid tot een stevigen boom, wiens vruchten nu de anti-revolutionnairen medeplukken? Niettemin waagt het Mr. Lohman, wien door zijne ambtelijke positie de handhaving van het cuique suum is toevertrouwd, te zeggen: »Mijns bedunkens kan de Roomsche Kerk het beginsel der Vrije School niet willen" (bl. 83). De lezer beoordeele of dit bedunken van den geachten raadsheer juist is.
Maar zegt hij: »ik weet niet dat in eenig kerkelijk officieel stuk die Vrijheid ooit is goedgekeurd." Indien de heer Lohman eene specialiteit was in de kennis en het begrip der officieele kerkelijke stukken, dan zou zulk argument ex ignorantia iets te beduiden hebben. Maar nu? Hoe heeft hij zich hét recht verworven om voor zulk eene specialiteit gehouden te worden? Ondertusschen leze hij het Mandement onzer bisschoppen. Wij zeggen niet dat daar het beginsel der Vrije School, geheel in zijn zin is uitgesproken; — weldra zal blijken waarom niet. Doch met een weinig nadenken zal hij door die lezing tot de erkenning komen, dat de hoogwaardige Kerkvoogden het als een gewetensplicht voor de ouders beschouwen om aan hunne kinderen een onderwijs te geven in overeenstemming met hunne godsdienstige zienswijze. Doch hebben de ouders zulken plicht; dan ook hebben zij daartoe recht; dan schendt de Staat de gewetensvrijheid, indien hij de ouders belet zulke scholen op te richten, of hun scholen opdringt, die in strijd zijn met de godsdienstige zienswijze der ouders.
Onze tegenstanders, tot welke richting zij ook behooren, niet gewoon om te wikken of te wegen wat zij den Katholieken ten laste leggen, vervallen niet zelden in eene potsierlijke tegenspraak met zich zelven. toen voor eenige jaren de Staat zich meester maakte van het onderwijs en de scholen, toen heette het dat de Kerk het volksonderwijs ten eenenmale verwaarloosde. Men wist te verhalen — uit welke bron werd er niet bijgezegd— dat in de katholieke landen b. v. in Italië slechts weinig percenten der kinderen behoorlijk onderwijs genoten; dat dus de Staat in die algemeene behoefte wel moest voorzien. Nu echter de Katholieken allerwegen op vrijheid van onderwijs aandringen, zegt men: Neen! »De Kerk betwist de School aan den Staat. Zij dwingt met de dwangmiddelen, welke haar ten dienst staan, haregeloovigen gebruik temaken van de school, door haar beheerscht, en verbiedt hen gebruik te maken van elke andere." (Voorl. Verslag bl. 11) Voor eenige jaren liet zij zich aan de school niets gelegen liggen; en thans dwingt zij en wil op schoolgebied alleenheerscheresse zijn!!!
De heer Lohman schijnt in de meening teverkeeren, dat aan het ouderlijk recht alleen door het stelsel van Vrije Scholen kan voldaan wórden. Dit denkbeeld schijnt niet weinig overdreven te zijn en zelfs tot op zekere hoogte onjuist te wezen. Door geheel Vrije Scholen verstaan wij hier dezulke, die als eene particuliere onderneming door de burgers, buiten medehulp van openbare instellingen, hetzij burgerlijke hetzij kerkelijke, tot stand komen, bestuurd en onderhouden worden.
Nu weet een ieder, dat voor het oprichten en onderhouden eener school veel noodig is: intellectueele ontwikkeling, administratieve ervaring en vooral geld. Bij zeer weinige ouders vindt zich dit alles te zamen; zoodat, werden m het algemeen alle ouders aan zich zelven overgelaten, het gevolg daarvan zou wezen, dat slechts zeer weinige scholen zouden bestaan, en die weinige nog in den regel slechts door de kinderen der aanzienlijken zouden worden bezocht. Vooral de armen bleven van elk onderwijs verstoken. Derhalve zal het. stelsel van Vrije Scholen, zoo het uitsluitend wordt toegepast, wel immer eene utopie blijven. Het voorbeeld van Engeland is zeer ongelukkig gekozen, dewijl ook daar de Staat zijne machtige hand leent voor het oprichten en onderhouden van scholen.
Hieruit kan de heer Lohman afleiden waarom het stelsel van Vrije Scholen, in zijn geest begrepen, in geen officieel stuk der roomsche Kerk wordt voorgestaan en aanbevolen. Ongerijmdheden, die strijden met den aard der dingen en tot de onmogelijkheden behooren, plegen door die Kerk niet te worden voorgeschreven. Daarmede zou zij slechts voedsel geven aan het vermoeden, dat zij het algemeen verspreiden der weldaad van het lager onderwijs wil verhinderen. Het blijkt ook niet waarom de openbare instellingen, hetzij dan Staats-, hetzij kerkelijk genoemd, niet loffelijk hare zorgen kunnen besteden aan een zoo nuttig werk, als het schoolwezen is. Indien de Staat ons mag voorzien van zoovele andere werken van algemeen nut; waarom moet hem dan het vermogen worden geweigerd tot het medewerken aan de bekoorlijke taak om verlichting en beschaving te verspreiden ?
Het is waar: het denkbeeld van Staatsschool boezemt in onzen tijd een zekere achterdocht en vrees in. Aanstonds denkt men bij het hooren van dat woord aan het drijven der wereldlijke overheid om de jeugd te vormen volgens eene type, strijdig met onze christelijke wereldbeschouwing. Doch dan verwart men den Staat, zooals hij wezen moet volgens zijne natuurlijke roeping, met den zoogenaamd modernen Staat, die zich als drager van de onchristelijke en revolutionnaire wereldbeschouwing heeft opgeworpen. Men verbeelde zich een staat, die in volkomen harmonie leeft met de geheele bevolking: bijv. een protestantschen Staat met eene uitsluitend protestantsche bevolking van dezelfde richting: niemand zou daar eenige dwingelandij zien in het bestaan van protestantsche staatsscholen. Waarin ligt dan het euvel der tegenwoordige staatsschool? Niet in haar aard van staatsschool, maar omdat zij eene school is, die de kinderen wil opvoeden volgens eene richting, strijdig met het geweten der ouders, althans niet geheel overeenkomstig met hun verlangen. Dit is verkeerd; hier wordt het ouderlijk recht miskend. Ziedaar dus waarheen ons streven leiden moet; niet om aan den Staat elke bemoeiing met het onderwijs te ontnemen, maar om hem daartoe te brengen, dat hij een stelsel van schoolwezen óf scheppe óf ten minste ondersteune, waarbij de ouders zulk een lager onderwijs kunnen bekomen voor hun kroost, als zij in geweten meenen te moeten verlangen.
---

BUITENLAND. Algemeen Overzicht.
Op welke wijze de doortocht der Russen door het Balkangebergte heeft plaats gehad, zal men hierachter uitvoerig vinden toegelicht in een uiteenzetting, welke deels op positieve berichten deels op gegronde veronderstellingen steunt. Daaruit blijkt in ieder geval, dat de Turken onder bevel van den minister van"Marine, generaal Reoef-Pacha, zich nog dapper geweerd hebben, maar dat de Russen, zoo zij al niet te Jeni Saghra staan, zich toch bepaald ten zuiden van den Balkan handhaven en voortdurend versterking ontvangen. Reoef schijnt nog te Kesanlik te staan, maar meer en meer bestookt te worden. Hij hoopt zich staande te houden tot de aankomst van Suleimans versterkingstroepen uit Albanië, waarvan de eerste afdeeling reeds heden te Enos verwacht wordt, om onmiddellijk per spoor naar Adrianopel vervoerd te worden. Het geheele korps, meent men, zal uiterlijk Zondag kunnen landen. Ook de troepen van Mehemed- Ali worden tegelijk met die van Suleiman verwacht. Suleiman zal dan, op verzoek van Reoef, het opperbeyel over het leger in Roemelië aanvaarden. Te Constantinopel neemt intusschen de verbittering toe, voornamelijk tegen den opperbevelhebber Abdul-Kerim-Pacha, hoewel deze voortdurend telegrapheert, dat tot dusver niets verloren is; dat men hem moet laten begaan; dat hij hoopt de Russen te «vernietigen" en volkomen zeker is van zijn zaak. Ook zou hij thans aanvallenderwijs te werk gaan. Het wederzijdsche front is slechts eenvoudig omgekeerd en daarop heeft hij in zijn »plan" gerekend.
Uit Constantinopel wordt voorts gemeld, dat de minister van Buitenlandsche Zaken, Safvet-Pacha, als zoodanig is afgetreden en vervangen door Aarili- Pacha, terwijl hij zelf de portefeuille van Openbare Werken gekregen heeft. Van russische zijde wordt over de onderwerping der muzelmansche bevolking te Tirnowa geschreven, dat een turksche deputatie, bestaande uit den onder-gouverneur van Dranowa, den eersten secretaris van het hof van Tirnowa, den directeur der in- en uitgaande rechten en twee notabelen, zich naar grootvorst Nicolaas, te Tirnowa, heeft begeven, om hem de verzekering van de goede gezindheid der muzelmansche bevolking jegens de Russen , en hare onderwerping aan te bieden. De deputatie verklaarde, dat de muzelmansche bevolking van Tirnowa zou gebleven zijn, indien zij bekend ware geweest met de proclamatie van den Czaar, doch dat deze proclamatie was achtergehouden door den turkschen gouverneur van Tirnowa, Said-Pacha, voormalig gouverneur van Varna. De grootvorst antwoordde, dat hij den dienst in de moskeeën had hersteld en dat de veiligheid der vreedzame Muzelmannen verzekerd i was.
De Agenee generale Husse, melding makende van de turksche klachten o vergruwelen, door de russische troepen gepleegd, komt tegen die beschuldigingen op, en tracht ze voornamelijk te ontzenuwen door te wijzen op de «strenge tucht, welke in het russische leger heerscht." De turksche bevolking — zoo heet het verder — blijft meestal woonachtig in de plaatsen, welke door de Russen zijn bezet, en worden door de overwinnaars op den voet van volkomen gelijkheid behandeld. Leven en eigendom der Muzelmannen worden door de russische troepen even goed geëerbiedigd als die der Christenen. — Safvet-Pacha had bij de mogendheden geklaagd, dat de Russen bij Tirnowa vluchtelingen in de moskee levend verbrand en 300 wagens, waarop zich insgelijks vluchtende familiën bevonden, met kanonvuur uit elkander geschoten hadden, enz.
De Montenegrijnen schijnen van de gelegenheid gebruik te maken om terwijl Suleiman en Mehemed-Ali naar Adrianopel zijn, Niksic aan te vallen [Zie telegrammen].
Uit Moscou wordt gemeld, dat de tenuitvoerlegging van het vonnis, waarbij Strousberg tot verbanning wordt veroordeeld, opnieuw is uitgesteld, omdat de stukken van het rechtsgeding zich te Petersburg bevinden en het zonder die stukken onmogelijk is het bedrag vast te stellen van de kosten, die ten laste van Strousberg komen. Dienvolgens heeft het gerechtshof van Moscou de bedoelde stukken te Petersburg opgevraagd. Het hooggerechtshof in Solothurn heeft uitspraak gedaan in het proces, namen* de kantons Solothurn, Bern, Bazelland, Aargau en Thurgau ingesteld tegen den bisschop Mgr. Lachat, ter zake de nalatenschap van mej. Linder. Naar de uit legging van het gerechtshof zou uit het testament blijken, dat mej. Linder haar Vermogen ten bedrage van 285,714 franken, niet had vermaakt aan Mgr. Lachat, maar aan het bisdom, en den bisschop slechts als beheerder had aangewezen. Deze heeft echter natuurlijk geweigerd, de hem toekomende gelden uit te keeren. Het gerechtshof heeft hem thans tot de uitkeering van het opgeëischte bedrag veroordeeld. Hieraan zal hij evenwel niet voldoen, gelijk zijn secretaris Duret bij het proces reeds aan het gerechtshof heeft verklaard. Men verwacht, dafr Mgr. Lachat bij het Bondsgerechtshof in beroep zal komen.
De Voce delta Verita maakt een curieuze circulaire openbaar, welke door het Groot-Oosten van Italië aan de zeer venerable enz. 8r.,.-, in den vreemde gericht is, en waarin gezegd wordt, dat, wijlde italiaansche Br. .•. de voorhoede zijn van het maconnieke leger tegen den gemeenschappelijken vijand, en het Groot-Oosten van Italië door dé Katholieken der gansche wereld wordt aangevallen, dit door de geheele maconnieke wereld moet worden geholpen. Het antwoord van den hoefdraad van den schotschen ritus van Lausanne was, dat hij als waren vertegenwoordiger der schotsch-italiaansche vrijmetselarij geen anderen erkende dan den hoofdraad van Turijn, en dat de romeinsche maconnerie zich een macht aanmatigde, die haar niet toekwam.
Het Kabinet der Vereenigde Staten van Noord-Amerika heeft zich Dinsdag met de mexicaansche quaestie beziggehouden. Het zal voorshands geen naderen stap doen, in de hoop dat Mexico de aangegane verbintenissen zal nakomen en de strooptochten te keer gaan, waardoor de noodzakelijkheid van een inval op mexicaaasch grondgebied zou voorkomen worden. Nochtans is tot dusver nog geenerlei wijziging der hieromtrent gegeven instructiën voorgesteld.
---

