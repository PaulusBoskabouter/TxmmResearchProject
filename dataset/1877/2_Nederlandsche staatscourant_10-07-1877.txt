OFFICIEEL GEDEELTE.
(Staatsblad n°. 155.) BESLUIT van den 28stin Junij 1877, houdende vaststelling van een Reglement betrekkelijk de ontginning van steenkolenmijnen, en zullis met intrekking van art. VI, XVI en XXVII van het Keizerlijk decreet van 3 Janwarij 1813. W ij "WILLEM III , bij de gratie G ods , K oning der N ederlanden, P rins van O ranje- N assau, G root- H ertog van L uxemburg, enz., enz., enz. Op de voordragt van Onzen Minister van Binnenlandsche Zaken, van 27 April 1877, litt. A , afdeeling XII; Gelet op de wet van 21 April 1810 ( Bulletin des lois n°. 285) en het Keizerlijk decreet van 3 Januarij 1813; Den Raad van State gehoord (advies van 5 Junij 1877, n°. 24); Gezien het nader rapport van Onzen voornoemden Minister, van 25 Junij 1877, n°. 86, 12de afdeeling; Hebben goedgevonden en verstaan, met intrekking van art. VI, XYI en XXY1I van bovengenoemd Keizerlijk decreet, vast te stellen het bij dit besluit gevoegde Reglement betrekkelijk de ontginning van steenkolenmijnen. Onze Minister van Binnenlandsche Zaken is belast met de uitvoering van dit besluit, hetwelk in het Staatsblad zal worden geplaatst. 's Gravenhage, den 28sten Junij 1877. WILLEM. De Minister van Binnenlandsche Zaken, H eemskerk. Uitgegeven den zesden Julij 1877. De Minister van Justitie, van L ynden van S andenburg. REGLEMENT betrekkelijk de ontginning van steenkolenmijnen. A. Algemeene politiébepalingen. Artikel 1. De schachten, die toegang geven tot de onderaardsche werken, moeten steeds in den besten toestand gehouden en wekelijks minstens tweemaal naauwkeurig nagezien worden. De openingen , die tot die schachten toegang geven, moeten , zoowel aan den beganen grond als onder den grond, op zoodanige wijze zijn afgesloten, dat daarin onmogelijk personen of wagens kunnen vallen. Het is verboden bij die openingen stutten, werktuigen of andere materialen te leggen ; dit verbod is ook toepasselijk op blinde schachten en hellende vlakken. De schachten, opene of blinde, moeten van signaalinrigtingen zijn voorzien. Artikel 2. De onderaardsche werken moeten , zoolang zij in gebruik zijn, in behoorlijken toestand gehouden en tegen het invallen van steenen beveiligd worden. Bij het breken van kolen moeten tegen het in ontginning genomen gedeelte der laag voldoende stutten worden geplaatst, ten einde het losraken van stukken kool te voorkomen. Voor het breken van kolen in lagen, die steiler dan onder 50° met een waterpasvlak gelegen zijn, mogen alleen ervaren kolenkappers gebezigd worden. Om de werklieden tegen het vallen van stukken kool of steenen te beveiligen , moeten dergelijke steile werkplaatsen van stevige steigers worden voorzien. In iedere werkplaats moeten minstens twee personen te gelijk werkzaam zijn. Het wegnemen der kolenlaag tot aan de jongere op het steenkolenterrein gelegen formatie is verboden. Wanneer daaromtrent in de concessie geen bepalingen zijn opgenomen, moet in dat geval steeds een pilaar van 30 meter dikte gespaard blijven. Artikel 3. Schachten en boorgaten, die door de jongere op het steenkolenterrein gelegen formatie heen gaan, moeten zoodanig worden aangelegd en voorzien, dat het water niet in het steenkolen terrein kan dringen. Artikel 4. Wanneer de rigting der onderaardsche werken van dien aard is, dat bij het voortzetten der uitgravingen het instroomen van water te vermoeden is, of deze werken worden uitgevoerd in steenkolenlagen, waarin oude werkplaatsen kunnen worden aangetroffen, moet te voren een voldoend aantal boorgaten worden geslagen, ten einde het plotseling instroomen van water of het ontstaan van nadeelige gassoorten te voorkomen. Bij het slaan dier boorgaten moeten steeds de noodige proppen tot sluiting der gaten voorhanden zijn. Artikel 5. Behalve de middelen tot het nederlaten in- en het opvoeren van personen uit de mijn, welke overeenkomstig door den ingenieur der mijnen te geven voorschriften behooren te worden ingerigt, moet elke in exploitatie zijnde mijn voorzien zijn van een stel schuinstaande ladders, de helling van 80° met den horizont niet te boven gaande.
Deze ladders moeten van den beganen grond tot het diepste punt der onderaardsche werken leiden en uit alle punten der werken zonder gevaar bereikt kunnen worden. Wanneer zij niet in eene afzonderlijke , maar in eene afdeeling der schacht zijn aangebragt, moet deze afdeeling van het overige deel der schacht worden gescheiden, op zoodanige wijze, dat de personen, die van de ladder gebruik maken, geen letsel kunnen bekomen. Op afstanden van 5 meter moeten zolders worden aangelegd; de ladders moeten minstens 1.20 meter hoven die zolders uitsteken. Artikel 6. De hellende vlakken, waarover het vervoer van kolen en materialen plaats heeft, mogen niet voor het verkeer van personen worden gebruikt. Voor hen moeten afzonderlijke voetpaden in de laag aanwezig zijn , voorzien van in het liggende der laag aangebragte trappen. De doorgang onder de schachten, opene of blinde, is verboden, alsmede onder de hellende vlakken, gedurende den tijd dat daarover kolen of materialen vervoerd worden. B. Ventilatie. Artikel 7. De onderaardsche werken moeten steeds door doeltreffende middelen gelucht worden. Artikel 8 De galerijen, door welke de luchtstroom aan- en afgevoerd wordt, moeten in den besten toestand gehouden worden ; hare afmetingen moeten geëvenredigd zijn aan de uitgebreidheid en het aantal der in ontginning zijnde werken. Artikel 9. De scheiding tusschen de galerijen of gangen, die versche lucht aanvoeren en die, waardoor de verbruikte lucht wordt afgevoerd, moet zoodanig zijn ingerigt, dat zij door een gasontploffing niet kan worden beschadigd. Alvorens de werklieden tot de onderaardsche werken worden toegelaten, moeten daartoe aangewezen personen zich verzekeren, dat de lucht in die werkplaatsen zuiver is en er geen aanleiding tot gevaar bestaat. De namen der personen , met deze dienst belast, worden aan den ingenieur der mijnen opgegeven. Artikel 10. Zooveel mogelijk zal de verdeeling der versche lucht naar behoefte geschieden. Dezelfde luchtstroom mag niet langs de verschillende werkplaatsen gevoerd worden. Artikel 11. De toegang tot werkplaatsen, waarin nadeelige gassoorten aanwezig zijn , moet zoodanig worden afgesloten, dat niemand, zonder de afsluiting te verbreken , deze plaatsen kan binnentreden. C. Verlichting. Artikel 12. In mijnen, waar ligte koolwaterstofgassen aanwezig zijn , mogen geen andere lampen dan veiligheidslampen van de beste soort, die met een sleutel afgesloten worden, gebruikt worden. Artikel 13. De plaatsen, waar open lampen mogen worden gebruikt , worden door het dienstdoend personeel aangewezen. Artikel 14. De veiligheidslampen moeten van een doorloopend nummer voorzien worden; iedere werkman heeft zijne vaste lamp. Na afloop van den arbeid worden de lampen in de lampenkamer afgegeven en op eene genummerde plaats, waarvan het nummer overeenkomt met dat der lamp , opgehangen , opdat steeds kunne worden gezien wie in de mijn mogt zijn achtergebleven. De lampen moeten door daartoe aangewezen personen dagelijks onderzocht en in goeden staat gehouden worden. Artikel 15. Vóór dat de werklieden zich naar de onderaardsche werken begeven, worden hun de lampen, gevuld, aangestoken en gesloten , ter hand gesteld. Artikel 16. Het is verboden de veiligheidslampen te openen. Wanneer eene lamp is uitgegaan, wordt zij door het dienstdoend personeel op eene daartoe aangewezen plaats aangestoken. Artikel 17. In de mijnen is het verboden tabak te rooken. Artikel 18. Wanneer zich in eene werkplaats of galerij eene zoodanige hoeveelheid mijngas voordoet, dat de vlam der veiligheidslamp daardoor verlengd blijft, dan moet deze plaats onmiddellijk verlaten worden. Eerst wanneer voldoende gebleken is, dat alle gevaar geweken is, mogen de werkzaamheden aldaar hervat worden. D. Gebruik van buskruid en ontplofbare zelfstandigheden. Artikel 19. De ontplofbare zelfstandigheden, benoodigd voor het breken van kolen of gesteenten, moeten in daartoe bestemde bussen, die behoorlijk gesloten kunnen worden, vervoerd en bewaard worden Zij moeten op voldoenden afstand van de plaatsen, waar gewerkt wordt, gehouden en mogen alleen in patronen gebruikt worden. Artikel 20. De boorgaten, waarin deze patronen worden aangebragt , worden met leem of andere stoffen, die geen vonken geven of vatten, gedigt. Het gebruik van ijzeren laadstokken, tot het aanrammen van de lading, is verboden. Artikel 21. Het is verboden een met buskruid of andere ontplofbare stof gevuld boorgat uit te boren.
Artikel 22. Het is verboden tabak te rooken bij het maken of aanrammen van patronen of andere behandeling of bewerking van buskruid of andere ontplofbare stof. Artikel 23. Waar geene genoegzaam veilige plaats aanwezig is, om de werklieden tegen de gevaren der ontploffing te beschermen, moet die worden aangelegd. Artikel 24. Op plaatsen, waar veiligheidslampen worden gebruikt, mogen tot het aansteken van de ontplofbare massa slechts zoodanige middelen worden gebruikt, welke niet met vlam branden. Vóór de patroon wordt aangestoken, moeten de personen, die zich in de nabijheid bevinden, door middel van een duidelijk te herkennen teeken worden gewaarschuwd. E. Verwonding. Artikel 25. Bij elke mijn moet voor rekening van den concessionaris zorg worden gedragen voor onverwijlde behandeling van verwonde personen, tot welk einde door hem een bekwaam geneesheer is aan te wijzen. Artikel 26. Bovendien zullen bij elke mijn-exploitatie, naar gelang van het daarbij werkzaam zijnd personeel, minstens 2 of 4 personen moeten aanwezig zijn , volkomen vertrouwd met de eerste noodwendige behandeling van verwonden, ten einde zoo noodig de eerste hulp te verleenen. Deze personen staan onder het toezigt en de bevelen van den in het vorig artikel bedoelden geneesheer. F. Plans en registers. Artikel 27. Op het kantoor van elke onderneming van mijn-exploitatie moet voorhanden zijn een plan van de oppervlakte der concessie , met de daarop aanwezige gebouwen , wegen , schachten , uitwateringskanalen , enz., alsmede een plan van iedere steenkolenlaag, waarop de uitgevoerde werken met de noodige projectien en doorsneden zijn aangegeven. Deze plans, doorsneden en projectien moeten op de schaal van één millimeter op den meter geteekend zijn en, naar gelang van den voortgang der werken, bijgehouden worden. Artikel 28. Op de in het vorig artikel bedoelde plans moeten, van de hoofdschacht uitgaande, lijnen getrokken worden op één decimeter afstand van elkander, volgens de rigting van den meridiaan en loodregt op deze rigting; de plans zijn alzoo verdeeld in vierkanten van één decimeter zijde. De meridiaan, die door het middelpunt der hoofdschacht gaat, is te beschouwen als de as der abscissen; de lijn, die loodregt daarop staat en eveneens door genoemd punt loopt, als de as der ordinaten. Het middelpunt der hoofdschacht is alzoo de oorsprong der coördinaten. Artikel 29. Op de plans der horizontale projectien van de steenkolenlagen, moeten de voornaamste gebouwen door een ligt roode kleur de groote wegen, die zich aan de oppervlakte bevinden , door twee, evenwijdige lijnen aangeduid worden. Artikel 30. De uitgewerkte gedeelten der steenkolenlagen moeten op de verschillende plans met kleuren worden aangeduid, waarbij het jaartal, waarin de uitdelving heeft plaats gehad, wordt vermeld. Daartoe zijn de volgende kleuren te bezigen: a. ligtgeel , voor het gedeelte der lagen boven het onderaardsch uitwateringskanaal gelegen; b. karmijnrood, voor het onder a genoemde uitwateringskanaal; c. licht blaauw , voor het gedeelte van af het kanaal tot op 100 meter diepte; d. groen , voor dat van 100—200 meter diepte; e. violet , voor dat van 200—300 meter diepte; f. donker blaauw , voor dat van 300—400 meter diepte; g. neutraaltint , voor dat van 400—500 meter diepte. Artikel 31. Op het in art. 27 genoemde bureau worden gehouden: a. een register van de vordering der werken; dit register moet de volgende opgaven bevatten: 1°. dagteekening; 2°. punt van uitgang ; 3°. nummer der tusschenpunten; 4°. benaming van de opgemeten galerij of gang; 5°. hoek met het ware noorden; 6°. helling der galerij of gang (klimming en daling in graden uitgedrukt) ; 7°. afstand der tusschenpunten volgens de helling; 8°. horizontale afstand der tusschenpunten; 9°. verticale afstand der tusschenpunten ; 10°. helling der kolenlaag , in graden uitgedrukt; 11°. breedte der galerij of gang; 12°. hoogte der galerij of gang; 13°. dikte der laag; 14°. aanmerkingen; b. een register van de ontginning , bevattende: 1°. dagteekening; 2°. benaming der werkplaatsen ; 3°. getal werkdagen van de personen in de werkplaats; 4°. vordering der werkplaatsen (lengte , breedte en hoogte in meters , oppervlakte in vierkante meters, ruimte in kubieke meters uit te drukken); 5°. hoeveelheid der uitgedolven kolen (in 100 kilogram); 6°. aanmerkingen; c. registers der werkboekjes en van contröle der werklieden, waaruit blijkt hoeveel personen dagelijks, zoowel boven als onder den grond, bij de exploitatie in dienst zijn geweest. Deze registers moeten van eiken werkman bevatten: naam en voornaam ; werkkring; datum van geboorte; datum van eerste indiensttreding bij de mijnwerken ; datum van het laatste bewijs van ontslag; naam van den persoon of de firma bij welke hij het laatst in dienst is geweest; datum van indiensttreding bij de betrokken mijn; idem van ontslag; aanmerkingen. Zij moeten door den burgemeester der gemeente, waarin het in art. 27 genoemde bureau gelegen is, op elke bladzijde gewaarmerkt en door den ingenieur der mijnen bij zijne inspectie voor gezien worden geteekend. Artikel 32. De plans, doorsneden en projectien en de copieën daarvan moeten door den concessionaris of zijn gemagtigde onderteekend worden. Artikel 33. In het eerste kwartaal van ieder jaar moeten op de duplicaten van al de in art. 27 bedoelde plans, de in het afgeloopen jaar uitgevoerde werken, aangelegde gebouwen en wegen worden bijgeteekend,
terwijl daarbij tevens moet worden gevoegd het afschrift van het daarmede overeenkomend gedeelte der in art. 30 onder a en b genoemde registers. G. Strafbepaling. Artikel 34. De overtreding of het niet behoorlijk naleven dezer voorschriften wordt gestraft overeenkomstig de bepalingen in Titel X der wet van 21 April 1810. H. Overgangsbepaling. Artikel 35. Voor concessionarissen van mijnvelden, waarvan de concessien verleend zijn vóór de uitvaardiging van deze voorschriften, zijn zij alleen in zooverre verpligtend, als zij niet afwijken van de bepalingen dier concessien. Behoort bij Koninklijk besluit van 28 Junij 1877, n°. 6 (Staatsblad n°. 155). Mij bekend, J)e Minister van Binnenlandsche Zaken, Heemskerk. Bij Koninklijk besluit van 6 Julij 1877, n°. 6, is aan S. P. C.Koene, te Utrecht, vergunning verleend tot het aannemen en dragen der versierselen van ridder der orde van den H. Gregorius den Groote, hem door Z. H. den Paus geschonken.
---

