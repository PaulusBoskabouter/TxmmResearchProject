Amsterdam, 28 Juli. De Afzetting van een Privaatdocent.
II (Slot.)
De Dühring-geschiedenis schijnt van veel verder reikende gevolgen te zullen zijn, dan zich oppervlakkig van de afzetting van een eenvoudigen privaat-docent liet verwachten. Depruisische Regeering, die steeds stoft op haar doorzicht en onafhankelijkheid, heeft het hier blijkbaar, evenals bij het openen van den Kultuurkamp, aan beide ontbroken. Zij liet zich blindelings leiden door een handvol professoren aan de universiteit te Berlijn, zonder op de gevolgen te letten, en bevindt zich thans aan den ingang van een blinde steeg. Op dit oogenblik schijnt zij zelve dit reeds te gevoelen. Een bewijs daarvoor meenen wij te vinden in het gedrag der met de Regeering zeer »bevriende" Kölnische Zeitung en andere reptielen. In een bericht uit Berlijn van 18 Juli deelde eerstgenoemd blad het ontslag van Dühring en de motieven, waarop het heette te rusten, in een paar regels mede. Van den tekst der officieele stukken echter — waaraan wij de gisteren door ons vermelde bijzonderheden ontleenden is in gezegd orgaan tot heden toe niets te vinden; terwijl integendeel de regierungsfeindliche bladen, zooals de Frankfurter Zeitung en sommige ultramontaansche organen reeds sedert verscheiden dagen die stukken in hun geheel overdrukten. Deze omstandigheid is, met het oog op den gewonen gang van zaken in Duitschland, niet zonder beteèkenis. De Regeering heeft dan ook inderdaad redenen genoeg om te vreezen. De man, dien zij tegen zich verbitterde, ïs niet alleen een van de degelijkste en meest doordenkende geleerden, maar hij ïs bovendien stout en ondernemend. Die man nu kondigde onlangs aan, dat hij gedurende vele jaren een cataloog heeft bijgehouden, waarop door hem met naam en datum de verschillende knoeierijen, die er, in verband met regeeringsbekrachtigingen, in de duitsche geleerde wereld plaats vonden, trouw zijn opgeteekend. Uit dat szwarte boek" dreigt hij, naar gelang van omstandigheden telkens eenige bladzijden onder de oogen van het groote publiek te zullen brengen.
Doch dit is niet het ergste gevolg. De Ïrivaat-docent was nimmer een verlaarde vijand der sociaal-democraten. Zonder bepaald op hunne zijde te staan, ïneende hij toch bij hen veel te vinden, wat hem aantrok. Thans, nadat hij gevoeliger dan ooit ondervonden heeft, welk lot liberale collega's en eene liberale Regeering iemand bereiden, die zich niet goedwillig in hun slavenketenen laat lduisteren; — nu hem onrechtvaardig, gelijk hij meent en zooals het ook werkelijk is, het brood uit den mond wordt gestooten en hij van zijn bestaan is beroofd, heeft hij zich geheel in de armen van het socialisme geworpen. Wat aanwinst een dergelijk man voor die partij kan zijn, valt terstond in het oog. Mocht net eenmaal tot een open strijd tusschen haar en de tegenwoordige staatkundige en maatschappelijke samenleving komen, dan zou iemand met zijne kennis van natuurwetten en mechanica »onschatbare diensten" kunnen bewijzen.
Doch dr. Dühring staat niet alleen. "Van de 2300 studenten, die de berlijnsche universiteit telt, hebben zich niet minder dan 300 met den door allen hoögvereerden privaat-docent bij de sociaal-democraten aangesloten. Voorzeker voor dezen eene prachtige reserve!
, Tot nu toe bestond de partij bijna uitsluitend uit werklieden; slechts zeer enkele meer ontwikkelde mannen Omhelsden hare beginselen. En juist op dit tijdstip, waarop de sociaal-democraten — getuige de jongste verkiezingen te Berlijn— zoo sterk in aantal toenemen, voegen zich bij hen 300 jonge lieden, die binnen korte jaren alsgeneesheeren, rechters, predikanten, werktuigkundigen, burgemeesters, enz. een grooten invloed op hunne omgeving zullen uitoefenen.
Had de Regeering een weinig beleid bezeten, zij zou dergelijke gevolgen hebben kunnen en moeten voorzien; doch zij schijnt met blindheid geslagen en voorzag er niets van. Zij heeft slechts één oog: om de spookgestalten te zien, die zij zich zelve van het »ultramontanisme" schiep; slechts één wil — een hartstocht: die om den Kultuurkamp tot eiken prijs door te zetten.
Een oud spreekwoord zegt, dat Jupiter degenen, die hij wil verderven, eerst van hun verstand berooft. Zij graven zich dan zelven den kuil. Dit schijnt hier het geval te zijn. Om het dreigend socialisme met zijn onbewimpelden toeleg tot slooping der geheele burgerlijke' en staatkundige maatschappij te bezweren, zouden de mannen, aan het hoofd van den Staat gesteld, godsdienst en Kerk dienen te steunen, die alleen tegen het socialisme zijn opgewassen. Doch in plaats van dit te doen, breken zij met roekelooze hand de grondvesten van orde en maatschappij af, verklaren zich tot vijanden en vervolgers der Kerk en stellen zich in de onontwijkbare engte, waar eenmaal, misschien spoediger dan zij vermoeden, hun ondergang moeten vinden.
Enkele liberalen beginnen daar iets van in te zien. Een hunner organen in Duitschland schrijft — zooals de N. Rott. Ct. met een enkel woord meldt— naar aanleiding der Dühring-affaire en der daaruit reeds voortgesproten gevolgen : »De communemannen hebben de paleizen verbrand; weldra zalmen hier Helmholtz, Virchow, Treitschke ten vure zien doemen." De groote meerderheid echter antwoordt met de N. Rolt. Ct.: »Zoover zijn we evenwel nog niet".
Maar als »we evenwel zoover zijn", is het te laat!
---

BUITENLAND. Algemeen Overzicht.
Het bevestigt zich dat de verbannen groot-vizier Midhat-Pacha teruggeroepen is. Reeds heden wordt hij te Weenen verwacht; verschillende voor hem bestemde dépêches uit Constantinopel, Parijs en Londen kwamen gisteren te Weenen aan, namelijk aan het adres vanden turkschen ambassadeur Aleko-Pacha. De Estafette van Parijs schrijft betreffende de terugroeping aldus: Daar de Sultan de verdediging des lands aan krachtiger handen wil toevertrouwen, liet hij aan Midhat-Pacha, die zich te Plombières bevond, vragen of hij geneigd zou wezen, zijn vroegere betrekking weder te aanvaarden. Midhat antwoordde met de volgende dépêche: »Ik ben bereid tot alle offers en wensch niets liever dan het gevaar des vaderlands te deelen; ik sfel mij met volle toewijding ter beschikking van Z. M. den Sultan." De Sultan nam dit aan, en Donderdag werd uit Constantinopel een dépêche afgezonden, waarin dit Midhat werd aangekondigd. — Volgens de Kölnische Zeitung heeft Midhat echter z'yn officieele terugroeping nog niet ontvangen en zal deze hem eerst geworden te Weenen of te Triest, in welke laatste plaats een turksch jacht hem komt afhalen, 't Spreekt van zelf, dat inmiddels de tegenwoordige groot-vizier Edhem- Pacha behoorlijk zijn ontslag krijgt; maar daar zal het niet bij blijven. Ook de pas tot minister van Oorlog gepromoveerde zwager des Sultans, Mahmoed Damad, moet aftreden, want gelijk onze particuliere correspondent [zie hierachter] terecht doet opmerken, Midhat enMahmoed-Damad;zgntegenvoeters ; , aartsvijanden, die onmogelijk samen kunnen regeeren: Midhats val was het werk van Mahmoed- Damad en Redif; de laatste is reeds gevallen, maar nu Midhat terugkomt, moet ook Mahmoed vallen. Wijl Mahmoed- Damad pas bevorderd was,, kon onze correspondent aan de te Constantinopel loopende geruchten over Midhats terugroeping onmogelijk gekof slaan; maar nu is plotseling de toestand geheel omgekeerd, en blijkens een dépêche aan de Köln. Ztg is die omkeer weder het werk van Engeland, of in het bijzonder van den engelschen ambassadeur Layard, die, nu de Porte in dea nood zit» schier oppermachtig schijnt geworden, wijl van Engeland alleen nog heil voor de Porte te wachten is.
Inderdaad blijft Engelands houding dreigend tegenover Rusland. Voortdurend worden te Portsmouth troepen ingescheept naar Malta. Het engelsche eskader in de Besika-baai (aan den mond der Dardanellen) is sinds gisteren van daar verdwenen, waarschijnlijk slechts voor korten tijd om een kruistocht te doen.
Op het aziatische oorlogs-terreih gaat weinig om. Het bericht dat de Russen van Ardahan weder in de richting van Olti oprukten, schijnt in omgekeerden zin gelezen te moeten worden: thans heet het, dat de Turken van Olti naar Ardahan gaan. Zijn beide lezingen waar, dan is natuurlijk een botsing onvermijdelijk.
Het grootste kwaad voor de Russen in Azië steekt in den Causasus. De officieele Wiener Abendpost bevat berichten uit Petersburg, houdende, dat de opstand inden Caucasus, aanmerkelijk in uitgebreidheid toeneemt. Verscheidene jonge officieren van caucasische afkomst, die hun opvoeding op russische militaire instellingen' hebben genoten, sluiten zich aan by de rebellen, of stellen zich aan hun hoofd. Bijna dagelyks bevat het russische officieele orgaan denamen dezer officieren, die van de rol worden geschrapt. Schamyl's oudste zoon is, na lang aarzelen, tot de oproerlingen overgeloopen. Evenwel is tm weinig eensgezindheid onder hen en zijn zij in kleine detachementen verdeeld. De Regeering zendt dagelyks versterking van troepen naar den Caucasus, maar vermocht tot dusver niet den opstand meester te worden, zoodat de terugtocht van het russische leger in Armenië nog altijd bedreigd wordt.
In Europa duurt de beschieting van Roestsjoek voort, en heeft ook die van Silistria reeds een aanvang genomen. Voorts zijn de Russen thans meester van Osman-Bazar en rukken dus ook tegen Sjoemla op. Ten zuiden van den Balkan zijn de Russen al even gelukkig. Soeleiman Pacha schijnt te Karabounar verslagen en met verlies van tien kanonnen naar Adrianopel teruggetrokken. De Russen hebben de gemeenschap over den weg tusschen Philippopel en Adrianopel afgesneden.
Een telegram aan de Politische Correspondenz uit Cettinje, van gisteren, meldt, dat het bombardement van Niksic van alle zijden geopend is. De Montegrijnen hebben de in de laatste dagen veroverde buitenwerken der vesting in de lucht doen springen.
De Dziennick Poznanski (van Posen) deelt mede, dat het russische gouvernement maatregelen genomen heeft ter verdrijving .der poolsche paters Capucijnen, die door de russische politie beschuldigd worden met het Vaticaan geheime briefwisseling te onderhouden.
De 82-jarige bisschop van Culm, Mgr. von der Marwitz, is thans door den opperpresident van West-Pruisen, »wegens het niet-bezetten van verschillende parochiën" weder tot 2500 mark boete veroordeeld.
De dezer dagen te Gostyn gearresteerde kapelaan Kinowski, die zich gedurende twee jaar wist schuil te houden, is deswege veroordeeld tot 6840 mark boete of 2 jaar gevangenis. De garnizoenspriester Kaiser te Dusseldorp, welke door zijn betrekkingen tot de oud-Katholieken veel ergernis had gegeven, is thans openlijk met de katholieke Kerk verzoend.
Uit een opsomming in het Schwarze Blatt zien we, dat wijlen Mgr. von Ketteler in het geheel niet minder dan 44 kerkelijk-politieke brochuren heeft geschreven.
Het genoemde populaire Schwarzt Blatt, dat eerst sinds Paschen verschijnt, heeft thans reeds 12048 abonnemten.
In het proces wegens de nalatenschap van kardinaal Antonelli is Donderdag last gegeven, het in-verhoor-nemen van twee getuigen (Vendetti en Tamburlani) wegens hun hoogen ouderdom en ziekelijken toestand zonder verwijl te doen plaats hebben, niettegenstaande de voorloopige instructie der zaak nog niet is afgeloopen. Tot het houden van bedoeld verhoor is een der rechters aangewezen; het zal moeten geschieden in de eerste dagen van Augustus..
---

De Turksche Kabinetswijziging.
(Particuliere Correspondentie.) Gonstautinopel, 19 Juli. Het is niet te verwonderen, dat de jongste veranderingen op de Verheven Porte en in het opperbevel des legers zoowel door de inlandsche bevolking als door te Constantinopel woonachtige vreemdelingen op de verschillendste wijze worden uitgelegd. Eenigen willen in die veranderingen een veischijnsel zien, dat de Sultan en zijne intiemste raadgevers in hun wanhoop over de militaire rampspoeden op het bulgaarsche oorlogstooneel tot het besluit gekomen zijn, tot eiken prijs met Rusland, hetzij rechtstreeks of door bemiddeling eener andere mogendheid, vrede te sluiten; anderen zien integendeel in die veranderingen het ondubbelzinnige bewijs, dat men tot den laatsten man, tot den laatsten bloeddroppel weerstand wil bieden. Voor den eene staat het na de benoeming van Aarifi-Pacha tot minister van Buitenlandsche Zaken absuluut vast, dat niets meer of minder dan de terugkeer van Midhat-Pacha wordt voorbereid, van wien Aarifi-Pacha steeds een warm, "ofschoon buitengewoon schuchter aanhanger geweest is. Anderen weder twijfelen er geen oogenblik aan of hetheillooze alvermogen van Mahmoed-Damad-Pacha is door de laatste Kabinetwijzigingen nog meer bevestigd geworden, en houden het er voor, dat de dolle camarilla-huishouding nu eerst voorgoed zal beginnen. Elke partij weet voor hare meening slaande argumenten aan te voeren en hare vertegenwoordigers vinden een zekere mate van geloof, wanneer zij hunne overtuiging uiteenzetten; dat is echter zeer natuurlijk. Evenals reeds zoo dikwijls geschiedde , toen verstandige lieden zich het hoofd braken om de volstrekt niet aanwezige gronden voor de eene of andere verandering «te vinden, evenzoo hebben ook ditmaal de volslagen radeloosheid in het Paleis en de willekeurige grillen van den uiterst opgewonden Sultan tot de jongste veranderingen aanleiding gegeven. Er is blijkbaar zonder veel keuze en overleg eenvoudig een greep in het volle honderd gedaan, om slechts de in ongenade gevallen personen snel uit den weg te ruimen, en het is derhalve thans ongetwijfeld een dankbare zaak, de menigvuldigste combïnatiën uit te denken om iets te verklaren wat op de keper beschouwd geen verklaring noodig heeft. Het begin van den chaos is daar, dat is alles, Alleen kan met genoegzame zekerheid gezegd worden, dat het de gunsteling van het hof en de zwager des Sultans was, op wiens aandringen tot de wijziging in het Kabinet besloten is. Wijl dus deinvloed van Mahmoed-Damad-Pacha bij het Hof lot dusver nog onverzwakt is, kan er van een systematische verandering in het algemeen geen sprake zijn, en wijl Midhat-Pacha in het gansche turksche Rijk geen meer verbitterden persoonlijken vijand bezit dan Madmoed-Damad, spreekt het van zelf, dat de terugkeer des turkschen hervormers ten eenenmale onmogelijk is, zoolang Mahmoed-Damad nog slechts een greintje invloed op zijn regeerenden zwager bljjft uitoefenen Vergelijk Overzicht]. Vergun mij bij deze gelegenheid eene opmerking. De naam van Mahmoed-Da-
mad-Pacha wordt in europeesehe bladen gewoonlijk zóó behandeld, dat de redacteurs en lezers blijkbaar van meening zijn, dat Mahmoed eenigermate een voornaam en Damad de »van" is van den tegenwoordigen minister van Oorlog. Dit is onjuist. De naam is eigenlijk Mahmoed- Djelaleddin-Pacha, doch wijl er in het turksche Rijk verscheidenengevonden worden , die Mahmoed-Djelaleddin-Pacha heeten, heeft men aan den naam van den bewusten Mahmoed enz. den titel van Damad toegevoegd, hetgeen schoonzoon beteekent. Mahmoed is namelijk, zooals bekend is, de schoonzoon van wijlen den sultan Abdoel Medsjid, den vader des regeerenden Sultans. In het eerste oogenblik wilde men ook weten, dat de Kabinetsverandering was toe te schrijven aan den invloed van der engelschen gezant, den heer Layard, m. a- w.: dat deze het was, die der secretaris des Sultans, Saïd-Pacha, hac overgehaald, zijn meester zuiveren wijn t< schenken- over den stand van. zaken op de oorlogstooneelen, .en he_n*te bewegen allé personen te ontslaan,'die hem op de meest gewetenlooze wijze hadden voorgedogen. Men vergat echter het feit, dat de meeste der geschiede veranderingen dén heer Lay&rd. alles behalve naar den zin zijn. 't Is mogelijk, dat de heer Layard pogingen, heeft ia het werk gesteld.; om den aan Bijnè Regeering ohgenegenA minister vaa Buitenlandsche Zaken den voet te lichten — Safvfet Pacha moest reeds, hierom het Kabinet vaa St. James weinig vriendschappelijk gezind zijn, wijl hpt aan zijne oppositie te .wijten was,; dat aan de engelsche vloot geweigerd wei-d de Dardanellen binnen te varen —* maar zeker is, dat diegenen, welke de veranderingen werkelijk in het leven riepen, m. al w. bij den Sultan daarop aandrongen,' zich. bitter weinig bekommerden over hetgeen de .engelsche gezant wenschte en trachtte door te zetten, <fen ten slotte slechts deden wat hun goeddacht en in hunne., plannen paste. [Sedert' deze correspondentie geschreven werd, schijnt Layard plotseling meester van het terrein te zgn geworden.] De bewerkers der veranderingen waren evenwel ontegenzeggelijk Mahmoed- Damad en de reeds genoemde eerste secretaris des Sultans., Saïd-Pacha. — Hoe deze beide mannen er toe kwamen, tegelijkertijd met andere leden van het Kabinet,ook den minister van Oorlog, Redif- Pacha, ten val te brengen, dit is voor het .¦ogenblik inderdaad nog tamelijk duister. Mahmoed-Damad-Pacha, Said-Pacha en Redif-Pacha vormden nog kort geleden een klaverblad, dat niet alleen in alle politieke aangelegenheden volkomen overeenstemde, maar ook door persoonlijke vriendschapsbanden nauw met elkander verbonden was. Sedert maanden had men zich gewoon gemaakt aan de gedachte, dat deze drie allen tegelijk zouden kunnen vallen, d. w. z. dat de val van den eene ook die van de beide anderen na zich zou sleepen. En nu is Redif-Pacha toch alleen gevallen, ja er zijn zelfs bewijzen voor, dat hij zijne verwijdering aan niemand anders te danken h^eft fa£ aan hen, die tot dusverre zijne vrienden waren. Er moeten alzoo oneenigheden tusschen Mahmoed en Said eenerzijds en Redif-Pacha anderzijds ontstaan zijn, waarvan men in het openbaar geen kennis droeg. Eens heeft zelfs van zulk eene oneenigtieid het gerucht geloopen. Toen Redif- Pacha den 3» dezer maand op stel en sprong naar het hoofdkwartier vertrok — naar het heette, op uitdrukkelijken wensch van den Sultan en om de werkzaamheden aldaar gade te slaan— toen heette het reeds dat Redif-Pacha niet geheel vrijwillig ging maar gedreven werd door eene intrige, die er op berekend was om zijn persoonlijken invloed tijdens zijn afwezigheid te breken. Het schijnt, dat dit slechts vluchtig verspreide gerucht de waarheid sprak. Terwijl Redif-Pacha van Constantinopel afwezig was, werd het vertrouwen des Sultans in hem geschokt. Nog in het hoofdkwartier te Schoemla ontving hij zyn afzettingsdecreet. Men zegt, dat de post van Öorlogsminister voorioopig waarschijnlijk niet bezet zal worden. Ook dat vereischt overweging. Men herinnere zich toch, dat voor den duur van.Redif-Pacha's afwezigheid Mahmoed-Damad de interimaire leiding van het oorlogsministerie waarnam, en men houdt het er voor, dat ook nu nog des Sultans alvermogende zwager de werkzaamheden van het oorlogs-ministerie verricht.
| Feitelijk is dus Mahmoed Damad-Pacha ; minister van Oorlog, zonder dat hy de zware verantwoording er van op zich heeft geladen. Men ziet hier weer welke heillooze beginselen er aan het Hof en in de hooge staatskringen heerschen. Het Rijk staat op het punt in duigen te vallen, maar met de gewichtigste staatsambten wordt op de lichtvaardigste wijze ; gespeeld. De vijand staat voor de poorten en daarbinnen heerscht de grootste i tweespalt. Zou men dat niet voor hetbe'gin van het einde moeten aanzien? Zelf. | oprechte vrienden van het turksche rijk ; beginnen te vreezen.
---

De Werkstaking in de Vereenigde Staten.
Een li kolom lange kabel-telegram, eergisteren uit Philadelphia aan den Tim»» geseind, houdt in, dat de werkstaking zich over een steeds grooter terrein uitstrekt; ongeregeldheden blijven echter bjjna overal achterwege: de troapea en de in alle groote steden dienstdoende buitengewone politie weten de oproerlingen in bedwang tè houden. Schier het geheele Bondsleger en de benaming der vloot zijn thans links en rechts ter handhaving der orde verspreid. Admiraal Trenchard is met een smaldeel te Washington aangekomen en generaal Sheridan werd uit de indiaansche streek naar Chicago ontboden. Alle beschikbare troepen in de zuidelijke Staten of op de grensposten zijn naar de bedreigde noordelijke steden verplaatst. De Woensdag-avond te New-York gehouden meeting der Internationale is mislukt. Ongeveer 10,000 personen woonden haar bij, maar de rust werd niet verstoord ; zoodra de vergadering was afgeloopen — hetgeen tamelijk vroeg gebeurde —ging de menigte uiteen. De politie trachtte de verstrooiing te verhaasten, hetgeen eenige vijandige demonstratiën in het leven riep, die evenwel spoedig werden onderdrukt. De dagbladen verklaren algemeen, dat de Communisten te New-York machteloos zijn. Eergisteren zou eene andere vergadering worden gehouden, ditmaal van Werklieden, en met het doel om de handhaving van wet en orde te bepleiten.
Te Chicago werd Woensdag op eene meeting van burgers een korps georganiseerd van 6000 buitengewone politieagenten, ter bewaking der stad. Eene vergadering van Communisten, den avond van denzelfden dag gehouden, werd na eene botsing met de politie uiteengejaagd; later echter bestormde het gepeupel een geweermagazijn en nam 50 geweren mede. Een andere hoop gespuis viel de politie aan, overmeesterde haar, doch nadat versterking was komen opdagen, slaagde men er in de aanvallers af te slaan; laatstgenoemden hadden 2 dooden en 16 gewonden. Gedurende den ganschen nacht verkeerde Chicago in de grootste ongerustheid.
Te Shamokin, in Pennsylvanië, werd Woensdag een meeting van werklieden gehouden , waarop eene deputatie van burgers verscheen, welke werk aanbood tegen een dollar loon per dag. Eenige mannen, genegen om dit voorstel aan te nemen, werden uitgejouwd. Na de meeting trok de troep in processie door de straten en deed een aanval op het spoorwegstation, doch werd teruggeworpen. Vijf oproerlingen werden gewond.
San Francisco wordt bewaakt door een korps van 7000 burgers en twee oorlogsschepen, met bondstroepen en zeetroepen aan boord, elk oogenblik gereed, om tegen de oproerlingen op te rukken. Woensdag-avond heeft de Erie-spoorweg met de stokers van Hornvellsville een vergelijk getroffen, waarvan de termen ter gunste zijn der maatschappij. Alle stakers van het personeel kunnen zonder vermeerdering van loon onmiddellijk weer in dienst treden, alleen die uitgezonderd, welke spoorweg-eigendom hebben vernield. Op een talrijke vergadering van stakers werden te middernacht deze voorwaarden onder blij gejuich aangenomen. Intusschen blijven de troepen voorioopig ter plaatse. Het goederenverkeer is hervat. De Erie-maatschappij aal eenzelfde voorstel doen langs de geheele lijn, en er bestaat kans dat het nergens zal worden afgewezen.
De New-York Central-spoorweg is, met de hulp der troepen, te Albany de beweging meester, zoodat ook daar het goederenverkeer weder onbelemmerd is.
De stakefs van den Pensyllvanië-spoorweg hielden Maandag eene meeting te Jersey-City, waarop besloten werd tegen het voortzetten der staking; de directeur, wien hiervan kennis werd gegeven, zond een telegram van dankzegging. Aan alle stations van Jersey-City, welke tot de grootste der Vereenigde Staten behooren, is thans de orde volkomen hersteld. Ook te Cincinnati is alles rustig, ofschoon daar het goederenverkeer nog voortdurend gestremd is.
Agenten der oproerlingen hebben getracht op den Virginia-Midland-spoorweg een oproer te bewerken, doch het personeel hield eene vergadering en verklaarde , dat zoo het al vocht, dit dan toch altijd ter gunste der maatschappij zou wezen.
Latere berichten melden, dat ook op verschillende andere lijnen de dienst is hervat. Trouwens, naar schatting zou van de benden, die zich aan allerlei uitspattingen overgaven, geen 5 pCt. ooit tot het spoorwegpersoneel behoord hebben.
Te San Francisco en Chicago echter gist het nog altijd voort. Nadere berichten over de laatste botsing tusschen de politie en het gepeupel in eerstgenoemde plaats melden, dat het grauw verscheidene chineesche woningen in brand stak en het vuur dreigend dicht bij de »Pacifïc Mail Steamship Company's Doek" woedde. Het gepeupel verschanste zich op een heuvel, welken eene patrouille, 600 man sterk, bestormde en na een wanhopige worsteling veroverde. Verscheidene personen werden gedood en gewond. Te Chicago doorkruisten de oproerlingen eergisteren-morgen de straten; de politie en de burgers trachtten hen te I doen uiteengaan, doch zij waren te sterk. De politic viel hen eindelijk aan, 15 personen wondende, maar weid ten slotte teruggeslagen, met een verlies van eenige dooden en gewonden. Het gepeupel nam voortdurend in sterkte toe, waarop de mayor een regiment keepen ter vei^tyriing der politic zond- en ook de hulp van I Bondstroepen vroeg, welke terstond werd verleend. Onmiddellijk vertrokken geregelde troepen met kanonnen naar het oproerige district en kwamen daar omstreeks den middag aan. De cavalerie deed nu op het gepeupel een aanval met getrokken sabels, do infanterie chargeerde met de bajonet en de kanonnen braakten schroot en hagel. Eindelijk gingen de oproerlingen uiteen, nadat velen hunner gedood of gewond waren; men schat het totaal op niet minder dan 150.
---

