OFFICIEEL GEDEELTE.
Bij Koninklijk besluit van 24 Octobor 1877, u°. 2, is aan dr. Th. H. Mac Gillavry , in verband met zijne benoeming tot hoogleeraar aan de Rijks Universiteit te Leiden, eervol ontslag verleend uit zijne betrekking van directeur der Rijks verzameling van landbouwwerktuigen te Utrecht. Bij Zijner Majesteits besluit van 24 October 1877, n°. 1, is de heer L. J. T. Broekhoff, secretaris-generaal bij het Departement van Marine, benoemd tot ridder der orde van den Nederlandschen Leeuw. Bij Koninklijk besluit van den 22sten October 1877, n°. 24, is de 2de luitenant-kwartiermeester A. A. Kleynhens, bestemd voor het leger in Neerlandsch Indie en thans h la suite van het koloniaal werfdepót, in rang overgeplaatst bij het leger hier te lande. Bij Koninklijk besluit van 23 October 1877, n°. 18, is aan den kapitein F. de Bas, van den generalen staf, vergunning verleend tot het aannemen en dragen van liet eereteeken van officier der orde van S. Thiago voor wetenschappelijke, litterarische en artistieke verdiensten, hem door Zijne Majesteit den Koning van Portugal geschonken.
---

MINISTERIE VAN MARINE.
De Minister van Marine brengt ter kennis van belanghebbenden , dat in Augustus 1878 een examen zal plaats hebben voor de betrekking van scheepsklerk. Jongelingen, die verlangen mogten bij dat examen mede te dingen, moeten zijn Nederlanders en op den lsten Januarij van gemeld jaar het 15de jaar bereikt hebben, doch het 18de jaar nog niet zijn ingetreden; alzoo komen alleen in aanmerking zij, die geboren zijn in de jaren 1861 en 1862. De kundigheden bij het examen vereischt, bestaan in: 1". het schrijven van eene schoone, nette hand; 2\ de kennis van de gronden der Nederlandsche, Fransche en Engelsche talen. Hierdoor wordt verstaan het maken van een opstel in het Nederlandsch en het vertalen van een gemakkelijk opstel uit het Fransch en Engelsch in het Nederlandsch en omgekeerd, zonder grove taal- en schrijffouten ; 3°. de kennis van de gewigtigste tijdperken en gebeurtenissen uit de vaderlandsche en algemeene geschiedenis; 4°. de kennis van de beginselen der aardrijkskunde; 5°. de kennis van de rekenkunde, daaronder begrepen de leer der evenredigheden en der gewone en tiendeelige breuken, met toepassing op het metrieke stelsel; wordende vooral vereischt, dat de adspirant naauwkeurig en vlug rekene. Geene meerdere, maar alleen grondige kennis van het gevorderde en blijkende uit de toepassing van het geleerde, zal, wanneer er meer adspiranten zijn, die aan de vereischten voldoen, dan plaatsen , van invloed zijn op de rangschikking en derhalve op de toelating. In de maand April aanstaande zal worden opgegeven het aantal open te stellen plaatsen, alsmede de tijd, waarop de verzoeken om toelating moeten worden ingediend en wat daarbij is in acht te nemen. 's Gravenhage, den 13den September 1877. De Minister voornoemd, Taalman Kip.
De luitenant ter zee der 2de klasse L. Haremaker, officier van politie bij het Koninklijk Instituut voor de Marine te Willemsoord, wordt met den lsten November aanstaande overgeplaatst aan boord van Zr. Ms. artillerie-instructieschip Het Loo , en vervangen door den luitenant ter zee der 2de klasse D. J. Boom, thans dienende aan boord van Zr. Ms. wachtschip te Willemsoord. Voorts wordt met dien datum aan boord van dat wachtschip geplaatst de luitenant ter zee der 2de klasse A. E. J. W. Juta. Naar ^aanleiding van Zijner Majesteits besluit van den 23sten October 1877, n°. 12, wordt de luitenant ter zee der 1ste klasse A. J. Visser eervol ontheven van het bevel over het schroefstoomschip Aruba, en vervangen door den luitenant ter zee der 1ste klasse S. Kraijenhoff van de Leur. De gewone audientie van den Minister van Marine zal op Vrijdag, den 26sten dezer, niet plaats hebben.
---

MINISTERIE VAN FINANTIEN.
Telegrafie. Met ingang van den 25sten dezer zal het Rijkstelegraafkantoor te Gemert op werkdagen open zijn van 8'/ 2 ure voor- tot 127j ure namiddags en van l'/ 2 tot 47 2 en 5'/ 2 tot 6'/ 2 ure namiddags. De diensttijd op Zon- en feestdagen blijft onveranderd. Met ingang van den lsten November aanstaande en gedurende de maanden November en December 1877 en Januarij en Februarij 1878 zullen de Rijkstelegraafkantoren te Hoek van Holland en te Maassluis dagelijks open zijn van 7 ure voor- tot 9 ure namiddags. 's Gravenhage , den 23sten October 1877. Namens den Minister, De Secretaris-Generaal, Baktstra. De gewone audientie van den Minister van Finantien zal op aanstaanden Donderdag, den 25sten dezer, niet plaats hebben.
---

MINISTERIE VAN OORLOG.
De gewone audientie van den Minister van Oorlog za] op Donderdag, den 25sten October aanstaande, niet plaats hebben.
---

MINISTERIE VAN KOLONIEN.
Voor de burgerlijke dienst in Nederlandsch Indie zijn benoodigd drie gouvernements-veeartsen. Deskundigen, in het bezit van een diploma van veearts verkregen aan 's Rijks veeartsenijschool, die genegen zijn zich als gouvernementsveearts aan 's lands dienst in Nederlandsch Indie te verbinden , kunnen zich tot en met 25 November 1877, bij .gezegeld request tot het Departement van Koloniën wenden, onder overlegging van: u. een bewijs van zedelijk gedrag, afgegeven na dagteekening dezer bekendmaking, door burgemeester en wethouders der gemeente van inwoning van den verzoeker; 1). een door den Commissaris des Konings in de betrokken provincie afgegeven certificaat van voldoening aan de wet op de nationale militie; c. hun diploma van veearts. Aan de betrekking van gouvernements-veearts bij de burgerlijke dienst in Nederlandsch Indie is verbonden een tractement van f 200 'smaands, na elke drie jaren werkelijke dienst te verhoogen met f 600 'sjaars, tot een maximum tractement van f 6000 'sjaars. Ten opzigte der bepalingen omtrent verlof, pensioen, enz., ook wat hunne echtgenooten en kinderen betreft, staan de veeartsen in Indie in allen deele gelijk met de overige burgerlijke ambtenaren daar te lande. De voordeelen verbonden aan de uitzending van hier, als gesteld ter beschikking van den Gouverneur-Generaal van Nederlandsch Indie, om te worden benoemd tot veearts bij de burgerlijke dienst daar te lande, bestaan in: 1°. een voorloopig tractement van f 100 'smaands, ingaande met den dag van inscheping voor de reis naar Batavia tot den dag waarop het activiteits-traktement, volgens de deswege bestaande bepalingen, gerekend wordt in te gaan, waarop, vóór het vertrek, een voorschot van twee maanden wordt uitgekeerd; 2°. eene gratificatie voor uitrusting en aanschaffing van instrumenten , enz. ten bedrage van f 1000; 3°. overtogt naar Batavia, als gouvernements passagier der eerste klasse, casu quo ook voor het wettig gezin. Daarentegen moeten de belanghebbenden, vóór het vertrek, zich schriftelijk verbinden tot de onverwijlde teruggave aan 's lands kas in Nederlandsch Indie van alle gelden , welke aan hen en te hunnen behoeve zullen zijn voldaan, zoo wegens gratificatie voor uitrusting enz. als wegens overtogt naar Indie , bijaldien zij binnen den tijd van vijf jaren nit hunne aankomst op Java , anders dan ten gevolge van wèl bewezen ziels- of ligchaamsgebreken , buiten eigen toedoen ontstaan , uit 's gouvernements dienst worden ontslagen. Zij, die in aanmerking komen voor de betrekking van gouvernementsveearts in Nederlandsch Indie, worden vooraf onderworpen aan een geneeskundig onderzoek van wege den inspecteur van de geneeskundige dienst der landmagt, opdat blijke of zij zijn van een gezond ligchaamsgestel en vrij van voor de burgerlijke dienst in Nederlandsch Indie hinderlijke gebreken. 's Gravenhage, den 23sten October 1877. De Minister van Koloniën, F. Alting Mees. De gewone audientie van den Minister van Koloniën zal op Vrijdag 26 October 1877 niet plaats hebben.
---

MINISTERIE VAN BINNENLANDSCHE ZAKEN.
De audientie van den Minister van Binnenlandsche Zaken zal aanstaanden Zaturdag, 27 dezer, niet plaats hebben.
---

