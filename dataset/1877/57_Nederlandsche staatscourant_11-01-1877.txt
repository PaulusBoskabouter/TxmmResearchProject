OFFICIEEL GEDEELTE. (Staatsblad no. 255.) WET van den 19den December 1876, houdende bekrachtiging van de bij Koninklijk besluit van 18 Mei 1876 (Staatsblad no. 105) bepaalde aanvulling van art. 2, sub V, der wet van 2 Junij 1875 (Staatsblad no. 95), tot regeling van het toezigt bij het oprigten van inrigtingen, welke gevaar, schade of hinder kunnen veroorzaken.
Wij "WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Allen, die deze zullen zien of hooren lezen, salut! doen te weten: Alzoo Wij in overweging genomen hebben, dat de bij Ons besluit van 18 Mei 1876 [Staatsblad n°. 105) bepaalde aanvulling van art. 2, sub V, der wet van 2 Junij 1875 ( Staatsblad n°. 95) bekrachtiging vereischt door de wet; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Eenig artikel. Artikel 2 der wet van 2 Junij 1875 ( Staatsblad n°. 95) wordt aangevuld door in sub V, achter de woorden: » de teer- en asphalt-kokerijen" te voegen de woorden: de fabrieken van kleurstoffen uit de producten der drooge distillatie, de zoogenaamde anïline-kleuren); Lasten en bevelen, dat deze in het Staatsblad zal worden geplaatst, en dat alle ministeriele departementen, autoriteiten , collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven te 's Gravenhage, den 19den December 1876. WILLEM. De Minister van Binnenlandsche Zaken, Heemskerk. Uitgegeven den negen en twintigsten December 1876. De Minister van Justitie, van Lynden van Sandenburg. Bij Zijner Majesteits besluit van den 5den Januarij 1877, is aan den majoor der infanterie J. Brakel eervol ontslag verleend uit de betrekking van Hoogstdeszelfs consul-generaal en zaakgelastigdehonorair bij de gemeenebesten der Yereenigde Staten van Venezuela, van Ecuador en van Columbia, onder dankbetuiging voor de diensten in die betrekking door hem aan den lande bewezen. Bij Zijner Majesteits besluit van den 8sten dezer, n°. 22, zijn de navolgende pensioenen, ten laste van den Staat, verleend: 1°. aan den heer J. H. Padtberg, eervol ontslagen intendant op de quarantaineplaats de Tien Gemeten, ten bedrage van zestien honderd gulden (f 1600) 's jaars, met ingang van 1 November 1876; 2°. aan den heer H. J. van Daalen Wetters, eervol ontslagen hoofdcommies-titulair bij het Departement van Marine, ten bedrage van veertien honderd acht en vijftig gulden (f 1458) 'sjaars, met ingang van den lsten dezer. Bij Koninklijk besluit van den 7den Januarij 1877, n°. 18, is, met ingang van den 15den daaraanvolgende, benoemd tot directeur van een der Rijkstelegraaphkantoren G. J. Ie Rutte, thans telegraphist der tweede klasse.
---

MINISTERIE VAN BINNENLANDSCHE ZAKEN.
De audientie van den Minister van Binnenlandsche Zaken zal aanstaanden Zaturdag 13 Januarij niet plaats hebben.
---

MINISTERIE VAN FINANTIEN.
De brievenmalen naar Nederlandsch Indie, door middel van de stoomschepen der Maatschappij Nederland, worden in het vervolg om de drie in plaats van om de vier weken op de navolgende tijdstippen uit Nederland verzonden: a. van het Nieuwe Diep Zaturdag den 13den Januarij en vervolgens des Zaturdags om de drie weken; b. langs den weg van Napels van Amsterdam Maandag den 22sten Januarij en vervolgens des Maandags om de drie weken per eersten Rhijnspoor 's morgens 7 uur. Ten aanzien der verzendingen uit Nederlandsch Indie naar Nederland
wordt, te beginnen met den 24sten Maart of daaromtrent, met de driewekelijksche dienst aangevangen. 's Gravenhage , den 6den Januarij 1877. De Minister van Finantien, H. J. v. d. Heim.
---

NIET-OFFICIEEL GEDEELTE. BINNENLAND.
Blijkens een bij het Departement van Koloniën ontvangen telegram van den Gouverneur-Generaal van Nederlandsch Indie, dd. 9 dezer, heeft de nieuwe radja van Simpang Olim de voorwaarden aangenomen, die voor de onderwerping van dat landschap gesteld waren (waaronder de bevoegdheid van het Gouvernement om de belastingen tegen schadeloosstelling over te nemen). Nadat hij was beëedigd, is op den 5den dezer op plegtige wijze de Nederlandsche vlag te Simpang Olim geheschen, en op den 7den de blokkade opgeheven. De Eerste Kamer heeft gisteren avond (9 Januarij) hare werkzaamheden hervat. Aan de vergadering is medegedeeld, dat onder anderen is ingekomen van het Departement van Finantien het berigt der toezending aan de Tweede Kamer der rekeningen van ontvangsten en uitgaven over het dienstjaar 1874, betreffende het fonds voor den aanleg der Staatsspoorwegen, dat voortspruitende uit koopprijzen van domeinen, het pensioenfonds voor burgerlijke ambtenaren en dat voor het geven van voorschotten aan planters voor den aanvoer van vrije arbeiders in de kolonie Suriname. Hierachter wordt medegedeeld het Overzigt van de opbrengst der Middelen gedurende de maand December jl. Blijkens berigt van Zijner Majesteits minister-resident te Ivonstantinopel heeft de Turksche regering tot nader order den uitvoer verboden van graan en vee uit het Vilayet van den Donau, alsmede van graan uit de provinciën Trebisonde, Samsoun en Kerasounda Dit verbod zal beginnen te werken op eenen door de provinciale overheden te bepalen en nader bekend te maken dag. Blijkens eene bekendmaking van de rijkskanselarij te Berlyn, dd. 9 Januarij jl., is het uitbarsten der veepest op twee landgoederen in den kreits Gross-Strelitz, provincie Silezie, officieel geconstateerd. De bij de wet voorgeschreven veiligheidsmaatregelen zijn terstond uitgevoerd. VERSLAG omtrent de tentoonstelling van wetenschappelijke werktuigen te Londen in 1876. Aan Zijne Excellentie den Minister van Binnenlandsche Zaken. Door Uwe Excellentie werden wij bij missive van den 14den October 11. n°. 63, 6de afdeeling, uitgenoodigd, verslag uit te brengen over onze bevindingen in Mei 11. bij gelegenheid van ons bezoek aan de tentoonstelling van wetenschappelijke werktuigen te South Ivensington, waarheen wij als Nederlandsche gedelegeerden op uitnoodiging der Britsche Regering waren afgevaardigd. Wij hebben de eer Uwer Excellentie hieromtrent het volgende te berigten. De »Loan Exhibition of Scientific Apparatus" is haar ontstaan verschuldigd aan een voorstel, gedaan aan de Lords of the Committee of Council on Education en door dezen den 22sten Januarij 1875 goedgekeurd. Het voorstel had ten doel eene verzameling te vormen van ter leen verstrekte wetenschappelijke werktuigen, die niet alleen toestellen zou omvatten voor het onderwijs en voor wetenschappelijke onderzoekingen bestemd, maar ook die werktuigen, die een geschiedkundig belang hadden, wegens de personen door wie zij waren gebruikt, of de onderzoekingen tot welke zij hadden gediend. Aan eene commissie werd opgedragen omtrent de uitvoering van het plan hunne Lordschappen te adviseren. In deze commissie, die uit niet minder dan 124 personen bestond, waren nagenoeg alle Engelsche natuurkundigen van naam vereenigd met de autoriteiten op het gebied van het onderwijs, met staatslieden en met leden van het Parlement, die om hunne belangstelling in wetenschap en onderwijs bekend waren. Op het voorstel van den voorzitter der Royal Society verklaarde zij met algemeene stemmen, dat eene tentoonstelling als was voorgedragen in hooge mate leerrijk en nuttig zou zijn. Zij besloot wijders de onderwerpen, waarop de tentoonstelling zou betrekking hebben, in vijf hoofdgroepen te verdeelen, te weten: 1. de mechanica, waaronder ook de zuivere en toegepaste wiskunde begrepen werden; 2. de natuurkunde; 3. de scheikunde, omvattende ook de bereiding der metalen; 4. de geologie, mineralogie en geographie; 5. de biologie, onder welke benaming alle wetenschappen werden
zamengevat, die zich met de studie van levende wezens bezighouden. Het onderzoek van de plannen der tentoonstelling, opgedragen aan vijf committees, aan elk der zoo even genoemde groepen beantwoordende , deed weldra zien , dat de omvang, dien de onderneming zou verkrijgen, niet toeliet de tentoonstelling, zoo als aanvankelijk de bedoeling was, in Junij 1875 te openen. Men bepaalde de opening op Maart 1876; de uitbreiding, die de zaak al meer en meer verkreeg, heeft echter noodig gemaakt ook die tijdsbepaling door eene latere te vervangen en de opening nog tot Mei 1876 uit te stellen. De hoofdgedachte bij het ontwerpen van het plan was geweest de stichting voor te bereiden van een museum in den geest van het Conservatoire das Arts et Métiers te Parijs, waar de vereeniging van toestellen , die bij wetenschappelijke onderzoekingen worden gebruikt, met de werktuigen, waarvan zich de nijverheid bedient, dennaauwenband doet in het oog vallen, die wetenschap en toepassing verbindt, en aldus op uitnemend praktische wijze de hooge waarde doet uitkomen, die de beoefening der wetenschap voor de bevordering van stoffelijke belangen heeft; waar de verzameling van historische gedenkwaardigheden op beiderlei gebied eene opwekkende en bij uitstek leerzame herinnering geeft aan de verdiensten van mannen, wier vlijt en vernuft aan de welvaart van het algemeen en den roem van hun vaderland ten goede kwamen, en waar aldus aan de talrijke bezoekers uit allerlei klassen der bevolking, en vooral des Zondags aan de handwerlcsklasse, eene even nuttige als aantrekkelijke leerschool openstaat. Ten einde onder gunstige omstandigheden te doen zien wat zulk eene verzameling wel worden kon, en ook met het doel de wetenschappelijke waarde der tentoonstelling zoo hoog mogelijk op te voeren, was van den aanvang af het plan geweest aan de tentoonstelling een internationaal karakter te geven. Het doel was daarbij geenszins een wedstrijd in het leven te roepen, gelijk bij groote nijverheidstentoonstellingen het geval is; het internationaal karakter der tentoonstelling was veeleer het gevolg van het universeel en kosmopolitisch karakter der wetenschap zelve, die al hare beoefenaren zonder onderscheid van nationaliteit, rang of stand in dezelfde dienst vereenigt. Zoo zouden dan ook de werktuigen uit verschillende landen ontvangen niet naar nationaliteiten gescheiden blijven, maar allen in de wetenschappelijke afdeeling worden opgenomen tot welke zij behoorden en waar de hoedanigheid hunner herkomst voor die hunner wetenschappelijke beteekenis zou op den achtergrond staan. De uitnoodigingentot deelneming, doortusschenkomst van het Foreign Office door het Committee of Council on Education aan buitenlandsche regeringen en natuurkundigen gezonden, werden met de meeste bereidwilligheid beantwoord en de Commissie voor de tentoonstelling had reden met dank te gewagen van de ondersteuning en aanmoediging, die zij van vreemde Regeringen had mogen ondervinden. In Belgie , Duitschland , Frankrijk, de Nederlanden, Noorwegen , Rusland en Zwitserland vereenigden de door haar uitgenoodigde natuurkundigen zich tot talrijke commissien; de Duitsche alleen bestond uit 57 leden , waarvan 21 uit Berlijn , terwijl in Oostenrijk-Hongarije de afdeelingschef van het departement van openbaar onderwijs belast werd met het zamenstellen der verzendingen voor dat Rijk. Men zou geheel onbekend moeten zijn met de voortvarendheid en den prakiischen zin onzer Engelsche naburen en niet moeten weten hoe deze hoedanigheden het streven en werken hunner mannen van wetenschap kenmerkt, om na zulk een goed overlegd begin de gelukkige uitvoering eener nuttige taak, voor zooverre de toezendingen uit Engeland zelf betreft, te kunnen betwijfelen. Aan den anderen kant hadden de toezeggingen uit het buitenland een zoo verrassend gevolg, dat de Lords of the Committee of Council on Education meenden te kunnen verklaren , dat de buitenlandsche commissien tijd noch arbeid hadden gespaard om de onderneming tot een »real success" temaken en dat zij, hun dank voor hare onwaardeerbare diensten betuigende , niet enkel hunne eigene gevoelens , maar ook de erkentelijkheid van hun land in het algemeen uitspraken. Den 12den Mei werd de tentoonstelling in de gebouwen rondom de Horticultural gardens tegenover liet Kensington museum geopend met een bezoek van H. M. Koningin Victoria , vergezeld van de Keizerin van Duitschland en van een stoet vorstelijke personen, edellieden, vertegenwoordigers van de verschillende mogendheden bij het Hof van St. James, en vertegenwoordigers der wetenschap uit Engeland en vreemde landen. Reeds de indruk van een eerste bezoek gaf de overtuiging dat de onderneming eene zoo hooge onderscheiding ten volle waardig was. Eene reeks van zalen , te zamen van eene lengte van 800 meter, was bezet met eene dubbele , somtijds vierdubbele rij van doelmatige kasten , die een waren schat van merkwaardigheden bevatte. De volgende cijfers kunnen alleen eenig denkbeeld geven van den omvang der verzameling. Het aantal der inzenders — regeringen, vereenigingen, instellingen en personen, — beliep ongeveer 1000, het aantal nominers van den catalogus 4576, liet aantal voorwerpen kan op 15000 geschat worden. Het is onmogelijk in het bestek van een verslag een eenigzins volledig overzigt te geven van hetgeen hier was bijeengebragt; de waardering van de wetenschappelijke en historische beteekenis der meest belangrijke zaken zou reeds de studie van eenige maanden vereischen. Slechts kortelijk kunnen wij door de opsomming van enkele bijzonderheden een denkbeeld geven van den aard en de waarde der tentoonstelling. De eerste afdeeling, de rekenkunde, bevatte eene reeks van rekentoestellen voor de mechanische becijfering van den inhoud van schepen, bout, metselwerk, prismatische ligchamen , dijken en ingravingen, en van rekenschijven, reken- en telwerktuigen; de tweede, die der meetkunde , copieer- en vergrootingswerktuigen, toestellen tot het trekken van kromme lijnen, modellen van figuren in de ruimte, vooral voor het onderwijs in de. beschrijvende meetkunde. Bijzonder rijk en belangwekkend was de derde afdeeling, die der maten en gewigten. Het Standards-Departement van the Board of Trade had hier door de zorg van den Warden of the Standards M. Chisholm eene verzameling van meet- en weegwerktuigen voor wetenschappelijke onderzoekingen en voor de dienst van het ijkwezen, van oude en nieuwe standaards bijeengebragt, bij uitstek geschikt om een denkbeeld te geven van de groote zorg in Engeland aan dezen tak der staatsdienst besteed, en uit een wetenschappelijk oogpunt waardig bestudeerd te worden. Niet minder waren dit de werktuigen van sir J. Withworth uit Manchester, die zich zoo groote verdiensten heeft verworven door liet invoeren van naauwkeurige maatsbepalingen in de fabricatie van werktuigen en werktuigdeelen. Eene menigte standaardmaten, comparateurs, katlietometers, balansen, chronometers, waterpas- en hoekmeetwerktuigen,
vertegenwoordigde hier wat het vernuft van verschillende natuur- en werktuigkundigen heeft uitgedacht, om in deze grondbepalingen van alle wetenschappelijk onderzoek de hoogst mogelijke naauwkeurigheid te bereiken; velocimeters, gasmeters en aneriometers, ballistische slingers, elektrische chronographen, manometers, krachtmeters, werkmeters, indicators voor stoomwerktuigen, vertegenwoordigden het meten in meer bijzondere gevallen van wetenschappelijk onderzoek en praktische toepassing en in dit waarlijk eenige arsenaal van de prachtigste werktuigen mogt Engeland niet zonder regtmatigen trots wijzen op eene groep van een vijftal onaanzienlijke toestellen, die waarmede Jaule het mechanisch sequivalent der warmte had bepaald en aldus den grondslag had gelegd voor de moderne natuurkunde. De vierde afdeeling, betrekkelijk de leer der beweging, statica en dynamica, wordt geopend door eene verzameling van toestellen van 's Gravesande, die door zijne werken zooveel heeft bijgedragen tot de verspreiding op het vasteland van Newtons beginselen. Een dier werktuigen heeft eene bijzondere beteekenis. Het heeft gediend om proefondervindelijk aan te toonen, dat het arbeidsvermogen van een bewegend ligchaam evenredig is met het vierkant zijner snelheid, en niet, gelijk 's Gravesande meende, evenredig met die snelheid. Het gaf voor liet eerst het proefondervindelijk bewijs voor eene stelling, waarop later de wet van het behoud van arbeidsvermogen in zuiver mechanische werkingen zou rusten. De geschiedenis bewaart de uiting van 's Gravesande's vreugde toen hij door de proef van dwaling was overtuigd en de verwijten, die de vurige bewonderaar en apostel van Newton moest hooren, toen hij van de meening van zijn leermeester moest afwijken. Deze afdeeling is vooral verrijkt door de even uitgebreide als leerrijke verzameling van keurig bewerkte kinematische modellen door prof. Reuleaux voor de Gewerbe-Akademie te Berlijn bijeengebragt. De natuurkunde der moleculen in de vijfde afdeeling bevat eene verzameling van standaard-hydrometers en densimeters in gebruik bij de dienst der belastingen van de Nederlandsche Regering, ingezonden door professor Gunning, eene reeks luchtpompen, van de eerste luchtpomp van Otto Guericke met de bekende Maagdenburgsche halve bollen en de luchtpompen van Musschenbroek en 's Gravesande tot de volkomenste werktuigen van den tegenwoordigen tijd. De afdeeling van het geluid bevatte een honderdtal voorwerpen betrekkelijk geluidsbronnen, het meten van toonhoogten, het ontleden van klanken en oude en nieuwe muziekwerktuigen. Hoewel uit de afdeeling van het licht de kijkers in die der sterrekunde waren overgebragt, de mikroskopen in die .der biologie, en de lichttorens, waaronder de oorspronkelijke eerste modellen van Fresnel, naar de toegepaste werktuigkunde, bleven er nog een 200tal nommers over, waaronder vooral de verzameling spektroskopen, polarisatietoestellen en toestellen voor photographie belangrijk waren. In de afdeeling warmte hadden niet minder dan 56 nommers betrekking op thermometrie. Belangwekkend waren de verzamelingen in de 9de en 10de afdeeling, magnetisme en elektriciteit. De eerste zuilen van Volta door photographische afbeeldingen uit het Liceo Volta van Como vertegenwoordigd, de eerste batterijen van Wollaston, Daniell en Grove, de oorspronkelijke toestellen, waarmede Faraday de eerste magneto-elektrische werkingen te voorschijn bragt, en de toestellen van lateren tijd tot het voortbrengen van elektrische stroomen, sterk genoeg om voor de verlichting van vuurtorens en de galvanische verwerking van metalen te dienen, stelden hier den vooruitgang voor oogen in deze eeuw op dit in toepassingen. zoo vruchtbare gebied verwezenlijkt. De verzameling toestellen op de elektrisehe telegraphie betrekkelijk vormde een volledig materiaal voor een historischen cursus van dit deel der wetenschap, en eene collectie toestellen bij de Engelsche telegraaphdienst in gebruik door Harer Majesteit Postmaster-General ingezonden, benevens die van het Keizerlijk Duitsche Telegraaphdepartement, gaven een denkbeeld van de tegenwoordige eischen van dit bedrijf. Toch bleven in deze zoo rijke groep, even als in alle andere, vele voorwerpen ontbreken , die voor de ontwikkeling onzer kennis hooge waarde hebben gehad. Vruchteloos zocht men naar de werktuigen van 'rilbert, Gray, Hawksbree, Musschenbroek, Franklin en zoo vele anderen, de wegbereiders voor de onderzoekers der negentiende eeuw. Te regt werd uit deze gaping in het overigens zoo treffende geheel een reden geput, om op het stichten van eene bewaarplaats, van een conservatoire, aan te dringen, waarde monumenten van wetenschappelijke nasporing met niet minder eerbied voor de vernieling werden beschermd dan monumenten der kunst in hare musea. In de afdeeling sterrekunde vond men te midden der hedendaagsche zoo krachtige en volkomene werktuigen van de photoheliographen, spektrographen en de pliotogrammen van Warren de la Rue, de astrolabia en quadranten van den ouden tijd, den kleinen teleskoop van Newton, behoorende aan the Royal Society, den kijker van Cliristiaan Huygens en de door hem en zijn broeder geslepen glazen, een kijker van Galilei, kijkers van Amici, Gampani, van Deyl, sir William Herschel, den eersten heliostaat van 's Gravesande; in de afdeeling toegepaste werktuigkunde nevens de oorspronkelijke modellen van Newcomën, James Watt en Stirling, nevens de locomotief »Rocket" van Stephenson, nevens het eerste stoomwerktuig dat in Europa personen en goederen te water vervoerde en zoo vele andere relieken, een tal van de nieuwste vindingen , door werktuigen , modellen en teekeningen vertegenwoordigd. De afdeelingen scheikunde, met eene belangrijke verzameling prteparaten uit Duitschland, geologie, mineralogie en wijnbouw, met de werktuigen en kaarten van the Geological Society, meteorologie, met de werktuigen van the Meteorological Society, aardrijkskunde, met eene verzameling werktuigen en kaarten van the Ordnance Survey, dereiswerktuigen van the Roval Society, waaronder die van Livingstone, de journalen en logboeken van Cook, Sir John Franklin en Sir Edward Parry, door de Britsche Admiraliteit geleend, de oorspronkelijke kaarten van Livingstone, Burton, Speke en Grant, in het bezit van the Geographical Society, en vooral de zoo hoogst belangrijke afdeeling biologie, waarin niet minder dan 80 mikroskopen prijkten, de eerste werktuigen van Zacharias Jansen, Leeuwenhoek, Musschenbroek en van Deyl, naast de prachtige werktuigen van Browning en Hartnaclc, -waren niet minder rijk bedeeld dan de vorig en bij de beschouwing van deze ongeëvenaarde wetenschappelijke schatkamer drong zicli de overtuiging op', dat de gelukkige gedachte der ontwerpers en de moeite en zorg door de uitvoerders aan de verwezenlijking daarvan besteed , ruimschoots beloond waren door het welslagen der onderneming en het uitstekende nut van dit inderdaad grootsche werk.
Nederland heeft tot deze verzameling bijgedragen met 141 nommers. Yan het physisch kabinet der Leidsche lioogeschool waren afkomstig de werktuigen van 's Gravesande, Musschenbroek, kijkers en glazen van Huygens, en werktuigen, die bij akoustische en elektrische onderzoekingen hebben gediend, in de laatste jaren in het laboratorium volbragt; van de Leidsche sterrewacht oude astronomische werktuigen en nieuwere door Kaiser uitgedacht; van het anatomisch museum een mikroskoop van Leeuwenhoek. Het physisch kabinet der Utrechtsche hoogeschool had een astrolabium van het jaar 1525, oude slingeruurwerken , een der eerste achromatische mikroskopen van van Deyl, een nieuwen hygrometer en andere werktuigen bijgedragen. Bijzonder trok de aandacht eene merkwaardige verzameling van toestellen , in het geheel 54 nommers, allen betrekking hebbende op vindingen en onderzoekingen in het physiologisch laboratorium te Utrecht" gedaan door professor Donders en zijne leerlingen, Engelmann, Snellen en Brondgeest. Uit de hoogeschool te Groningen was de natuurkunde vertegenwoordigd door eenige nieuwere werktuigen, kwikluchtpomp, galvanometer enz.; het physiologisch laboratorium door een toestel voor proeven omtrent abiogenesis en dialyse. De Polytechnische school zond elektrische standaardmaten , die bij absolute elektrische metingen waren gebruikt, schetsen van meetmethoden, toestellen voor het onderwijs, scheikundige prseparaten bij een wetenschappelijk onderzoek verkregen, en eenige voorwerpen uit de verzameling van professor Vogelsang - , na diens overlijden door de school aangekocht, waaronder die betrekkelijk zijn onderzoek over den vloeibaren inhoud van kwartskristallen. Van het scheikundig laboratorium van Amsterdam was afkomstig de verzameling meetwerktuigen voor de bepaling van alcoholgehalte. De veeartsenijkundige school te Utrecht zond modellen voor de kennis van de anatomische kenteekenen der veepest. Ook de hoogere burgerscholen waren niet achtergebleven ; die van Groningen, Assen , Rotterdam en Leiden hadden bijdragen geleverd, meestal op het onderwijs betrekking hebbende. Daaronder was vooral belangrijk een model van het scheikundig laboratorium der hoogere burgerschool te Leiden, op verzoek van het bestuur der tentoonstelling vervaardigd. Behalve deze openbare inrigtingen hadden ook bijzondere instellingen en personen bijg-edragen. Het museum van Teyler met de werktuigen van van Marum, den vermaarden natuurlijken magneet, de krachtige magneten naar het stelsel van Elias vervaardigd, en de optische werktuigen waarmede prof. van der Willigen de onderzoekingen deed in de werken van Teylers museum uitgegeven. Het Zeeuwsch genootschap had een mikroskoop van Zacharias Jansen ter leen verstrekt. De heeren Bleekrode te 's Gravenhage, Becker en Zonen te Rotterdam en van Rijn te Yenlo vertegenwoordigden den arbeid van bijzondere beoefenaars der natuurkunde en werktuigfabrikanten. De balansen van Becker en eene groote balans, door den heer Olland te Utrecht vervaardigd, trokken bijzonder de aandacht. In de bovengalerij van het tentoonstellingsgebouw was een locaal ingerigt voor het houden van bijeenkomsten en voorlezingen. Door de Engelsche en vreemde mannen van het vak werden daar in de eerste weken na de opening voordragten en besprekingen gehouden over verschillende voorwerpen in de galerijen tentoongesteld. Deze conferentien werden over mechanica en verwante vakken gehouden den 17den, 22sten en 25sten Mei, over natuur- en sterrekunde den 16den, 19den en 22sten Mei, over scheikunde den 18den en 23sten Mei, over biologie den 26sten en 29sten Mei, over aardrijkskunde , aard-, delfstof-, mijn- en weerkunde den 30sten Mei en lsteu en 2den Junij. Deze voordragten werden bijgewoond niet alleen door vele leden der tentoonstellings-conimissie en de buitenlandsche gedelegeerden, maar ook door de bezoekers der tentoonstelling, heeren en dames, waardoor inhoud en vorm van zelf meer en meer een populair karakter aannamen. Toen in het bijzonder over de Italiaansche en over de Fransche historische instrumenten voordragten waren gehouden, heeft een onzer ook die der Nederlandsche inzending behandeld en vooral het wetenschappelijk streven van 's Gravesande, Musschenbroek en Huygens, voor zoo verre dit voor zulk een gemengd gehoor geschieden kon, gekenschetst. Aan de buitenlandsche bezoekers en vertegenwoordigers der Regeringen viel van de zijde der tentoonstellingscommissie en van de Engelsche autoriteiten de meest welwillende en te gemoetkomende ontvangst ten deel, in het bijzonder van de heeren Cunlifle Owen, directeur van het Kensington Museum, Norman Lockyer, Spottiswoode, Andrews en Warren de la Rue. Een even leerzamen ah aangenamen voormiddag hadden wij te danken aan de vriendelijkheid van den heer Warren de la Rue, die ons in de gelegenheid stelde in zijne keurige bijzondere werkplaats de geheel eenige verschijnselen te zien, die hij met zijne batterij van eenige (luizende elementen te voorschijn brengt en sedert geruimen tijd naar een wel overgelegd plan met uitstekende en wel gekozene hulpmiddelen onderzoekt. De betrekkingen , te Londen aangeknoopt, boden ons nog een ander voorregt. Door de welwillendheid van prof. Andrews had een onzer de gelegenheid de universiteit te Oambridge, door die van prof. Clifton had de ander de gelegenheid de universiteit te Oxford, vooral wat de beoefening- van natuurwetenschap betreft, te leeren kennen. Bij het beschouwen van de ruime nieuwe laboratoria, waarin men te regt begrepen heeft afzonderlijke localen voor het onderzoek in verschillende deelen der physica te moeten bestemmen, werd de overtuiging bevestigd, dat eene volledige inrigting voor wetenschappelijke beoefening en wetenschappelijk onderwijs, op het gebied der natuurkunde, hulpmiddelen vereischt, van welker omvang personen, die den snellen dagelijkschen voortgang der wetenschap niet door eigen studie en eigen aanschouwing volgen, zich bezwaarlijk een juist denkbeeld kunnen vormen. Wat kan worden tot stand gebragt, wanneer mannen van wetenschap gesteund worden door het vertrouwen en den verlichten zin van staatslieden en vermogende belangstellenden in wetenschap en kunst, daarvan levert het tegenwoordige liooge standpunt der natuurwetenschappen m Engeland een opmerkelijk voorbeeld. Daardoor vooral is een bezoek van hunne instellingen en van verzamelingen, zoo als die van de Kensington-tentoonstelling, zoo leerzaam geworden. Wij zijn Uwer Excellentie dank verschuldigd voor de onderscheiding, waardoor ons de gelegenheid tot dat bezoek werd verschaft. Leiden en 's Gravenhage, 29 December 1876. P. L. Rijke. J. Bosscha.
---

