OFFICIEEL GEDEELTE.
Bij Koninklijk besluit van den 26sten Februarij 1877 , n°. 14 , is aan A. A. E. M. Serruys, consul van Belgie te Rotterdam, verlof verleend tot het aannemen van bet ridderkruis der orde van Leopold, hem door Z. M. den Koning der Belgen geschonken. Bij Zijner Majesteits besluit van den lsten Maart 1877 , n c . 17 , is, met ingang van 15 Maart 1877 , benoemd tot plaatsvervangend kantonregter te Amsterdam (eerste kanton) mr. H. J. van Lier, advocaat aldaar. Bij Koninklijk besluit van 21 Februarij 1877, n°. 4, is pensioen verleend ten laste van den Staat aan P. J. J. Bogaert, 1°. als gewezen ingenieur 1ste klasse van het stoomwezen, ten bedrage van f 284 'sjaars; 2°. als gewezen ingenieur der mijnen, ten bedrage van f 1334 'sjaars, en zulks op grond van de artt. 3 , 8,24, 32 en 33 der wet betreffende de burgerlijke pensioenen, laatstelijk gewijzigd bij die van 21 Mei 1873 (Staatsblad n°. 64), en op de wet van 28 Augustus 1851 ( Staatsblad n°. 129). Bij Koninklijk besluit van den lsten Maart 1877, n°. 10, zijn benoemd: bij het bataillon mineurs en sappeurs, tot kapitein-kwartiermeester der 2de klasse , de 1ste luitenant-kwartiermeester G. H. Dröher, van het 4de regement huzaren; bij het lste regement infanterie , tot lsten luitenant-kwartiermeester, de 2de luitenant-kwartiermeester I). J. Holsheimer, van het corps.
---

MINISTERIE VAN JUSTITIE.
De gewone audientie van den Minister van Justitie zal op Woensdag , 7 Maart aanstaande, niet plaats hebben.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken; Gelet op art. 1 van het Koninklijk besluit van 3 October 1873 {Staatsblad n°. 135); Heeft goedgevonden: met ingang van heden, de artt. 1, 3, 4, 5, 6 en 7 van het aangehaald Koninklijk besluit van toepassing te verklaren: 1°. in de gemeente Maasland: A. op de bouwmanswoning en het erf, in gebruik bij A. in 't Veld, en kadastraal bekend sectie A, n 01 . 83 tot en met 90; B. op de bouwmanswoning en het erf, in gebruik bij M. Ruigrok, en kadastraal bekend sectie A, n°. 748; C. op de bouwmanswoning en het erf, in gebruik bij J. van Santen, en kadastraal bekend sectie F, n°*. 160 tot en met 170; 2°. in de gemeente Vlaardingerambacht: A. op de bouwmanswoning en het erf, in gebruik bij Ph. van der Eyk, en kadastraal bekend sectie B, n°. 117; B. op de bouwmanswoning en het erf, in gebruik bij C. van den Doel, en kadastraal bekend, sectie E, n°. 778. 's Gravenhage, 2 Maart 1877. Heemskerk. Bij beschikking van 1 Maart 1877, n°. 56, 12de afdeeling, is aan J. D. de Jong , te Krimpen a/d Lek, tot wederopzegging, vergunning verleend voor eene stoomsleepdienst op de rivieren in de provinciën Noordbrabant, Gelderland , Zuidholland , Noordholland en Zeeland.
---

MINISTERIE VAN FINANTIEN.
Het stoomschip Koning der Nederlanden, van de maatschappij » Nederland", bestemd om het personeel en materieel voor de havenwerken te Batavia over te brengen, zal in plaats van den 17den Maart e. k.zoo als anders had behooren te geschieden, reeds den 13den dier maand van het Nieuwediep vertrekken. Op grond van dit vervroegde vertrek van do Koning der Nederlanden zal daarmede geene verzending van brievenmalen plaats vinden regtstreeJis van den Helder naar Nederlandsch Indie, docb zullen deze brievenmalen worden verzonden met het stoomschip Madura , waarvan het vertrek uit het Nieuwediep op den 17den Maart aanstaande is bepaald. De Nederlandsche brievenmaal over Napels wordt daarentegen op bet vastgestelde tijdstip met het stoomschip Koning der Nederlanden verzonden. 's Gravenhage, de* lsten Maart 1877. De Minister van Finantien, H. J. v. d. Heim.
De Minister van Finantien brengt ter kennis van de belanghebbenden: dat in den loop van dit en het volgende jaar honderd twintig commiesen der vierde klasse der directe belastingen, in- en uitgaande regten en accijnsen kunnen worden aangesteld op eene bezoldiging van f 420 'sjaars en eene toelage voor eens van f 75 gulden voor uitrusting, nadat zij op de. linie van toezigt zijn in dienst gesteld; dat op een nader vast te stellen tijdstip en plaats een onderzoek zal worden ingesteld omtrent de sollicitanten voor die betrekking; dat voor die betrekking ingevolge art. 9 van het Koninklijk besluit van den 20sten Mei 1869, n°. 30, kunnen in aanmerking komen zij, die een gezond ligchaamsgestel hebben , ongehuwd , niet beneden 23 en niet boven 28 jaren oud en voldoende ervaren zijn in het lezen , schrijven en in de eerste gronden der rekenkunde; dat voor gepasporteerde onder-oflicieren , die minstens 12 jaren militaire dienst hebben, het maximum van leeftijd op 34 jaren, en voorgepasporteerde onder-officieren of andere militairen, die minstens 6 jaren militaire dienst hebben , op 30 jaar is bepaald; dat de verzoekschriften om toelating tot het voorschreven onderzoek vóór den 1 sten Junij 1877 , bij het Departement van Finantien moeten zijn ingekomen , des verkiezende, door tusschenkomst van de controleurs der directe belastingen, in- en uitgaande regten en accijnsen, bij wie ook nadere inlichtingen te bekomen zijn omtrent de vereischte stukken welke bij die verzoekschriften moeten worden overgelegd, 's Gravenhage , den 26sten Februarij 1877. De Minister voornoemd, H. J. v. d. Heim.
---

NIET-OFFICIEEL GEDEELTE. BINNENLAND.
In de zitting van de Tweede Kamer der Staten-Generaal van heden (2 Maart) zijn de algemeene beraadslagingen voortgezet over de wetsontwerpen tot regeling van de inrigting en het regtsgebied der arrondissements-regtbanken en kantongeregten. Daaraan namen deel de heeren van Baar, Saaymans Vader, Geertsema en de Minister van Justititie, waarmede die beraadslagingen werden gesloten. De heeren Oldenhuis Gratama en van den Heuvel bragten, namens de Commissie voor de verzoekschriften, op eenige adressen verslagen uit, met welker conclusien de Kamer zich vereenigde. Vervolgens kwam in behandeling het wetsontwerp tot wijziging van de artt. 10, 11, 15, 16, 46 en 48 der wet op de regterlijke organisatie en het beleid der justitie en intrekking van de artt. 49 en 52 dier wet. De heer Wintgens maakte bezwaar tegen art. 1 van het wetsontwerp, strekkende om aan art. 10 der wet op de regterlijke organisatie en het beleid der justitie toe te voegen de volgende bepaling: » De zwagerschap houdt op door het overlijden der vrouw die haar veroorzaakte." Nadat de Minister van Justitie het voorstel had verdedigd, werd het artikel met 51 tegen 16 stemmen aangenomen. De heer Lenting stelde een nieuw artikel voor, te plaatsen tusschen de artt. 4 en 5, luidende: »Leden der regterlijke magt en van het openbaar ministerie, het lidmaatschap van de Tweede Kamer der Staten-Generaal aanvaardende, blijven, zoo lang hun lidmaatschap duurt, in het genot van twee derden hunner jaarwedde als non-activiteitstractement. »In hunne plaats wordt een ander tijdelijk benoemd. «Ophoudende lid der Kamer te zijn, leeren zij tot hunne vorige betrekking terug." De heer Bredius stelde als sub-amendement voor: in de 2de alinea te schrappen het woord tijdelijk; en in de derde alinea, de in cursief gedrukte woorden te vervangen door deze: » worden zij bij ontstaande vacature in hunne vorige of eene daarmede gelijkstaande betrekking geplaatst. Tot zoo lang behouden zij het non-activiteitstractement." Dit amendement werd in dier voege gewijzigd dat de woorden: nonactiviteits-tractement veranderd werden in: wachtgeld. Dit voorstel nam den heer Lenting over, waarna het gewijzigde amendement, waarover de heeren Corver Hooft, Oldenhuis Gratama, Godefroi en de Minister van Justitie het woord voerden, met 51 tegen 14 stemmen werd verworpen. a» De Commissie van rapporteurs stelde bij de behandeling van art. 5 van het wetsontwerp voor, om art. 46 der wet op de regterlijke organisatie aldus te lezen: » Bijzondere wetten regelen het regtsgebied en de zetels der arrondissements-regtbanken, alsmede hare zamenstelling, de klassen waartoe zij behooren, en de jaarwedden der leden van en der ambtenaren bij die regtbanken." Aan de gedachtenwisseling namen deel de heeren Geertsema, Messchert van Vollenhoven en de Minister van Justitie, welke laatste het
voorstel der Commissie overnam , waarna het gewijzigde artikel zonder hoofdelijke stemming werd aangenomen. De heer Godefroi stelde bij art. 6 voor om in de gewijzigde redactie van art. 48 der wet op de regterlijke organisatie, het woord: Rijksuniversiteit, te veranderen door deze: » Rijks- of daarmede gelijk gestelde Nederlandsche universiteit'', welk voorstel de Minister van Justitie overnam. Nadat de heeren Vening Meinesz, van der Kaay en Bredius het woord hadden gevoerd, werd het gewijzigde artikel zonder hoofdelijke stemming goedgekeurd; zoodat in het bedoelde art. 48 de woorden: »den graad van meester of licentiaat in de regten bekomen hebben op eene van 'sRijks hoogescholen" werden vervangen door deze: » op eene Rijks- of daarmede gelijkgestelde Nederlandsche universiteit den graad van doctor in de regtswetenschap hebben bekomen." Art. 7 van het wetsontwerp bepaalde dat de artt. 49 en 52 der wet op de regterlijke organisatie zouden worden ingetrokken. De heer Lenting stelde voor óm art. 52 aldus té lezen: »Wanneer eene plaats van regter, plaatsvervanger, griffier of van kantonregter open valt, zendt de regtbank, de officier van justitie daaronder begrepen, aan den president en procureur-generaal van het geregtshof, tot welks ressort zij behoort, eene lijst van aanbeveling van drie candidaten, welke lijst alphabetisch ingerigt aan den Koning wordt aangeboden om daarop zoodanig acht te slaan als hij zal dienstig oordeelen." Aan de breedvoerige woordenwisseling namen nog deel de heeren OldenhuisGratama, de Yries, Godefroi, vanRappard, Wintgens, van Nispen tot Sevenaer, Verniers van der Loeff, Begrain en de Minister van Justitie, waarna het amendement met 34 tegen 31 stemmen werd aangenomen. Het gewijzigd art. 7 werd zonder hoofdelijke stemming goedgekeurd; alsmede art. 8, dat de Minister van Justitie volgenderwijze veranderde: »Deze wet treedt in werking op 15 Mei 1877." Na goedkeuring der beweegredenen, die, ten gevolge der aanneming van het voorstel van den heer Lenting, eenige wijziging behoefden , werd het wjwontwerp met 59 tegen 3 stemmen aangenomen. Tegen hebben gestemd, de heeren: Saaymans Vader, van den Heuvel en Wintgens. De Kamer zal Maandag den 5den Maart de beraadslagingen over de aanhangige wetsontwerpen voortzetten. Blijkens opgave van den directeur der Rijksverzameling van landbouwwerktuigen te Utrecht, is die inrigting in het jaar 1876 bezocht door 331 personen, waarvan 314 Nederlanders en 17 vreemdelingen. In 1875 was het aantal bezoekers 358; in 1874 380. Het aantal werktuigen dat in het afgeloopen jaar elders ter beproeving of in gebruik is gegeven, bedroeg 21; in 1875 25. Blijkens eene bekendmaking der Duitsche Rijkskanselarij van 1 Maart, is sedert de laatste bekendmaking van 22 Februarij de uitbarsting der veepest geconstateerd: te Barmen (reg.-distr. Düsseldorf), bij een per spoorweg aangevoerd transport van 90 ossen; te Eller nabij Düsseldorf, bij een van hetzelfde transport afkomstig rund ; te Stahnsdorf (reg.-distr. Potsdam). Voorts op drie plaatsen in het koningrijk Saksen. Al de besmette koppels zijn afgemaakt.
---

