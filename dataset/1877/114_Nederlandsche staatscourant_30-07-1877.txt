NIET-OFFICIEEL GEDEELTE. BINNENLAND. VERSLAG van de Commissie, in 1877 belast geweest met het afnemen der examens van leerling-apotheker (apothekersbediende). Aan Zijne Excellentie den Minister van Binnenlandsche Zaken.
De Commissie, benoemd bij beschikking van Uwe Excellentie, van 24 Mei 1877, n°. 52, afd. IX , om , volgens art. 14 der wet van 1 Junij 1865 {Staatsblad n°. 59), in het jaar 1877 examen af te nemen van hen, die eene acte van bevoegdheid als leerling-apotheker wenschen te verkrijgen , heeft de eer aan Uwe Excellentie dit verslag harer werkzaamheden aan te bieden. De Commissie bestond uit de heeren: dr. G. van Overbeek de Meijer, inspecteur voor het geneeskundig staatstoezigt voor Gelderland en Utrecht, als voorzitter; F. D. Fontein, apotheker; en L. J. van der Harst, leeraar aan 'sRijksveeartsenijschool, beiden te Utrecht, als leden. Plaatsvervangende leden waren de heeren: dr. F. C. E. van Embden, apotheker; en dr. O. J. A. de Haart, oud-apotheker, leeraar aan de burger dag-en avondschool, beiden te Utrecht. Als secretaris der Commissie fungeerde het lid L. J. van der Harst. Na eene voorloopige vergadering op 1 Junij 1877, waaraan ook de plaatsvervangende leden deel namen en waarin de inrigting van het examen vastgesteld werd, maakte de Commissie den 5den Junij daaraanvolgende een aanvang met het examen. De Commissie achtte het wenschelijk, althans voorloopig, niet meer dan vier candidaten in elke zitting voor haar te doen verschijnen; het
bleek haar ook spoedig, dat zij, zonder stoornis van den regelmatigen gang van het examen en van de dienst in de ter harer beschikking gestelde apotheek, dit getal niet kon overschrijden. Dien ten gevolge werden telkens 4 candidaten opgeroepen tegen den 5den, Sden, 7den, 8sten, 12den, 13den, 14den, 15den, 19den, 20sten, 21sten, 22sten, 26sten, 27sten, 28sten Junij en 2den en 3den Julij. De Minister van Oorlog stond, op voordragt van den eerstaanwezenden officier van gezondheid bij het garnizoen te Utrecht, welwillend toe, dat het examen mogt plaats hebben in het Groot Rijkshospitaal, waar de localiteit en de apotheek daartoe eene zeer geschikte gelegenheid aanboden en eene zeer volledige verzameling voor het onderzoek naar de artsenij warenkennis der candidaten aanwezig was. In het geheel hadden zich 68 candidaten, waaronder 16 vrouwelijke, aangemeld. Van de mannelijke heeft echter één, kort na het inzenden van zijne aanvrage, verzocht haar om bijzondere redenen als niet gedaan te beschouwen, en zijn twee candidaten niet opgekomen,terwijl één zich gedurende den loop van het examen heeft teruggetrokken. Van de overblijvende 64 is slechts aan 25, nadat zij den gevorderden eed of de belofte afgelegd hadden, de acte van bevoegdheid uitgereikt kunnen worden , en wel aan 10 vrouwelijke en aan 15 mannelijke candidaten , zijnde respectivelijk 62.5 pet. en 31.25 pet. van het totaal der vrouwelijke en mannelijke candidaten. De namen der geslaagden zijn: a. mejufvrouw J. Grendel, geboren te Gouda; » G. Stheeman , geboren te Winschoten ; » D. D. Arentz, geboren te Zaandijk ; » M. C. van der Linden , geboren te 's Gravenhage; » B. van Gelder, geboren te Leeuwarden; » J. H. Keukenmeester, geboren te Leidschendam ; » M. J. S. S. Schomper, geboren te Leerdam; » B. P. Hartog, geboren te Bovencarspel; » J. A. Wijnberg, geboren te Wormerveer; » J. A. Harders, geboren te Woudenberg; i. de heer B. J. H. Grevers, geboren te Deventer; » » F. J. J. Hanssen, geboren te Utrecht; » » M. A. Roepman , geboren te Hellevoetsluis ; » » A. N. Vechtman , geboren te Amsterdam ; » » F. J. Wolff, geboren te 's Gravenhage; » » H. J. Hüpscher , geboren te 's Gravenhage ; » » G. T. Steenhuisen , geboren te Veendam; » » J. Brugge , geboren te de Rijp; » » G. J. F. van Olst, geboren te Amsterdam; » » P. de Zeeuw Jzn., geboren te Midsland (Terschelling); » » P. A. Nannings, geboren te Amsterdam; » » J. J. H. Maessen , geboren te Echt; » » J. A. Rooda , geboren te Groningen; » » J. W. Weykamps, geboren te Stad Doetinchem; » » J. C. Hassels, geboren te Zaandijk. Aan een dezer geslaagden werd , daar hij in het bezit was van met goed gevolg afgelegd literarisch-mathematisch examen voor hulpapotheker , van een gedeelte van het onderzoek vrijstelling verleend; een ander der geslaagden had in zoo verre onverpligt het examen afgelegd , als hij namelijk volgens de vroeger vigerende wet als apothekers-leerling was ingeschreven. Ten opzigte van de verdeeling der candidaten naar de provinciën, waarin zij het laatst hunne opleiding ontvingen, kan de Commissie nog de volgende gegevens aanbrengen, die, met het oog op de kleine getallen, nu wel is waar nog slechts geringe waarde hebben, maar een grooter belang zouden krijgen, wanneer zij over een zeker aantal jaren werden verzameld en daarbij tevens werd onderscheiden of de geslaagde candidaten meerendeels op het platteland dan wel in de steden praktisch gevormd waren. De toekomstige candidal en zouden dan ook kunnen nagaan waar zij de beste leermeesters zouden kunnen vinden. Uit Noordholland kwamen op 20 candidaten, en slaagden 7 » Zuidholland » » 16 » » » 8 7> Noordbrabant 1 » » 0 » Limburg » 4 » » 0 Utrecht » 4 » 3 Gelderland T> » 7 » » 1 Drenthe » 1 > 0 Overijssel » 3 1 » Groningen » 5 » 4 Friesland » 3 •» » 1 Omtrent de inrigting van het examen en den algemeenen indruk: welken dit op de Commissie maakte, moge het volgende vermeld worden, a. Nederlandsche taal. Aan de candidaten werd een onderwerp, uit het dagelijksche leven gekozen, ter schriftelijke behandeling opgegeven, waarbij hun steeds nadrukkelijk medegedeeld werd, dat taal en stijl hoofdzaak waren, kennis van het onderwerp bijzaak was. Niettegenstaande de tijd voor dit opstel ruimschoots voldoende gegeven was en het onderwerp steeds kon geacht worden onder het bereik van den candidaat te vallen, was toch de algemeene indruk verre van gunstig; een indruk welke versterkt werd bij het mondeling examen , waarbij zeer velen blijken gaven het gelezene niet te begrijpen en slechts zeer onbestemde begrippen te hebben over, of in het geheel niets te weten van de allereerste beginselen der spraakkunst. Van slechts twee der candidaten kon het schriftelijk werk zee)" goed genoemd worden. b. Rekenkunde. Aan de candidaten werden vier eenvoudige rekenkundige vraagstukken ter oplossing gegeven, terwijl aan ieder buitendien een mondeling examen afgenomen werd. De bedoeling bij beide onderdeelen was, te onderzoeken of de candidaten behoorlijk met gewone en tiendeelige breuken konden omgaan en of zij kennis bezaten van het tiendeelige stelsel van maten en gewigten. Van bijna 20 pet. der candidaten moest, wat het schriftelijke gedeelte betreft, en van ongeveer 25 pet. wat het mondelinge aangaat, de kennis onvoldoende genoemd worden. Ook bij die, welke overigens eene voldoende kennis toonden te bezitten, bleek het toch, dat, zoodra men vroeg naar de eigenschappen eener goede balans, naar het gebruik van den thermometer, den
arëometer enz., — zaken waarmede een leerling-apotheker, ook zonder dat hij de theorie van genoemde werktuigen volkomen behoeft te kennen, toch wel eenigermate vertrouwd dient te zijn — slechts enkelen hiervan eenig redelijk begrip hadden. Uit beide onderdeelen van het examen, sub a en b genoemd, sprak duidelijk het feit, dat een groot deel der candidaten, óf slecht lager onderwijs genoten had, óf dat het goede bij hen zonder vrucht gebleven was. Deze opmerking geldt vooral ten opzigte der mannelijke candidaten. c. Latijnsche taal. De eischen hierbij waren, dat de candidaat gewone recepten goed kon lezen en vertalen, alsmede een eenvoudig voorschrift uit de Pharmac. Neerl. (Editio II) althans in hoofdzaak kon verstaan, terwijl tevenshier en daar enkele vragen uit de beginselen der grammatica gedaan werden. Niettegenstaande het zéér weinige dat gevorderd werd, was ook hier wederom, en nog meer dan bij de te voren vermelde vakken, de indruk hoogst ongunstig. Bij 31 candidaten (c. c. 50 pet.) was toch de kennis onvoldoende of ontbrak geheel; slechts aan één kon het cijfer voor zeer goed toegewezen worden. d. Kennis van en geschiktheid tot het gereedmaken van recepten. Kennis der geneesmiddelen als waren. Ofschoon van de candidaten niet meer gevergd werd dan het aan de uitwendige eigenschappen herkennen der meest gebruikt wordende geneesmiddelen (simplicia en zeer enkele bereidingen), was toch deze kennis bij 31 onvoldoende. Van de overigen was er slechts een enkele, die iets omtrent de afkomst en de werkzame bestanddeelen en vervalschingen der artsenij waren wist; de anderen, ofschoon zij de meeste stoffen , vooral die , welke het meest in den zoogenaamden handverkoop voorkomen , op het gezigt herkenden , wisten van de genoemde zaken niets naders mede te deelen. Het scheen ook, alsof velen hunne pharmacognostische kennis verkregen hadden door het bestuderen van geneesmiddelen in minder deugdelijken toestand ; zoodra toch bij voorbeeld kruiden, goed gedroog'd, er friscli en ongeschonden uitzagen, werden zij meestal niet herkend. Van slechts één der candidaten kon de kennis zeer goed genoemd worden. j3. Kennis der synoniemen. Mogt men, met het oog op het groote belang dezer kennis, die buitendien eene eenvoudige geheugenzaak is, verwachten , dat wel allen daarin bedreven zouden zijn, toch bleek zij ook bij 25 onvoldoende te zijn. Enkelen wisten zelfs niet één der meest gebruikelijke synoniemen voor bekende geneesmiddelen op te noemen. y. Het oordeelkundig lezen van recepten (theoretische receptuur). Aan elk der candidaten werden eenige recepten (uit de gewone praktijk genomen) voorgelegd en werd gevraagd, op welke wijze zij die zouden gereed maken. Ofschoon enkele gunstige uitzonderingen voorkwamen, bleek het in den regel, dat de candidaten weinig of niet het minste zelfstandig oordeel in dit opzigt bezaten. De meest elementaire pharmaceutische kennis (bijv. van de naauwkeurige verdeeling van vergiftige of sterk werkende stoffen in poeders, van de begrippen » digereren", » infunderen", » macereren ", van het mengen van aetherische extracten en oliën onder andere geneesmiddelen , van het gebruik van saccharum lactis, van meten en wegen, van het smeren van pleisters, van eene doelmatige wij'-ie van aflevering der bereide geneesmiddelen en van zoo vele andere zaken , welke noodwendig door hen dienen geweten te worden, aan wie men eenige werkzaamheid in de apotheek zal opdragen) ontbrak veelal geheel. Zeer vele candidaten letten hoegenaamd niet op de maximaal-dosis van sterk werkende vergiften, en gaven zich evenmin rekenschap van opzettelijk twijfelachtig gemaakte verkortingen, z. a. chlor. hydrarg., en dergelijke. Wanneer de zoodanigen tijdelijk aan eigen kennis in eene apotheek overgelaten werden , dan zou zeker menige zieke daarvan het slagt-. offer worden. Uit alles bleek, dat de meesten èn nooit zich de moeite gegeven hadden de pharmacopoea met oordeel in te zien, laat staan te bestuderen , èn steeds, bij het werken in de apotheek, eenvoudig het voorbeeld (goed of slecht) van hun leermeester gevolgd hadden, zonder ooit naar het hoe of waarom te vragen. 45 candidaten voldeden dan ook niet aan den g'estelden eisch: blijken te geven van oordeelkundig te kunnen recepteren. S. Praktische receptuur. Tot dit laatste gedeelte van het examen konden 41 candidaten toegelaten worden, hoewel velen onder de uitdrukkelijke voorwaarde, dat voor hen dit praktisch examen strekken moest om goed te kunnen maken wat aan het theoretische gedeelte ontbrak. 15 moesten na het onderzoek in dit onderdeel afgewezen worden, terwijl één zich gedurende den loop van dit examen terug trok. Ofschoon bij de overigen de noodige bekwaamheid eveneens op enkele punten ontbrak, vond echter de Commissie, in verband met het theoretisch gedeelte, geene vrijheid aan deze candidaten de verlangde acte te onthouden. Bij dit praktisch gedeelte moest ieder candidaat drie recepten gereed maken , welke door hem bij trekking uit verschillende serien gekozen werden; deze recepten waren door de commissie te voren zóó uitgezocht , dat bij het gereedmakenj niet alleen de wijze van omgaan met de verschillende gereedschappen enz., maar ook het oordeel der candidaten blijken moest, hoewel de recepten , naar inhoud en vorm, zoo eenvoudig mogelijk ingerigt. waren. Aan het slot van dit overzigt kan de Commissie eene enkele algemeene opmerking, naar aanleiding van het afgeloopen examen, niet terughouden. Het schijnt namelijk der Commissie toe, dat de oorspronkelijke opleiding van vele der candidaten, wat betreft de gewone vakken van het lager onderwijs, uiterst gebrekkig is geweest; dat de meesten deiafgewezenen zich , door korten tijd privaatles te nemen, iets van de latijnsche taal hadden eigen gemaakt, zonder echter zoo ver gekomen te zijn , dat zij het gelezene konden begrijpen , noch de onderdeelen van een zin behoorlijk te kunnen onderzoeken ; verder, dat de meesten wel is waar gedurende eenigen tijd (sommigen zelfs 3 of meer jaren) in eene apotheek werkzaam geweest waren, maar dat dit werk voor hen in zooverre zonder vrucht gebleven was, als zij noch werken met
oordeel geleerd hadden, noch zich de kennis van den aard der geneesmiddelen hadden eigen gemaakt. Dat de reden van dit laatste in het algemeen minder in de vatbaarheid der candidaten, dan wel in de wijze waarop zij in sommige apotheken werkzaam moeten zijn, gelegen is, daarvan houdt de Commissie zich innig overtuigd. Uit het geheele examen bleek het der Commissie duidelijk, dat de meeste candidaten zich de eischen, hoe gematigd ook gesteld, nog veel lager gedacht hadden. Daardoor heeft de Commissie zich evenwel niet geregtigd geacht hare eischen minder te stellen; in die rigting toch zich bewegende, zou men zich genoodzaakt zien het peil van kennis jaarlijks te verlagen en zou spoedig de toestand van vóór 1865 met al zijne bezwaren terugkeeren. Utrecht, 18 Julij 1877. Dr. v. O. de Meijer, Voorzitter. L. J. van der Harst, Secretaris. F. D. Fontein. Aangaande den vermoedelijken uitslag van den oogst in Hongarye berigt de Nederlandsche consul-generaal te Budapest, onder dagteekening van 20 Julij, hoofdzakelijk het volgende: De oogst is in Hongarye bij het gunstige weder reeds in de_ eerste dagen van Julij begonnen. Yan tarwe, rogge en gerst zijn in vele streken reeds monsters gedorscht en aan de markten gebragt, en op grond daarvan kan geconstateerd worden dat Hongarye met den uitslag van den oogst in dit jaar tevreden kan zijn, niettegenstaande hier en daar door de overvloedige regens en door hagelslag nog al . schade veroorzaakt is. Yan tarwe , ons hoofdgewas, levert de oogst een alleszins bevredigend resultaat, en zal een aanzienlijk overschot voor den uitvoer beschikbaar blijven. De qualiteit is meerendeels zeer fraai. De waarde van hetgeen alleen de tarwe in dit jaar meer dan in 1876 zal opleveren wordt op 50 millioen gulden geschat. De rogge levert over het algemeen eene gemiddelde opbrengst van meerendeels zeer goede qualiteiten. Door hevige winden gedurende den bloeitijd heeft dit graan nadeel geleden. De oogst van gerst is, zoowel wat hoeveelheid als wat hoedanigheid betreft, zeer uiteenloopend; dit gewas heeft door de in het voorjaar geheerscht hebbende droogte geleden en van de laat gevallen regens weinig baat meer gehad; echter- zal men o^er het geheel waarschijnlijk eene gemiddelde opbrengst verkregen hebben. De qualiteit is niet bijzonder voldoende. De haver staat in de meeste gedeelten des lands bevredigend. Ook omtrent den stand van de maïs luiden de berigten gunstig, gelijk mede omtrent de tabak, aardappelen, knollen en tuingroenten. De oogst van raap- en koolzaad is belangrijk minder uitgevallen dan men verwacht had; ook de qualiteit van hetgeen tot nog toe gedorscht werd heeft niet bevredigd. De prijzen zijn gestegen. De stand van de icijngaarden is ten gevolge van het gunstige weder veel verbeterd, zoodat men in Hongarye een goeden gemiddelden oogst kan verwachten. In den wijnhandel is het voor het tegenwoordige stil. In Italië is onlangs eene nieuwe wet op de suikerbelasting ingevoerd , waarbij het bedrag dier belasting voor alle ruwe of geraffineerde suiker, voortgebragt in de binnenlandsche suikerfabrieken of raffinaderijen en bestemd tot verbruik binnen het Koningrijk , is bepaald op 21.15 Lire per 100 kilogram. De fabrieken en raffinaderijen zijn onderworpen aan het voortdurend toezigt van ambtenaren der belastingen , die alle bewerkingen 'in die inrigtingen nagaan ten einde de hoeveelheid belaste suiker te constateren. Boven de douaneregten op den invoer van suiker, zoo ruwe als geraffineerde, wordt eene additionele belasting tot gelijk bedrag van 21.15 Lire per 100 kilogram geheven. De douaneregten zijn verschuldigd naar het netto gewigt, te vinden door toepassing der volgende tarra's per 100 kilogram: geraffineerde suiker in groote en kleine vaten, fusten en kisten, 6 kilogram; ruwe suiker , als voren , 10 kilogram ; idem , in groote kisten van zwaar hout, 15 kilogram; idem , in kranjangs of kanassers , 5 kilogram; suiker van alle soorten, in zakken , 1 kilogram. Deze wet, gedagteekend 2 Junij jl., is den 4den daaraanvolgende in werking getreden.
---

OFFICIEEL GEDEELTE.
Bij Koninklijk besluit van den 24sten Julij 1877, n°. 51, is bij het personeel van de geneeskundige dienst der landmagt in Nederlandsch Indie benoemd tot officier van gezondheid der 2de klasse, de heer C. P. C. Luchtmans, medicinae doctor en arts, geboren te Zutphen. Bij Koninklijk besluit van den 24sten Julij 1877, n°. 52, zijn de lste luitenant T. W. J. Buys, van het regement grenadiers en jagers , en de 2de luitenant R. Bal, van het 3de regement infanterie, voor den tijd van vijf jaren gedetacheerd bij het wapen der infanterie van het leger in Neerlandsch Indie.
---

MINISTERIE VAN FINANTIEN.
Er bestaat gelegenheid tot verzending der correspondentie naar Nederlandsch Indie, door middel van het stoomschip ■» Friesland" van de RotterdamscPe Lloyd, waarvan het vertrek uit Rotterdam opden4den Augustus aanstaande is bepaald. Behalve voor Batavia zal mede met deze gelegenheid eene brievenmaal aan Padang worden verzonden. De gedrukte stukken en monsters van koopwaren behooren uiterlijk in den avond van den 3den Augustus en de brieven den daaropvolgenden dag, 'smorgens vóór II ure, te Rotterdam aangekomen te zijn. 's Gravenhage, den 27sten Julij 1877. De Minister van Finantien, H. J. v. d. Heim. De Minister van Finantien maakt bekend, dat ter benoeming van hoogstens 25 adspirant-landmeters van het kadaster, in de maand September e: k., te 's Gravenhage een examen zal worden gehouden. Het programma van dat examen is vastgesteld bij Koninklijk besluit , dd. 10 November 1874, n°. 9 , opgenomen in de Staatscourant van 21 daaraanvolgende, n°. 276. De adspirant-landmeters genieten eene toelage van f 40 tot f 60 's maands en kunnen tot het examen voor landmeter bij het kadaster worden toegelaten als zij op den lsten Januarij van het jaar, waarin dat examen wordt gehouden , hun een en twintigste jaar zijn ingetreden en tevens een vol jaar als adspirant-landmeter zijn werkzaam geweest. Die tot het in de maand September te houden examen wenscht te worden toegelaten, kan zich vóór 20 Augustus e. k. met overlegging van de vereischte stukken tot den Minister wenden. 's Gravenhage, den 28sten Julij 1877. De Minister voornoemd, H. J. v. d. Heim. De Minister van Finantien brengt bij deze ter kennisse der belanghebbenden dat in de maand November aanstaande, in het locaal van het Departement van Finantien, een vergelijkend onderzoek zal plaats hebben van adspiranten voor de betrekking van surnumerair der posterijen , waartoe twaalf plaatsen ter vervulling worden opengesteld. De adspiranten behooren zich vóór den lsten October aanstaande, bij een 0 p zegel geschreven request, tot den Minister te wenden. Na dien tijd inkomende verzoeken worden buiten aanmerking gelaten. Bij dit request behooren de volgende stukken te worden overgelegd: #. Eene verklaring van het gemeentebestuur der woonplaats van den adressant, inhoudende, dat hij is Nederlander en van een goed burgerlijk gedrag. b. Eene acte van geboorte waaruit blijkt dat hij is geboren tusschen den lsten Julij 1856 en den lsten Julij 1859. c. Eene door het gemeentebestuur gelegaliseerde verklaring van twee geneeskundigen, houdende dat de adspirant is van een gezond en sterk gestel en vrij van ligchamelijke gebreken , welke hem voor de active dienst op eenig postkantoor of voor de postdienst op de spoorwegen ongeschikt maken. Die verklaring moet worden opgemaakt overeenkomstig een formulier waarvan exemplaren bij den directeur van ieder postkantoor te herkrijgen zijn. Dienonverminderd kan door de commissie over de bij et examen in het oog vallende gebreken, welke naar haar oordeel °^.^ e postdienst ongeschikt maken, worden beslist. . z \j wier stukken in orde worden bevonden ontvangen eenen oproepingsbrief, aanwijzende den dag en het uur waarop zij voor de com® s ie hebben te verschijnen. De kundigheden, die de candidaten zullen moeten bezitten, zijn: Het schrijven van eene nette en duidelijke hand. candidaten, wier schrift blijkens hun verzoekschrift niet aan de tt e «^hten van duidelijkheid en netheid beantwoordt, worden van de ededinging aan het examen uitgesloten. • Kennis van de Nederlandsche taal, van hare spelling, spraakkunst
en haren stijl; alsmede van de voornaamste voortbrengselen harer letterkunde. Vaardigheid om zich mondeling en schriftelijk, ordelijk en duidelijk uit te drukken. c. Kennis van de Fransche taal. De adspirant zal in de regels der spraakkunst ervaren en in staat behooren te zijn een stuk van de Nederlandsche in de Fransche en van de Fransche in de Nederlandsche taal, zonder grove fouten, over te brengen. Hij behoort zich tevensin het Fransch op eene goed verstaanbare wijze, mondeling en schriftelijk, te kunnen uitdrukken. Kennis van de regels der Engelsclie en Hoogduitsche spraakkunst en genoegzame bedrevenheid in beide talen om uit het Engelsch en het Duitsch in het Nederlandsch te kunnen overbrengen. Het vaardig lezen van gewoon Hoogduitsch schrift is bovendien een vereischte. Bekendheid met de voornaamste voortbrengselen der Fransche, Engelsclie en Duitsche letterkunde. d. Vlug en naauwkeurig rekenen , waarbij volledige en grondige kennis der behandeling van gewone en tiendeelige breuken , wat de toepassing der vier hoofdregels betreft, vereischt wordt. Grondige kennis van het metrieke stelsel van maten en gewigten en van de eigenschappen en toepassing van de leer der evenredigheden. e. Aardrijkskunde in haren geheelen omvang, meer bijzonder die van Nederland en van de Nederlandsche koloniën en bezittingen in andere werelddeelen. De candidaten moeten de staatkundige indeeling en de grenzen der voornaamste Staten kennen. Gemeenzaamheid wordt gevorderd met het gebruik van landkaarten, waarop de candidaat met gemak de zeeën en meren, den loop der rivieren en de ligging van bekende plaatsen zal behooren te kunnen aanwijzen. Ten aanzien van Nederland zal dit onderzoek mede tot kleine plaatsen worden uitgestrekt. Beginselen der kosmographie of wiskundige aardrijkskunde omvattende de kennis van de gedaante en afmetingen der aarde, van de plaatsbepaling op hare oppervlakte , van de voornaamste verschijnselen ontstaande door de beweging der aarde om hare as en om de zon, van zons- en maansverduistering. Kennis van den natuurlijken toestand der aarde. Dampkring, temperatuur , winden, stroomingen, voortbrengselen. Bekendheid met den handel en het fabriekswezen van de voornaamste Europesche Staten. ƒ. Kennis van de hoofdpunten der Nederlandsche Staatsïnrigting wat betreft het bestuur van het Rijk, de provinciën en de gemeenten. 's Gravenhage, den 12den Mei 1877. De Minister voornoemd,. H. J. v. d. Heim. De gewone audientie van den Minister van Finantien zaT op aanstaanden Donderdag den 2den Augustus en vervolgens eiken Donderdag, als naar gewoonte, weder plaats hebben.
---

