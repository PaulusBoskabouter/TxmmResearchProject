OFFICIEEL GEDEELTE.
Bij Koninklijk besluit van den 6den November 1877, n°. 3, is aan den heer jhr. L. G. J. F. de Paul du Chastel, laatst Buitengewoon Gezant en Gevolmagtigd Minister buiten activiteit, een pensioen verleend van f 4000 'sjaars. Bij Koninklijk besluit van 7 November 1877, n°. 12, heeft Zijne Majesteit goedgevonden de navolgende ambtenaren, thans werkzaam bij het Departement van Binnenlandsche Zaken, tot dat daaromtrent nader zal zijn voorzien, ter beschikking te stellen van den Minister van "Waterstaat, Handel en Nijverheid , te weten : de referendarissen J. F. Boogaard en W. F. Koster; de hoofdcommiesen W. D. van Cranenburgh, jhr. J. H. A. Röell, baron A. Calkoen , A. Borsboom , J. Margadant, mr. N. J. van IJsselsteyn en den hoofdcommies-titulair D. de Haan; de commiesen J. H. van Cranenburgh, G. A. van Oldenbarneveld genaamd Witte Tullingh , W. A. Peereboom, jhr. E. van Citters en den commies-titulair D. Post; de adjunct-commiesen P. L. Putters, J. C. Vermeer, mr. W. F. C. van Doorn, P. A. Vernède, E. R. van Weideren baron Rengers, P.P. Saraber, J. W. van Schagen en C. C. Muller; de eerste klerken W. M. Plokker, D. W. Claasen, M. Lavies en J. C. Barenfanger; de tweede klerken G. P. Mulder, J. P. Kalff, P. L. Otten, W. F. H. Wevers, H. P. J. Wolff en C. H. J. van Eek; de boden J. ten Voorden, W. Wolff, W. Reevers, J. J. Schamper en K. A. Schiiffer. Bij Koninklijk besluit van 9 November 1877, n°. 2, is aan kapitein Schijtt, gezagvoerder van het Deensche vaartuig Otto , als blijk van Zijner Majesteits goedkeuring en tevredenheid wegens de redding en verpleging van de bemanning van het op 24 Augustus 1877 in nood verlceerend Nederlandsch schip Gratitude , toegekend de zilveren medaille, ingesteld bij besluit van 22 September 1855, n°. 64, alsmede een loffelijk getuigschrift. Bij Koninklijk besluit van 9 November 1877, n°. 4, is aan de na te noemen vreemdelingen vergunning verleend om hier te lande lager onderwijs te geven , als aan de jufvrouwen: A. L. Bergier, geboren te Lausanne (Zwitserland); M. Favey, geboren te Pompaples (Zwitserland); E. Guthrie, geboren te Gateshead (Engeland); J. H. Jorand, geboren te Rolle (Zwitserland); M. A. H. vau de Loo, geboren te Goch (Pruissen); S. Mensing, geboren te Werl (Pruissen); J. E. C. Voss, geboren te Borgloh (Pruissen); en aan den heer A. B. P. Debeaux, geboren te Lyon (Frankrijk). Bij Koninklijk besluit van 9 November 1877, n°. 6, is, op zijn verzoek, eervol ontslag verleend aan dr. A. P. Fokker, te Goes, als lid van den geneeskuncligen raad voor Zeeland. Bij Koninklijk besluit van 9 November 1877, n°. 1, is, met ingang van dien datum, benoemd tot secretaris-generaal van het Departement van Waterstaat, Handel en Nijverheid, J. F. Bogaard, thans referendaris bij het Departement van Binnenlandsche Zaken. Bij Zijner Majesteits besluit van den 8sten dezer, n°. 20, zijn, met ingang van den llden dezer, bevorderd: tot kapitein ter zee , de kapitein-luitenant ter zee W. H. F. van Oordt; tot kapitein-luitenant ter zee, de luitenant ter zee der 1ste klasse J. H. Haakman; tot luitenant ter zee der 1ste klasse, de luitenant ter zee der 2de klasse P. M. W. T. Kraijenhoff van de Leur. Bij Koninklijk besluit van 8 November 1877, n°. 14, is aan F. C. Pastor, op zijn verzoek, eervol ontslag verleend uit zijne betrekking van commies der posterijen van de tweede klasse.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken; Overwegende, dat ten gevolge van het optreden van mr. J. P. RTak van Poortvliet als Minister van Waterstaat, Handel en Nijverheid, de verkiezing van een lid van de Tweede Kamer der Staten-Generaal in het hoofdkiesdistrict Zutplien moet plaats hebben; Gelet op artt. 101 en 110 der wet van 4 Julij 1850 {Staatsblad n°. 37); Heeft goedgevonden te bepalen: 1°. dat die verkiezing in gemeld hoofdkiesdistrict zal plaats hebben op Dingsdag 27 November e. k.; 4
2°. dat, zoo eene herstemming noodzakelijk is, die zal geschieden op Dingsdag 11 December e. k. 's Gravenhage, 9 November 1877. Kappeyne. De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135) en op zijne beschikkingen van 19 en 26 April 1877, opgenomen in de Staatscourant van 20 en 27 April daaraanvolgende; Heeft goedgevonden: 1°. te bepalen dat, met ingang van heden , de artt. 1,3,4,5,6 en 7 van het aangehaald Koninklijk besluit niet langer van toepassing zijn op de in gemelde beschikkingen opgenoemde gedeelten van de gemeente Maarland, in gebruik bij J. van Buuren; 2°. met ingang van heden, de artt. 1 , 3 , 4, 5, 6 en 7 van het aangehaald Koninklijk besluit van toepassing te verklaren in de gemeente Vlaardinger-ambacht op de bouwmanswoning, het erf en de landen: a. in gebruik bij J. Hofstede, en kadastraal bekend sectie E, n° s . 623 tot en met 632; b. in gebruik bij N. Langelaan, en kadastraal bekend sectie A, n". 279 tot en met 290, 300 tot en met 307, 767 en 768. 's Gravenhage, 9 November 1877. Voor den Minister, De Secretaris-Generaal, Hubrecht.
De Minister van Binnenlandsche Zaken brengt ter kennis van belanghebbenden , dat in de maand December e. k. gelegenheid zal worden gegeven tot_het afleggen der examens, vermeld in art. 9 der wet van 1 Junij 1^65 ( Staatsblad n°. 59), ter verkrijging eener acte van bevoegdheid als apotheker in art. 16 vermeld. Dag en uur dier examens zullen nader worden bekend gemaakt. Zij, die tot die examens wenschen te worden toegelaten, moeten daarvan vóór 20 November e. k. schriftelijk opgave doen aan den voorzitter der commissie van examen, den hoogleeraar dr. W. F. R. Suringar te Leiden, en bij hun verzoek het bewijs voegen, dat zij minstens twee jaren als hulp-apotheker binnen het Koningrijk zijn werkzaam geweest, 's Gravenhage, 10 October 1877. Voor den Minister, De Secrctaris-Gcneraai, Hubrecht.
---

MINISTERIE VAN MARINE.
De scheepsklerk J. D. Ising, dienende aan boord van Zr. Ms. wachtschip te Amsterdam, wordt met den laatsten dezer op non-activiteit gesteld en met den lsten December daaraanvolgende vervangen door den officier van administratie der 3de klasse J. F. van Gelsdorp.
---

NIET-OFFICIEEL GEDEELTE. BINNENLAND.
Blijkens eene mededeeling van Zijner Majesteits Gezant te Brussel, is het door de dagbladen verspreide berigt van het uitbreken der veepest in de omstreken van Turnhout van grond ontbloot. Blijkens berigt van Zijner Majesteits Minister-Resident en ConsulGeneraal in China, dd. 31 Augustus 11., zijn, met ingang van 1 Julij 11., door de Chinesche regering, nog zes oeversteden aan de Yangtze-rivier aangewezen als aanlegplaatsen voor de op die rivier varende stoomschepen. Aan deze plaatsen kan door de stoomschepen, die van eenen rivierpas Voorzien zijn, aangelegd worden om goederen en passagiers in te nemen of te ontschepen, mits de lading en lossing plaats hebben met Chinesche inlandsche vaartuigen en met inachtneming der regelen en tegen betaling der regten door de provinciale tolkantoren vastgesteld. Deze aanlegplaatsen zijn: Ta-Tung en Ngan-Ching in de provincie Anhwui, Hu-Kou in Kiangsi, en Wu-Sueh, Lu-Chi-Kou en ShaShih in Hu-K wang. Voor de aanlegplaats Hu-Kou , aan de monding van het Poyangmeer in Kiangsi, gelden bijzondere bepalingen, waarvan de opvarende stoomschepen kennis kunnen nemen in Chinkiang (de eerste open haven bij het opvaren van de Yangtze), waar de voor de vaart op die rivier vereischte pas moet worden genomen.
---

