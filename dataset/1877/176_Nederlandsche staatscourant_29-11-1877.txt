OFFICIEEL GEDEELTE. No. 1. WIJ WILLEM III, BIJ DE GRATIE GODS, KONING DER NEDERLANDEN, PRINS VAN ORANJE-NASSAU, GROOT-HERTOG VAN LUXEMBURG, ENZ., ENZ., ENZ.
Willende de zamenstelling van het Departement van Oorlog- meer in overeenstemming' brengen met de organisatie van het leger en tevens aan de chefs der verschillende wapens en diensten een meer regtstreekschen invloed op het beheer dier wapens en diensten verzekeren; Op de voordragt van Onzen Minister van Oorlog van 23 dezer, litt. W 32 Kabinet; Gezien het nader rapport van Onzen genoemden Minister, van 26 dezer, litt. D 33 Kabinet; Hebben goedgevonden en verstaan, met wijziging in zooverre van vroegere Koninklijke besluiten, te bepalen: Artikel 1. Het Departement van Oorlog is verdeeld in acht afdeelingen, te weten: a. Secretariaat; b. Generale staf; c. Infanterie; d. Artillerie; e. Cavalerie; f. Genie; g. Geneeskundige dienst; h. Intendance. Artikel 2. De afdeelingen worden door Onzen Minister van Oorlog, voor zoo veel noodig, verdeeld in bureaux. De verdeeling der werkzaamheden over de afdeelingen en bureaux geschiedt door Onzen Minister van Oorlog. Artikel 3. Aan het hoofd van de afdeeling Secretariaat is de secretarisgeneraal geplaatst. De chef van den generalen staf, de inspecteurs der verschillende wapens en de chefs der verschillende diensten zijn respectivelijk chefs van de afdeêlingen b—h, bij artikel 1 vermeld. Artikel 4. Bij elk der afdeelingen b—h van artikel 1 bevindt zich, als sous-chef, een hoofdofficier, aan wien de chef der afdeeling, onverminderd zijne persoonlijke verantwoordelijkheid, de zorg voor de afdoening kan opdragen van alle zaken, welke hij niet persoonlijk wenscht te behandelen. De indeeling van het verdere bij het Departement van Oorlog werkzame militaire en burgerlijke personeel geschiedt door Onzen Minister van Oorlog. Artikel 5. De chefs der afdeelingen b—h zijn verantwoordelijk voor den toestand van het wapen of dienstvak, aan het hoofd waarvan zij gesteld zijn. In verband hiermede oefenen zij, als zelfstandige autoriteit , het gezag uit, waarmede zij krachtens hunne instructie bekleed zijn, en houden zij , zoo dikwerf hun dit noodig voorkomt, na bekomen magtiging van Onzen Minister van Oorlog, inspectien over het personeel en materieel van hun wapen of dienstvak. Artikel 6. Geen officier kan langer dan zes achtereenvolgende jaren bij het Departement van Oorlog werkzaam zijn. Hiervan zijn uitgezonderd : «. de chefs der afdeelingen; b. de officieren, die wegens het gemis van een hunner ledematen voor de active dienst ongeschikt geworden en dien ten gevolge bij het Departement van Oorlog werkzaam gesteld zijn. Artikel 7. De officieren , die bij het Departement van Oorlog werkzaam zijn, met uitzondering van degenen, bedoeld onder « en i van artikel ö, worden, het Departement verlatende, bij een der corpsen van het leger in dienst gesteld en kunnen eerst na twee jaren effective dienst bij de troepen, weder bij het Depaftement van Oorlog of in eenige andere speciale betrekking worden geplaatst. Deze bepaling is niet van toepassing op de hoofdofficieren, die thans aan het hoofd van de verschillende bureaux van het Departement van Oorlog zijn gesteld. Ook kan van deze bepaling, doch alleen in geval van volstrekte noodzakelijkheid, worden afgeweken voor zooveel betreft de officieren y an het wapen der genie. Artikel 8. De thans bij het Departement van Oorlog werkzame officieren worden, voor zoover zij reeds zes jaren of langer bij het ■departement van Oorlog werkzaam zijn, naar gelang de eischen van ( - dienst dit toelaten, voor zooveel noodig door andere officieren vervangen. Artikel 9. Dit besluit treedt in werking met 1 Mei 1878. Onze Minister van Oorlog is belast met de uitvoering van dit besluit, daarvan afschrift zal worden gezonden aan de Algemeene Rekenkamer. s Gravenhage , den 27sten November 1877. WILLEM. P e Minister van Oorlog, DE -Roo van A ldERWERELT. L
Bij Koninklijk besluit van den 13den November 1877, n°. 18, is aan den heer A. Snieders, letterkundige te Antwerpen, verlof verleend tot het aannemen van het ridderkruis der Leopoldsorde, hem door Zijne Majesteit den Koning der Belgen geschonken. Bij Zijner Majesteits besluit van den 18den October 1877, n°. 2, zijn mr. Johannes Maria Benedictus Josephus van der Does de Willebois, president van het geregtshof te 's Hertogenbosch, en mr. Pieter Joseph August Marie van der Does de Willebois, destijds Minister van Buitenlandsche Zaken, te 'sGravenhage, met al hunne wettige afstammelingen in den Nederlandsclien adel verheven. Bij Zijner Majesteits besluit van den 27sten November 1877, n°. 21, zijn benoemd tot notaris: binnen het arrondissement Zwolle, ter standplaats de gemeente StadYollenhove, M. A. Vroom, candidaat-notaris te Zwolle; binnen het arrondissement Almelo, ter standplaats de gemeente Vriezenveen, W. L. Bruist junior, candidaat-notaris en gemeentesecretaris te Stad-Almelo. Bij Zijner Majesteits besluit van den 27sten November 1877, n°. 22, is, met ingang van 15 December 1877, benoemd tot kantonregterplaatsvervanger te Leiden, mr. H. L. A. Obreen, advocaat aldaar. Bij Koninklijk besluit van 27 November 1877, n°. 2, is aan R. E. van der Loeff, op zijn verzoek, te rekenen van 15 November 1877, eervol ontslag verleend als sluismeester, waarnemend havenmeester aan de Willemsluizen op het Noordhollandsch kanaal, tevens commissaris der jagerij aldaar. Bij Koninklijk besluit van 28 November 1877, n°. 12, is aan II. Warnaars, op zijn verzoek, eervol ontslag verleend als burgemeester der gemeente Denekamp.
Bij Zijner Majesteits besluit van den 28sten November 1877, n°. 21, zijn , met ingang van den lsten December aanstaande, bevorderd tot luitenant ter zee der 2de klasse, de adelborsten der 1ste klasse: J. W. A. F. van Maren van den Berg, J. A. Borel, H. Backer, A. L. van der Moolen, P. S. R. Wolterbeek, J. M. Baak, C. E. Hummel, F. C. E. L. Koster, J. M. Wijers, R. Reinders, H. J. van Bisselick, W. Voormolen, P. H. Brocx , A. L. Boelen en jhr. J. F. Coertzen de Koek. Wijders is bij Hooggemeld besluit bepaald, dat de adelborsten der lste klasse P. W. Sachse, F. M. van Gelsdorp, W. A. Mouton, W. P. Coolhaas, G. P. Posthuma, O. J. E. baron van Wassenaer Catwijck, G. J. Buys en F. C. V. Zwaanshals, bij eventuele bevordering, in hunne tegenwoordige ancienneteit zullen hersteld worden, indien door hen het examen voor den rang van luitenant ter zee der 2de klasse, binnen den termijn vastgesteld in art. 2 der wet van 6 April 1871 {Staatsblad n°. 35), voldoende zal zijn afgelegd. Bij Koninklijk besluit van den 27sten November 1877 , n°. 4, is aan Zijner Majesteits adjudant, den luitenant-kolonel A. J. M. C. baron de Posson , van den grooten staf, de vergunning verleend tot het aannemen en dragen van het onderscheidingsteeken der orde van St. Stanislas der 2de klasse , hem door Zijne Majesteit den Keizer aller Russen geschonken. Bij Koninklijk besluit van den 27sten November 1877, n". 20, is bij het personeel van de geneeskundige dienst der landmagt in Nederlandsch Indie, benoemd tot officier van gezondheid van de 2de klasse, de heer P. Durdik, civiel genees-, heel- en verloskundige te Königgratz (Boliemen).
---

MINISTERIE VAN MARINE.
Met den 6den December aanstaande worden de navolgende officieren geplaatst: 1°. aan boord van Zr. Ms. opleidingschip Anna Paulowna te Rotterdam, de luitenant ter zee der lste klasse N. A. de Vries, als lste officier, de luitenants ter zee der 2de klasse jhr. W. Laman Trip, B. J. G. Volck, G. de Fremery, A. W. F. C. van Woerden, de officier van gezondheid der lste klasse B. H. Schröder en de officier van administratie der lste klasse A. J. M. Huart; 2°. aan boord van Zr. Ms. opleidingschip Admiraal van Wassenaer te Amsterdam, de luitenants ter zee der 2de klasse G. A. van der' Mieden en C. Meyboom. De gewone audientie van den Minister van Marine zal op Vrijdag, den 30sten dezer, niet plaats hebben.
---

