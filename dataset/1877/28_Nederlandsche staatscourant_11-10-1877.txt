OFFICIEEL GEDEELTE.
Bij Koninklijk besluit van 10 October 1877, n°. 16, is aan K. Bes, op zijn verzoek, met ingang van 1 November aanstaande, eervol ontslag verleend als leeraar aan de Rijks hoogere burgerschool te Warffum. Bij Koninklijk besluit van den 6den October 1877, n°. 24. is de telegraphist der tweede klasse bij den Rijkstelegraaph A. W. van Diggelen, met den 15den October 1877 uit 's Rijks dienst ontslagen.
---

MINISTERIE VAN BINNENLANDSCHE ZAKEN.
De audientie van den Minister van Binnenlandsche Zaken zal aanstaanden Zaturdag, 13 dezer, niet plaats hebben.
---

MINISTERIE VAN MARINE.
Met ingang van den lsten November aanstaande, worden aanboord van Zr. Ms. schroefstoomschip 1ste klasse Atjeh geplaatst , de luitenant ter zee der 1ste klasse J. P. Mercier, als 1ste officier, de luitenants ter zee der 2de klasse J. J. de Bruyne, J. H. Strootman, H. Yelthuyzen en J. P. van Rossum , de officier van gezondheid der 1ste klasse M. C. Buyze, de officier van administratie der 1ste klasse J. C. de Vriese en de scheepsklerken M. J. Rambonnet en P. G. J. van Wijhe. Met dienzelfden datum worden aan boord van het wachtschip te Willemsoord geplaatst de scheepsklerken J. Langereis en S. Hummelinck. De gewone audientie van den Minister van Marine zal op Vrijdag, den 12den dezer, niet plaats hebben.
---

MINISTERIE VAN FINANTIEN.
De Minister van Pinantien brengt ter kennis van de belanghebbenden: dat in het jaar 1878 kunnen worden aangesteld vijftien surnumerairs der directe belastingen, in- en uitgaande regten en accijnsen ; dat in de maand Maart van het jaar 1878, op nader te bepalen plaats en dagen , zal worden afgenomen het vergelijkend examen, vermeld in art. 1 van het Koninklijk besluit, dd. 19 April 1859, n°. 76 (Yerz. n°. 38), gewijzigd bij dat van den Mden Februarij 1864, n°. 18, (Yerz. n°. 27); dat de verzoekschriften om toelating tot dat examen vóór of uiterlijk op den lsten Februarij 1878, bij het Departement van Finantien moeten zijn ingekomen , voorzien van de navolgende stukken, als: a. eene geboorte-acte; b het bewijs van te hebben voldaan aan de nationale militie; c. het bewijs dat de adressant Nederlander is; d. een getuigschrift van den ambtenaar of ambtenaren, ten wier kantore de adressant is werkzaam geweest, nopens zijn ijver en bekwaamheid , tevens eene verklaring inhoudende, dat hij is van een goed zedelijk gedrag ; en e. het bewijs dat de adressant bij magte is tot het stellen van den bij Koninklijk besluit van den 4den Mei 1845, voor de betrekking van surnumerair bij het vak der directe belastingen , in- en uitgaande regten en accijnsen gevorderden borgtogt, tot een bedrag van f 2500 (nominaal) in eene inschrijving in liet grootboek der 27, percents nationale schuld; dat de onderwerpen, waarover het examen zal loopen, zijn : a. voldoende kennis van de Nederlandsche taal; b. vaardigheid om zich zoowel mondeling als schriftelijk juist en gemakkelijk in het Nederlandsch uit te drukken; c. voldoende kennis van de Fransche of van de Duitsclie taal; d. het stelsel van maten en gewigten ; e- de rekenkunde, waaronder te verstaan vlug en met juistheid rekenen met geheele getallen , gewone en tiendeelige breuken, toegepast op munten, maten en gewigten, alsmede voldoende ervarenheid in meer zamengestelde berekeningen, welke bij de onder lit. q vermelde onderdeelen te pas komen; ƒ'■ de grondslagen en voornaamste bepalingen der wetten, besluiten en mstructien omtrent de Directe Belastingen, In- en Uitgaande Regen en Accijnsen, de Comptabiliteit, het materieel en het beheer van een Ontvangerskantoor; g- de volgende onderdeelen van de meet-, roei- en pnlkunde: ■ de berekening van den inhoud der regelmatige ligchamen en de toepassing daarvan bij het meten van werktuigen, bakken, putten , den116 qo ' enz ' fabrieken, vallende onder de bepalingen der accijnswetten; 2 . de berekening van den vollen inhoud van fusten uit hunne afmetingen ; 3 . de zamenstelling van den roeistok en .zijn gebruik bij de bepaling van den vollen inhoud van fusten; 4°. de peilkunde of het berekenen van de hoeveelheid vocht in gedeeltelijk gevulde fusten door middel van wantafels; 5°. de waterijk ;
6°. het gebruik van vochtwegers en thermometers, tot het bepalen der sterkte van geestrijke vloeistoffen en pekel; 7°. bekendheid met of minstens een voldoend begrip van de voornaamste gronden, waarop de bewerkingen steunen, bedoeld onder n°. 1—4 hiervoren vermeld; 8°. de gronden, waarop de bepaling der sterkte steunt van geestrijke vloeistoffen en pekel, door middel der vochtwegers en thermometers , de inrigting en het gebruik der zoogenaamde wijnmoerglazen; 9°. de gronden waarop de Rijnijk steunt; dat, om tot het examen te worden toegelaten, de adressant minstens gedurende een jaar werkzaam moet zijn geweest op eene inspectie, controle of kantoor van ontvangst der directe belastingen , in- en uitgaande regten en accijnsen, en dat de adressant # van zoodanigen leeftijd zij , dat hij op den lsten Julij 1878 den vollen ouderdom van 19 jaar zal hebben bereikt en dan niet ouder zal zijn dan 25 jaar; eindelijk: dat niemand meer dan twee malen tot het examen voor surnumerair wordt toegelaten. 's Gravenhage , den 18den September 1877. Be Minister voornoemd, H. J. v. d. Heim. De gewone audientie van den Minister van Finantien zal op aanstaanden Donderdag, den llden dezer, niet plaats hebben.
---

MINISTERIE VAN OORLOG.
De gewone audientie van den Minister van Oorlog zal op Donderdag, den llden October aanstaande, niet plaats hebben.
---

MINISTERIE VAN KOLONIEN.
De gewone audientie van den Minister van Koloniën zal op Vrijdag 12 October 1877 niet plaats hebben.
---

NIET-OFFICIEEL GEDEELTE. BINNENLAND. Hierachter wordt medegedeeld het Overzigt van de opbrengst der Middelen gedurende de maand September jl.
In het hoofdkiesdistrict Amersfoort is tot lid der Provinciale Staten van Utrecht verkozen de heer W. Beukers.
---

Koninklijke Akademie van Wetenschappen. AFDEELING LETTERKUNDE. Vergadering van Maandag 8 October 1877.
Tegenwoordig de heeren: C. Leemans, M. de Vries, \V. G. Brill, J. H. Scholten, W. J. Knoop, G. de Vries Az., N. Beets , B. J. Lintelo de Geer, J. P. Six, S. A. Naber, G. Mees Az., M. J. de Goeje, J. P. N. Land, J. G. de Hoop Scheffer, C. Vosmaer, J. G. P. Acquoy, H. P. G. Quack, M. F. A. G. Campbell en de secretaris. Van de heeren Opzoomer en de Wal is berigt ontvangen, dat zij verhinderd zijn de vergadering bij te wonen. De heer Leemans treedt op als waarnemend voorzitter. De secretaris berigt, dat de heer A. Rutgers op zijn verzoek door het bestuur der afdeeling van zijne betrekking tot de Akademie als rustend lid is ontslagen. De heer de Goeje leest een concept-antwoord op den brief van den Minister van Koloniën, in dato 17 Augustus 11. Het wordt door de vergadering goedgekeurd en zal aan Zijne Excellentie gezonden worden. De heer Leemans geeft een overzigt van het verhandelde op het tweede congres der Amerikanisten, van 10 tot 13 September 11. te Luxemburg gehouden, waaruit blijkt dat de geschiedenis van Amerika vóór den tijd van Columbus, en de studie der oude talen van dat werelddeel het onderwerp van ernstige studie bij velen uitmaakt. De spreker wekt op tot ruimere deelneming van Nederlanders aan het derde congres, dat in 1879 te Brussel gehouden zal worden. Hij heeft op het congres de aandacht gevestigd op oudheden, uit Nederlandsch Guiana, Venezuela en Yucatan afkomstig, die in het Rijks Museum te Leiden bewaard worden, en wenscht iets over steenen beitels van een vreemden vorm, uit die streken afkomstig, voor de Verslagen en Mededeelingen aan te bieden. Nadat de heer Land een toevoegsel tot zijne jongste mededeeling heeft aangeboden, wordt de vergadering gesloten.
---

