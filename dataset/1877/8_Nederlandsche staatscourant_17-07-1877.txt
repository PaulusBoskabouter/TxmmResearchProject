OFFICIEEL GEDEELTE.
Bij Koninklijk besluit van 13 Julij 1877, n°. 17, is, met ingang van 1 Augustus e. k., tot schoolopziener in het tweede schooldistrict van Friesland benoemd O. Koning Altmann , te Leeuwarden. Bij Koninklijk besluit van 13 Julij 1877, n°. 49, is aan P. M. Brouwer, op zijn verzoek, eervol ontslag verleend als burgemeester van Zwijndrecht.
---

MINISTERIE VAN JUSTITIE.
De gewone audientie van den Minister van Justitie zal op Woensdag , 18 Julij aanstaande, niet plaats hebben.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken brengt ter algemeene kennis, dat in de maand September e. k. gelegenheid zal worden gegeven tot het afleggen der examens , vermeld in de artt. 4, 8 en 9 der wet van 1 Junij 1865 (Staatsblad n°. 59), gewijzigd bij de wet van 8 Julij 1874 (; Staatsblad n°. 97), ter verkrijging van diplomata voor het eerste natuurkundig examen en het natuurkundige examen voor hulp-apothekers, het tweede natuurkundig examen, of van acten van bevoegdheid als hulp-apotheker, en apotheker in art. 16 vermeld. Dag en plaats dier examens zullen nader worden bekend gemaakt. Zij, die tot de examens wenschen te worden toegelaten, moeten daarvan vóór 20 Augustus e. k. schriftelijke opgave doen aan den voorzitter der commissie van examen: voor het eerste natuurkundig examen en het natuurkundig examen voor hulp-apothekers, den hoogleeraar dr. J. W. Gunning, te Amsterdam; voor het tweede natuurkundig examen, den hoogleeraar dr. D. Huizinga, te Groningen; en voor het praktisch examen van hulp-apotheker en de examens van apotheker, den hoogleerlaar dr. W. Suringar, te Leiden. Zij , die tot het tweede natuurkundig examen wenschen te worden toegelaten, moeten bij hun verzoek voegen het diploma, waaruit blijkt dat zij het eerste natuurkundig examen met goed gevolg hebben afgelegd. Zij, die tot het praktisch examen van hulp-apotheker wenschen toegelaten te worden , moeten bij hun verzoek het diploma overleggen, waaruit blijkt dat zij met goed gevolg het natuurkundig examen van hulp-apotheker hebben afgelegd , en zij, die tot het examen van apotheker wenschen te worden toegelaten, moeten bij hun verzoek hunne acte van bevoegdheid als hulp-apotheker en het bewijs voegen, dat zij minstens twee jaren als zoodanig binnen het Koningrijk zijn werkzaam geweest. Zij, die alleen wenschen te worden toegelaten tot het leveren der bewijzen , bedoeld in de eerste zinsnede van art. 4 en in de tweede zinsnede van art. 8 van de boven aangehaalde wet, en alzoo het eerste natuurkundig examen of het natuurkundig examen van hulpapotheker voor alsnog niet wenschen af te leggen , behooren daarvan vóór 20 Augustus e. k. schriftelijk opgave te doen aan den voorzitter der commissie voor die examens , den hoogleeraar dr. J. W. Gunning , te Amsterdam. 's Gravenhage , 9 Julij 1877. Yoor den Minister, Be Secretaris- Generaal, Hubkecht. De Minister van Binnenlandsche Zaken brengt ter kennis van belanghebbenden , dat in den loop der maanden September, October, November en December e. k. gelegenheid zal gegeven worden tot het afleggen der examens vermeld in art. 5 der wet van 1 Junij 1865 [Staatsblad n°. 59), gewijzigd bij de wet van 8 Julij 1874 ( Staatsblad n °- 97), ter verkrijging van eene acte van bevoegdheid als arts en van eene acte van bevoegdheid als tandmeester, volgens de wet van 24 Junij 1876 (Staatsblad n°. 117). öag en plaats dier examens zullen nader worden bekend gemaakt. Zij, die tot de examens wenschen te worden toegelaten vóór 1 November , moeten daarvan vóór 25 Augustus; zij, die het examen November wenschen af te leggen, tusschen 1 en 15 October schriftelijk opgave doen aan den voorzitter der commissie van examen, den uoogleeraar dr. L. C. van Goudoever te Utrecht. ^ Zij > die tot het geneeskundig examen wenschen te worden toegelaten moeten bij hun verzoek het diploma voegen, waaruit blijkt, dat Z |J het tweede natuurkundig examen met goed gevolg hebben afgelegd, alsmede eene verklaring van een hier te lande bevoegd geneeskundige, dat zij gedurende minstens twee jaren de genees- en heelkundige behandeling van zieken hebben gevolgd, en het bewijs dat zij, in tegenwoordigheid van een verloskundige hier te lande, minstens tien gewone en twee buitengewone verlossingen hebben verrigt, behoudens de uitzonderingen,
vermeld in art. 6, sub 2°., en die, welke een gevolg zijn van het bepaalde in de artt. 27 en 28 der gewijzigde wet van 1 Junij 1865 (Staatsblad n°. 59). Zij, die krachtens het laatste lid van art. 5 alleen tot het eerste gedeelte van het geneeskundig examen wenschen te worden toegelaten, vermelden dit uitdrukkelijk in hun verzoek om toelating; zij behoeven, behalve het voormeld diploma, alleen eene verklaring, van een hier te lande bevoegd geneeskundige over te leggen, dat zij gedurende minstens twee jaren de geneeskundige behandeling van zieken hebben gevolgd, terwijl zij, die alleen het praktisch geneeskundig examen wenschen af te leggen, moeten bewijzen, dat zij aan eene. Nederlandsche hoogeschool het doctoraal examen in de geneeskunde hebben afgelegd en tot de promotie zijn toegelaten, 's Gravenhage, 9 Julij 1877. Yoor den Minister, De Secretaris-Generaal, Hubrecht.
---

MINISTERIE VAN MARINE.
De gewone Audientie van den Minister van Marine zal op Vrijdag, den 20sten dezer, niet plaats hebben.
---

MINISTERIE VAN FINANTIEN.
De Minister van Finantien brengt ter kennis van belanghebbenden: 1. In het begin der maand September 1877 zal te 's Gravenhage een vergelijkend onderzoek plaats hebben van hen, die wenschen te dingen naar de betrekking van klerk bij den Rijkstelegraaf. 2. De rijkstelegraafklerken worden onderscheiden in klerken der eerste en der tweede klasse. Aanstelling geschiedt op eene jaarwedde van 350 gl., welke belooning voor de klerken , met het gewone dienstwerk belast, kan klimmen tot 800 gl. De klerken kunnen, mits voldoende aan de daarvoor gestelde eischen , uit hunne betrekking overgaan tot die van telegrafist. 3. Zij, die zich aan het sub 1 bedoelde onderzoek verlangen te onderwerpen, moeten zich daartoe vóór of op den lOden Augustus 1877 aanmelden bij het Departement van Finantien door een op zegel geschreven verzoek, met naauwkeurige opgave van naam, voornamen en woonplaats. Daarbij moeten bewijsstukken worden overgelegd, ten blijke dat de candidaat is: a. Nederlander, geboren in een der jaren 1852 tot 1861 ingesloten; b. onbesproken van gedrag, volgens verklaring, na den lsten Junij 1877 afgegeven door het bestuur der gemeente, alwaar de woonplaats van den candidaat is gevestigd. 4. Tot het vergelijkend onderzoek wordt niemand toegelaten, tenzij hij door een van wege het Rijk aan te wijzen geneeskundige is bevonden te zijn van een gezond ligchaamsgestel eii zonder gebreken, met name doofheid en bijziendheid. 5. De nagemelde kundigheden worden gevorderd: a. het vlug schrijven van duidelijk en net schrift; b. de Nederlandsche taal (het leveren van een opstel over een gegeven onderwerp in goeden stijl, van degelijken inhoud en zonder taalfouten); c. de Fransche taal (de candidaten behooren hunne gedachten zonder moeite in die taal te kunnen uitdrukken, en een prozastuk uit het Nederlandsch in het Fransch te kunnen overbrengen zonder taalfouten, terwijl zij ook verklaring hebben te geven van de voornaamste taalregels) ; d. de beginselen der cijferkunst, met inbegrip van de leer der evenredigheden , die der tiendeelige en gewone breuken, en de kennis van het tientallig stelsel van maten en gewigten. 6. De aanstelling van hen, die aan de eischen van het examen zullen hebben voldaan , geschiedt naar mate die door de behoefte bij de Rijkstelegraafdienst wordt gevorderd, en in de volgorde der rangnommers, den candidaten naar den graad hunner bekwaamheid toegekend. 7. Adressen, houdende verzoek om tot het vergelijkend onderzoek te worden toegelaten, blijven buiten beschikking, indien zij op ongezegeld papier zijn geschreven of verzoeken behelzen tot onthefiing van eene of eenige der voorgemelde bepalingen. 8. Zij, die bij een vroeger onderzoek niet hebben voldaan , zullen, indien ook het in September 1877 te houden examen door hen met ongunstigen uitslag wordt afgelegd, daarna niet meer worden toegelaten. 's Gravenhage, den 13den Julij 1877. Namens den Minister, De Secretaris-Generaal, Bartstra..
---

MINISTERIE VAN OORLOG.
De gewone audientie van den Minister van Oorlog zal op Donderdag, den 19den Julij aanstaande, niet plaats hebben.
---

