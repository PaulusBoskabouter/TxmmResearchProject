OFFICIEEL GEDEELTE.
Bij Zijner Majesteits besluit van 10 November 1877 , n°. 2, is aan mr. J. P. R. Tak van Poortvliet, Minister van Waterstaat, Handelen Nijverheid , op zijn verzoek , een eervol ontslag verleend als lid , tevens voorzitter der Commissie belast met het afnemen der examens voor de aanstelling van leerling-consuls, onder dankbetuiging voor de diensten door hem in die betrekking bewezen; en in zijne plaats benoemd mr. C. J. F. Mirandolle , lid van de Tweede Kamer der Staten-Generaal, te Haarlem. Bij Koninklijk besluit van 10 November 1877, n°. 12, is, met ingang van dien datum, benoemd tot kamerbewaarder bij het Departement van Waterstaat, Handel en Nijverheid, J. Brasser, thans bode bij het Departement van Binnenlandsche Zaken. Bij Koninklijk besluit van 10 November 1877, n°. 14, is herbenoemd: met ingang van 18 November e. k., tot burgemeester van Terneuzen en Hoek J. A. van Boven; met ingang van 19 November e. k., tot burgemeester van Goirle J. B. van Enschot; met ingang van 26 November e. k., tot burgemeester van Vlieland L. Zunderdorp, secretaris dier gemeente; met ingang van 29 November, tot burgemeester van Rhenen G. J. Roghair; en met ingang van 30 November e. k., tot burgemeester van Stavenisse C. Dorst Lz.
---

MINISTERIE VAN BUITENLANDSCHE ZAKEN.
Als vice-consul van Frankrijk te Soerabaija is erkend en toegelaten A. E. ten Brinck aldaar.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken; Gelet op art. 1 van het Koninklijk besluit van 3 October 1873 0 Staatsblad n°. 135); Heeft goedgevonden: met ingang van heden, de artt. 1, 3, 4, 5, 6 en 7 van het aangehaald Koninklijk besluit van toepassing te verklaren: 1°. in de gemeente Hof van Delft, in den Papsouschen polder, op het huis, de schuur, het erf en de landen, in gebruik bij L. Romeyn Azn., en kadastraal bekend sectie D, n° s . 382 tot en met 386, 389 tot en met 394, 397 , 418 , 422 en 769; 2°. in de gemeente Schipluiden , in den Zouteveenschen polder, op het huis , de schuur, het erf en het land , in gebruik bij J. Arkesteyn, en kadastraal bekend. sectie D, n°'. 404 en 431. 's Gravenhage, 10 November 1877. Voor den Minister, De Secretaris-Generaal, H ubrecht.
---

MINISTERIE VAN WATERSTAAT, HANDEL EN NIJVERHEID.
Bij beschikking van 9 November 1877, lit. W 2 , afdeeling Nijverheid , is aan H. Ludewigs te Millingen , tot wederopzegging , vergunning verleend voor eene stoomsleepdienst op de rivieren in zeven provinciën. Bij beschikking van 9 November 1877, lit. X 2 , afdeeling Nijverheid , is aan L. Smit te Rotterdam, tot wederopzegging, vergunning verleend voor eene stoomsleepdienst op de rivieren in zeven provinciën.
---

MINISTERIE VAN FINANTIEN.
De Minister van Finantien brengt ter kennis van de belanghebbenden: dat in het jaar 1878 kunnen worden aangesteld vijftien surnumerairs der directe belastingen , in- en uitgaande regten en accijnsen ; dat in de maand Maart van het jaar 1878, op nader te bepalen plaats en dagen , zal worden afgenomen het vergelijkend examen, vermeld in art. 1 van het Koninklijk besluit, dd. 19 April 1859, n°. 76 (Verz. n°. 38), gewijzigd bij dat van den 14den Februarij 1864, n°. 18, (Verz. n°. 27); dat de verzoekschriften om toelating tot dat examen vóór of uiterlijk op den lsten Februarij 1878, bij het Departement van Finantien moeten zijn ingekomen , voorzien van de navolgende stukken, als: a. eene geboorte-acte; b het bewijs van te hebben voldaan aan de nationale militie;
c. het bewijs dat de adressant Nederlander is; d. een getuigschrift van den ambtenaar of ambtenaren, ten wier kantore de adressant is werkzaam geweest, nopens zijn ijver en bekwaamheid , tevens eene verklaring inhoudende, dat hij is van een goed zedelijk gedrag; en e. het bewijs dat de adressant bij magte is tot het stellen van den bij Koninklijk besluit van den 4den Mei 1845, voor de betrekking van surnumerair bij het vak der directe belastingen , in- en uitgaande regten en accijnsen gevorderden borgtogt, tot een bedrag van f 2500 (nominaal) in eene inschrijving in liet grootboek der 2V 3 percents nationale schuld; dat de onderwerpen , waarover het examen zal loopen, zijn : a. voldoende kennis van de Nederlandsche taal; b. vaardigheid om zich zoowel mondeling als schriftelijk juist en gemakkelijk in het Nederlandsch uit te drukken; c. voldoende kennis van de Fransche of van de Duitsche taal; d. het stelsel van maten en gewigten ; e. de rekenkunde, waaronder te verstaan vlug en met juistheid rekenen met geheele getallen , gewone en tiendeelige breuken, toegepast op munten, maten en gewigten, alsmede voldoende ervarenheid in meer zamengestelde berekeningen , welke bij de onder lit. g vermelde onderdeelen te pas komen; ƒ. de grondslagen en voornaamste bepalingen der wetten, besluiten en instructien omtrent de Directe Belastingen, In- en Uitgaande Regten en Accijnsen, de Comptabiliteit, het materieel en het beheer van een Ontvangerskantoor; (/. de volgende onderdeelen van de meet-, roei- en peilkunde: 1°. de berekening van den inhoud der regelmatige ligchamen en de toepassing daarvan bij het'meten van werktuigen, bakken, putten, dennen, enz. in fabrieken, vallende onder de bepalingen der accijnswetten; 2°. de berekening van den vollen inhoud van fusten uit hunne afmetingen ; 3°. de zamenstelling van den roeistok en zijn gebruik bij de bepaling van den vollen inhoud van fusten; 4°. de peilkunde of het berekenen van de hoeveelheid vocht in gedeeltelijk gevulde fusten door middel van wantafels; 5°. de waterijk ; 6°. het gebruik van vochtwegers en thermometers tot het bepalen der sterkte van geestrijke vloeistoffen en pekel; 7°. bekendheid met of mins'tens een voldoend begrip van de voornaamste gronden, waarop de bewerkingen steunen, bedoeld onder n°. 1—4 hiervoren vermeld; 8°. de gronden , waarop de bepaling der sterkte steunt van geestrijke vloeistoffen en pekel, door middel der vochtwegers en thermometers, de inrigting en het gebruik der zoogenaamde wijnmoerglazen ; 9°. de gronden waarop de Rijnijk steunt; dat, om tot het examen te worden toegelaten , de adressant minstens gedurende een jaar werkzaam moet zijn geweest op eene inspectie , contröle of kantoor van ontvangst der directe belastingen, in- en uitgaande regten en accijnsen, en dat de adressant van zoodanigen leeftijd zij , dat hij op den 1 sten Julij 1878 den vollen ouderdom van 19 jaar zal hebben bereikt en dan niet ouder zal zijn dan 25 jaar; eindelijk : dat niemand meer dan twee malen tot het examen voor surnumerair wordt toegelaten. 's Gravenhage, den 18den September 1877. De Minister voornoemd, H. J. v. d . H eim.
---

MINISTERIE VAN KOLONIEN.
Bij het Departement van Koloniën is van den heer A. J. Machiels, te Parijs , consul-honorair en lid van de Nederlandsche Hoofdcommissie voor de wereldtentoonstelling van 1878, ontvangen eene bijdrage van f 250 ten behoeve van de noodlijdenden in de kolonie Curacao.
---

RAAD VAN STATE.
Openbare vergadering van den Raad van State, afdeeling voor de geschillen van bestuur, op Woensdag den 14den November 1877des voormiddags ten elf ure.
---

NIET-OFFICIEEL GEDEELTE. BINNENLAND.
Hierachter wordt medegedeeld het Overzigt van de opbrengst der Middelen gedurende de maand October jl.
Door Zijner Majesteits Gezant te Brussel, den heer baron Gericke van Herwijnen, is, ten behoeve van het Koninklijk Penningkabinet, ten geschenke aangeboden, een matrijs van een, waarschijnlijk door den Belgischen graveur Wiener, ontworpen , doch onvoltooid gebleven spotpenning, rakende de opheffing van het Koninklijk Nederlandsch Instituut in 1851.
---

