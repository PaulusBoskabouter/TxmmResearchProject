OFFICIEEL GEDEELTE.
Bij Zijner Majesteits besluit van den 24sten October 1877, n°. 21, is aan mr. J. Offerhaus, op zijn daartoe gedaan verzoek, eervol ontslag verleend als lid en vice-president van het collegie van regenten over bet huis van arrest te Winschoten en is benoemd tot lid van genoemd collegie, mr. J. G. Peeting, griffier bij bet kantongeregt te Winschoten, zijnde voorts het vice-presidium van meergemeld collegie opgedragen aan het lid mr. A. Lijphart. Bij Zijner Majesteits besluit van 24 October 1877, n°. 17, is aan den gepensioneerden kapitein ter zee Gr. P. J. Mossel, lid van het Hoog Militair Geregtshof, de titulaire rang van scbout-bij-nacht verleend. Bij Koninklijk besluit van den 24sten October 1877, n°. 20, is de 2de luitenant F. van Laaren, van het 5de regement infanterie, voor den tijd van vijf jaren gedetacheerd bij het wapen der infanterie van het leger in Nederlandsch Indie. .5 Bij Koninklijk besluit van den 24sten October 1877, n°. 13 , is de scheepsbouwkundige ingenieur H. Siebers, met ingang van 1 November 1877, benoemd tot adspirant-ingenieur voor het vak scheepsbouw in Nederlandsch Indie. van Bij Koninklijk besluit van den 24sten October 1877, n°. 14, is aan den bij het leger in Nederlandsch Indie dienenden militair G. C. H. E. von Kamptz, vergunning verleend tot het dragen der Duitsche herinnerings-medaille voor den veldtogt tegen Frankrijk in 1870/71.
---

MINISTERIE VAN BINNENLANDSCHE ZAKEN.
Bij beschikking van 24 September 1877, lit. E, 12de afdeeling, is aan J. van Dijk Jzn., te Meppel, tot wederopzegging, vergunning verleend voor eene stoomsleepdienst op het Meppelerdiep, liet Zwarte Water en het Zwolsche Diep. De audientie van den Minister van Binnenlandsche Zaken zal aanstaanden Zaturdag, 27 dezer, niet plaats hebben.
---

MINISTERIE VAN MARINE.
De 1ste luitenant bij het corps mariniers C. J. Visser, kommandant van het detachement mariniers, ingescheept aan boord van Zr. Ms. schroefstoomschip van Galen , wordt met den laatsten dezer ter beschikking gesteld van den kommandant van gemeld korps en met den Isten November aanstaande vervangen door den 2den luitenant D. G. Yreedenberg. Bij beschikking van den Minister van Marine van den 25sten dezer n°. 59 , zijn de adelborsten der 2de klasse bij het Koninklijk Instituut voor de Marine te Willemsoord C. E. Bodemeijer en H. B. Schreuder met genoemden datum eervol uit de zeedienst ontslagen. De gewone audientie van den Minister van Marine zal op Vrijdag, den 26sten dezer, niet plaats hebben.
---

MINISTERIE VAN KOLONIEN.
-D® gewone audientie van den Minister van Koloniën zal op Vrijdag 26 October 1877 niet plaats hebben.
---

NIET-OFFICIEEL GEDEELTE. BINNENLAND. Staatsspoorwegen. STAAT VAN INSCHRIJVERS voor de aanbesteding van het maken van eenige grond- en bijkomende werken op en nabij het station Arnhem.
Begrootingssom f 89,300. Bedrag der Namen der Inschrijvers. inschrijving. G. Straatman, te Linne f 83,920 D. Volker, te Dordrecht 93,800
---

Waterhoogten in de Nederlandsche rivieren, met de standen boven of beneden de nul der oude schaal, benevens was of val sinds de laatste opgaaf.
Boven-Rhijn , Waal , Merwede , enz. Keulen , 25 Oct. vm. 7 uur. 37.14 M. -+- A.P. of 1.29 M, boven nul. Val 0.02 M. Lobith, 25 Oct. vm. 8 uur. 9.90 M. -+- A.P. of 4.01 M. beneden nul. Waa 0.01 M. . Nijmegen , 25 Oct. vm. 8 uur. 7.38 M. -+- A.P. of 1.16 M. boven nul. Val 0.01 M. St. Andries , 25 Oct. vm. 8 uur. 3.40 M. -+- A.P. Val 0.01 M, Gorinchem , 25 Oct. H. W. vm. 8 uur. 1.58 M. -+- A.P. of 1 20 M. boven nul. Val 0.03 M. Grorinchem , 24 Oct. L. W. nm. 4 uur. 0.73 M. -+- A.P. of 0.35 M. boven nul. Was 0.02 M. Dordrecht , 25 Oct. H. W. vm. 6 u, 55 m. 1.42 M. -+- A.P of 0.68 M. boven nul. Val 0.02 M. Dordrecht , 24 Oct. L. W. nm. 1 u. 45 m. 0.03 M. — A.P. of 0.77 M. beneden nul. Was 0.09 M. Moerdijk , 25 Oct. H. W. vm. 6 uur. 1.61 M. -f- AP. of 1.43 M. boven nul. Was 0.09 M. Moerdijk , 24 Oct. L. W. nm. 12 u. 20 m. 0.49 M. — A.P. of 0.67 M. beneden nul. Was 0.10 M. Hellevoetsluis , 24 Oct. H.W. nm. 4 u. 15 m. 1.46 M. + A.P. Was 0.26 M. Hellevoetsluis , 25 Oct. L. W. vm. 11 u. 45 m. 0.70 M. — A.P. Val 0.10 M. Brui./tisse (Zijpe), 24 Oct. H. W. nm. 4 uur. 1.95 M. -+- A.P. of 0.52 M. boven nul. Was 0.32 M. Bruinisse (Zijpe), 25 Oct. L. W. vm. 10 uur. 1.38 M. — A.P. of 2.81 M. beneden nul. Val 0.05 M. Neder-Rhijn, Lek en Nieuwe Maas. Arnhem , 25 Oct. vm. 8 uur. 7.83 M. 4- A.P. of 0.92 M. boven nul. Was 0.01 M. Vreeswijk, 25 Oct. vm. 8 uir. 1.52 M. AP. of 5.00 M. beneden aul. Zonder was of val. Krimpen, 25 Oct. H. W. v.n. 6 u. 45 in. 1.35+ A.P. of 2.76 M. beneden nul. Val 0.02 M. Krimpen , 24 Oct L. \V. nm. 2 uur. 0.11 -+- A.P. of 4.00 M. beneden nul. Was 0.10 M. Brielle, 24 Oct. E. W. nm. 3 u. 45 m. 1.47 M. -+- A.P. Was 0.31 M. Brielle, 24 Oct L. W. nm. 12 u. 45 m. 0.38 M. — A.P. Was 0.02 M. Geldebsche IJssel. Westervoort , 25 Oct. vm. 8 uur. 8.12 M. -+- A.P. of 0.75 M boven nul. Was 0.01 M. Deventer , 25 Oct. vm. 8 uur. 2.16 M. -f- A.P. of 1.57 M. boven nul. Was 0.01 M. Kampen, 24 Oct. H.W. nm. 4 uur. 0.62 M. + A.P. of 1.19 M. boven nul. Was 0.19 M. Kampen, 24 Oct. L. W. vm. 8 uur. 0.33 M. -f- A.P. of 0.90 M. boven nul. Was 0.12 M. Boven-Maas. Maastricht (brug), 25 Oct. vm. 8 uur. 43.11 M. -f- A.P. of 0.91 M. boven nul. Was 0.47 M. Maastricht (hoofdsluis), 25 Oct. vm. 8 uur. 42.32 M. -f- A.P. Was 0.57 M. Venlo, 25 Oct. vm. 8 uur. 9.49 M. -f- A.P. Was 0.14 M. Grave, 25 Oct. vm. 8 uur. 5.33 M. + A.P. of 0.48 M. boven nul. Was 0.04 M. St. Andries , 25 Oct. vm. 8 uur. 2.37 M. -+- A.P. Zonder was of val.
---

Oost-Indie. De Javasche Courant van 14 September jl. bevat het volgende VERSLAG omtrent de werkzaamheden aan den bouw der havenwerken te Batavia, gedurende de maand Augustus 1877.
De arbeid bestond nog steeds voor een gedeelte in de voorbereiding van den eigenlijken havenbouw. De benoodigde machinerien werden onafgebroken uit Europa aangevoerd ; zelfs lagen gelijktijdig vier schepen op de reede met lading voor de havenwerken aan boord, doch vóór dat het voornaamste deel der werktuigen en van de stoomvloot te Batavia aanwezig- is, zal aan den havenbouw niet met het volle arbeidsvermogen kunnen worden gewerkt. De strikes op groote schaal onder de scheepstimmerlieden te Glasgow zijn oorzaak van vertraging in de aflevering der schepen; de scheepsbouwmeesters aldaar, met wie de Regering contracten voor den bouw der groote baggermolens en stoomhopperbarges gesloten heeft, zijn in staat om maandelijks één dier groote vaartuigen af te leveren, doch kunnen nu door de werkstakingen niet aan hunne verpligtingen
voldoen; een groote brand op één der werven heeft bovendien aanzienlijke schade aan het materieel der havenwerken veroorzaakt, waarvan wederom tijdverlies het gevolg geweest is. Bij de aanschaffing is evenwel op mogelijken tegenspoed gelet; uit voorzorg is daarom de bouw der bovenbedoelde stoomvaartuigen aan scheepsbouwmeesters, op verschillende plaatsen woonachtig, opgedragen. Behalve te Glasgow waar de kielen van dertien dier vaartuigen reeds zijn gelegd, wordt nog te New-Castle, te Delfshaven en aan den Kinderdijk aan den bouw van zeven dergelijke booten gearbeid. Een baggermolen en een saddleback-stoomhopperbarge zijn reeds naar Batavia onder stoom; de eerste is te Gibraltar moeten binnenloopen, omdat de well (sleuf der emmerladder) welke tijdelijk, in verband met de zeereis, met een houten vloer gesloten was, lek is gesprongen. Al zou in gewone gevallen dit lek geen bezwaar hebben opgeleverd, daar, zoodra het vaartuig in werking is, de well steeds geheel geopend wordt, zoo was echter deze averij van groot gewigt, daar de ruimte der well met kolen gevuld was en de molen, door het nat worden van deze brandstof, gevaar liep het gebruik van zijn stoomvermogen te verliezen. Gedurende de maand Augustus zullen nog meerdere vaartuigen gereed komen; eene spoedige formatie der stoomvloot is dus te verwachten. De machinerien komen , in verband met de behoefte , achtereenvolgens uit Europa aan; de aflevering van het spoorwegmaterieel geschiedt echter niet zoo spoedig als wel gewenscht wordt. De eerste lading American Pitch Pinehout is reeds ruim drie maanden onder weg; liet gemis van dit materiaal veroorzaakt groote vertraging. De ijzerwerken voor den onder- en den bovenbouw van bruggen en stijgers werden op den bepaalden tijd ontvangen. De ontvangen machinerien, zoowel als de ijzerwerken voor de bruggen , overtroffen, wat deugdzaamheid, zorgvuldige uitvoering en doelmatigheid betreft, verre de gestelde verwachtingen, waaruit dus blijkt dat de bijzonder lage inkoopsprijzen geen nadeeligen invloed op dë qualiteit van het materieel hebben uitgeoefend. De baggermolen, welke afgeleverd is, behoort tot de tweede lcategorie der bestelde baggervaartuigën. Bij de beproeving te Glasgow door de Nederlandsche commissie bleek hij in zware klei op 18'/ 2 voet diepte 175 M 3 . per uur op te baggeren, terwijl hij stoomende eene snelheid van ruim zeven zeemijlen had. De arbeid aan de havenwerken werd met behulp der ontvangen werktuigen gedurende de afgeloopen maand met kracht voortgezet; een groot aantal koelies werd aan het werk gebezigd. De verdeeling van het werk in afdeelingen werd gehandhaafd en een technisch en administratief reglement als leiddraad voor de uitvoering en de administratie ontworpen. AFDEELING I. De goederen, aangebragt met de stoomschepen Drenthe en Stad Haarlem, werden gelost en de werktuigen geheel of gedeeltelijk gemonsterd. Eene machinale inkeepbank voor dwarsliggers werd in het kleine atelier op het Heemradenplein vervaardigd. Met deze bank werden door gewone koelies dagelijks ruim 175 dwarsliggers machinaal ingekeept. Het atelier voorzag verder zooveel mogelijk in de behoefte aan smeedwerk en de stoomcirculeerzaag leverde grootendeels het bezaagde hout. Twee locomotiven werden ontvangen ; één werd geheel en de tweede gedeeltelijk gemonteerd. Met de stoomhei werd aan den kop van den lossteiger te Priok het hoofd voor de opstelling der stoomkraan voltooid; terwijl met de voorbereidende werkzaamheden tot liet maken eener tijdelijke vlugthaven begonnen werd. Op den weg, leidende van den lossteiger naar het magazijn en de aanstaande fabriek , werd een dubbel spoor over ruim 1000 meters gelegd. Met het oprigten van tijdelijke magazijnen en werkloodsen werd voortgegaan, alsmede met het aanleggen van wegen. Het voorloopig ballcengat, doorsnijdende de toekomstige houtstapelplaats , kwam, uitgezonderd het in zee gelegen gedeelte, gereed. De bouw der directiekeet en der koelieloodsen werd voortgezet; dit werk , bij aanneming geschiedende, vorderde zeer weinig. De aardebaan voor den spoorweg, van af de directiekeet langs de Westergracht naar de grens der afdeeling, kwam gereed, alsmede de zijtak naar den Westerhavendam. Voor dezen arbeid werden gedurende de afgeloopen maand ruim 10,000 M 3 . aarde ontgraven. Het terrein der Westergracht werd geheel gezuiverd en grootendeels tot 0.1 meter boven laagwater ontgraven; de uitgegraven grond werd hoofdzakelijk gebruikt tot het dempen van vischvijvers. Een hellend terrein voor het opstellen van vier ijzeren modderklepschouwen kwam ten deele gereed. De funderingen voor het atelier werden uitgegraven en grootendeels aangestampt, In den Westerdam van het zeehoofd waren op ultimo Augustus gestort 900 M 3 . koraalsteen en 191 M 3 . trachiet; bij gemis van stoomliopperbarges vorderde deze arbeid langzaam. Het verkrijgen van werkvolk leverde te Priok nog steeds moeijelijkheden op; de arbeid in afdeeling II trok het grootste aantal koelies. De afstand van Batavia tot de werken in die afdeeling kleiner zijnde, dan die tot Priok , was oorzaak dat het getal koelies in afdeeling II ruim voldoende was ten koste van afdeeling I. Daar evenwel de werkzaamheden in afdeeling II meer urgent zijn dan die te Priok, werd het raadzaam geacht hierin geene verandering te brengen; zoodra de spoorcommunicatie van Priok met Batavia gereed is, zal het voorzien in de behoefte aan werkvolk minder bezwaar opleveren. AFDEELING II. De daarstelling van eene tijdelijke locomotiefloods te Batavia werd aangevangen. Het temporaire bureau en de magazijnen dezer afdeeling, alsmede het atelier, werden verder afgewerkt. De aardebaan voor de spoorwegverbinding tusschen Batavia en Tandjong-Priok kwam geheel gereed. Met het opbrengen van ballast werd een begin gemaakt. De voltooijing van den spoorweg wacht op de ontvangst uit Europa van het benoodigde hout voor den bruggenbouw en van het spoorwegmaterieel ; het terreinwerk zal spoedig afgeloopen zijn. Gedurende de maand Augustus werden voor de daarstelling der aardebaan uitgegraven en verzet 16,350 M 3 . grond. Ten behoeve der banketten der ballastkist werden verwerkt 1140 M s . aarde. |
Over 186 M. werd de baan met ballast voltooid, terwijl verder 120 M 3 . ballast tusschen de piketten 60 en 70 op de baan werden gebragt. Ten einde in de westmoesson den waterafvoer te regelen, werd eene ruime bermsloot gegraven, die zich in de verschillende rivieren ontlast; 13,500 M'. grond werden tot de daarstelling dezer sloot in Augustus uitgegraven en verzet. In verband met de onzekerheid waarin verkeerd wordt ten aanzien van het tijdstip der toezending van het spoorwegmaterieel uit Europa, werd het noodig geacht te gelijker tijd eene verzekerde watercommunicatie tusschen Antjol en Tandjong-Priok daar te stellen. Een gedeelte van het toekomstige praauwenkanaal werd daarvoor bestemd; 35,754 M 3 . grond werden tot dat doel gedurende de afgeloopen maand uitgegraven en verzet, en het toekomstige jaagpad daarmede gedeeltelijk aangelegd. In het geheel werden in deze afdeeling gedurende de afgeloopen maand uitgegraven en verzet 66,744 M 3 grond. De telegraphische gemeenschap met het hoofdbureau werd geopend. Werkvolk was in zeer voldoend aantal te verkrijgen; vele duizenden koelies werkten dagelijks in deze afdeeling. AFDEELING III. Het bureau en de woning van den eerstaanwezend ingenieur met de bijgebouwen werden voltooid; terwijl met den bouw der bediendenwoningen een aanvang werd gemaakt. Twee bamboezen woningen voor het Europeesch personeel kwamen gereed; de daarstelling van twee dubbele woningen en een enkele werd aangevangen; de fundering en het plint werden opgemetseld, en de houten geraamten voor een gedeelte afgewerkt. Een bamboezen gebouw op steenen voet, later moetende dienen tot magazijn voor de verschillende executanten, werd opgezet en tijdelijk door een gedeelte van het personeel betrokken. Van de steenkolenloodsen werden de emplacementen gereed gemaakt, terwijl met het vaardigen der stijlen en kapgebindten begonnen werd. De' aardebaan voor den spoorweg van de naastbij gelegen steengroef naar den steenkolensteiger werd nag-enoeg over de geheele lengte, dat is 550 meters, tot op den onderkant der ballastkist opgehoogd en uitgegraven, zoomede een gedeelte van het rangeerterrein. Met kracht werd gewerkt aan het gedeelte van den spoorweg langs de laadsteigers. Een groot deel van den nabij het strand gelegen heuvel moest worden weggenomen. Daar deze heuvel, zoowel als het aan zijn voet gelegen terrein, voor verreweg bet grootste gedeelte uit vasten steen bestond, moesten-door middel van lithofracteur de overtollige massa's worden opgeruimd. De mijnen, die daartoe werden aangelegd, bestonden uit gaten van 1 M. diepte en 35 m. M. middellijn; elk boorgat werd met 0.25 kilo lithofracteur geladen; naar gelang van omstandigheden werd deze door lont of door electrische toestellen ontstoken. Met de spoorbaan naar de meer noordelijk gelegen groeven werd eveneens een aanvang gemaakt; eenige in. zee uitstekende rotsblokken werden opgeruimd. Ten behoeve van de spoorbaan werd in het geheel het terrein met 1430 kub. M. grond opgehoogd, terwijl 1235 kub. M. grond werden uitgegraven; en eene hoeveelheid van 800 kub. M. steen werd losgemaakt. De steen werd aangewend tot het leggen der dammen op de koraalbank, voor zoo verre deze dienen moeten tot verbinding der laadsteigers met den vasten wal. Tot het losmaken van gemelde hoeveelheid steen werden geboord 726 gaten van gemiddeld 1 M. diepte en verbruikt 190 kilo lithofracteur. Voor het opmetselen der frontmuren van de dammen achter de steigers 11". II en IV werd eene sleuf in de koraalbank uitgehakt en een gedeelte van den voor de frontmuren benoodigden steen verzameld. Met het inheijen der palen voor den noodsteiger, bestemd tot het indraaijen der schroefpalen van den lcolensteiger n°. I, werd een begin gemaakt. De hulpsteiger werd voorzien van een solieden bok en verbreed tot op zes meter. Twee koelieloodsen, ieder eene ruimte aanbiedende voor 150 man, werden voltooid, terwijl eene derde loods, bestemd tot berging van 100 man, onderhanden is. Met den bouw van een groot dynamiet-magazijn op het zuidelijk gedeelte van het eiland Merak werd begonnen, alsook met de aarden wallen voor eene kleinere bergplaats op het noordelijk gedeelte. Met den arbeid aan den onder handen zijnden waterput werd voortgegaan; de diepte van den put werd gebragt tot 11 meters. De waterstand werd dagelijks gunstiger, zoodat met grond kan verwacht worden , dat bij eene drie & vier meters grootere diepte, eene voldoende hoeveelheid water zal voorhanden zijn. De laag, waarin thans gewerkt wordt, bestaat uit harden steen. Het water, naar Batavia ter keuring opgezonden, is, na een scheikundig onderzoek, gebleken onschadelijk voor de gezondheid te zijn. Het terrein bij de naastbij gelegen steengroef werd over een groot gedeelte schoongemaakt. De hoeveelheid steen, door deze groef geleverd, bedraagt 652 kub. meter. Het aantal schoten, dat tot het verkrijgen dezer massa noodig was, bedraagt 160, waarbij werd verbruikt eene hoeveelheid van 57 kilo lithofracteur. De verboden kring over het gebergte werd door vlaggestokken, van roode vlaggen voorzien , afgebakend. De verdere werkzaamheden bestonden in het gelijk maken van het terrein voor het atelier, het magazijn en de timmerloods. Eene groote hoeveelheid materieel werd ontvangen, waaronder het ijzerwerk voor de steigers n°. I en II. Het aantal koelies was nog steeds onvoldoende; echter nam het cijfer , sedert het loon tot f 0.40 daags was verhoogd, dagelijks toe, en laat het zich aanzien, dat er weldra geen gebrek meer aan werkvolk zijn zal. GEZONDHEIDSTOESTAND. Deze was zeer gunstig; onder het Europeesch personeel kwamen slechts enkele, en dan nog weinig belangrijke, ziektegevallen voor; terwijl van het inlandsche werkvolk, ofschoon er dagelijks 5 è, 6000 man bij de havenwerken arbeidden, slechts eenige weinigen wegens ziekte het werk hebben moeten verlaten.
---

