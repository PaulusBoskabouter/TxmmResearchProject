Roomsche Ambtenaren.
Met benoemingen, onze lezers weten het, laten wij ons zelden in. Ons volk, dat geen partijclub is en ook wel nooit worden zal, kan zich houden buiten het strijdgewoel en de kuiperijen, die gewoonlijk bij het begeven van Staatsposten gezien worden. Maar, al vecht ons volk niet om posten te bekomen, het heeft er groot belang bij, door volkomen onpartijdige mannen geregeerd te worden. Want zijns ondanks komt het op allerlei wijze met Rijksambtenaren in betrekking. En nu is er niets, dat meer het rechtsgevoel schokt en de verontwaardiging opwekt, dan de overtuiging, dat bij de toepassing der wetten onderscheid wordt gemaakt tusschen de bewoners van hetzelfde land. Vooral wanneer de ongelijkheid van behandeling aan verschil • van religie kan worden toegeschreven. Het is vooral om die reden, dat wij, nog niet lang geleden i), vooral in streken van gemengde bevolking, op het benoemen zoowel van Roomsche als Protestantsche ambtenaren aandrongen. ,-•*«.. Eerstdaags zullen wij de gelegenheid hebben, te zien, of hij, die eertijds onze Van Lynden genoemd werd, ook op dit punt onze inzichten deelt of verwerpt. Sinds 1838, het jaar toen onze rechterlijke organisatie werd ingevoerd, is er nooit een zoo groot gevaar geweest vcor het bederven onzer rechterlijke colleges, dan op dit oogenblik. Van 1838 tot 1877 toch werden de vacante plaatsen door Ministers van verschillende richting bezet, en werd bij elke benoeming nauwkeurig op de toestanden der bevolking'gelet en de ambtenaar na veelzijdig onderzoek aan-
gesteld. Op dit oogenblik echter is de uitvoerende macht, die kort geleden nog geheel het personeel der Hoven benoemde, verplicht om ook al de rechtbanken in Nederland van personeel te voorzien. Wat misschien nog nooit ergens geschied is, gebeurde in Nederland. Alle rechters worden, ofschoon de rechterlijke organisatie in haar wezen onveranderd gebleven is, op den 15 den Mei a.s. ontslagen, en nieuwe in hunne , plaats aangesteld. Wij willen niet nagaan of het verstandig, of het grondwettig is, aan één Minister een zóó uitgebreide macht toe te kennen, noch of de Minister in staat is, binnen een zoo korten tijd op behoorlijke wijze naar elks geschiktheid onderzoek te doen. Te dien aanzien staan wij tegenover dingen, die geen keer meer nemen kunnen. Maar wel mogen en wel zullen wij scherp toezien, op welke wijze de Minister zijn taak vervult; vooral of hij zorgen zal voor de noodige waarborgen van onpartijdigheid. Wij ontkennen geenszins, dat wij op dat punt volstrekt niet gerust zijn. leder, die niet blind is, weet, hoe Rome van alle politieke omstandigheden partij weet te trekken, ter bereiking van zijn doel, d. i. de wederinvoering van de Roomsch-Katholieke Kerk als Staatskerk. Onophoudelijk, in alle landen, eeuw in eeuw uit, wordt daaraan gewerkt, en waarlijk niet zonder succes 1 Men lette vooral op den gang der zaken in Frankrijk 1 Ook Engeland loopt veel grooter gevaar dan velen denken. Een der krachtigste middelen tot herstel dier Staatskerk is het brengen der Staatsbetrekkingen in Roomsche handen. Niet omdat aan die betrekkingen finantieele voordeden voor haar bekleeders verbonden zijn, maar omdat daarvan een het volk verblindende glans afstraalt. Hoe meer Roomsche ambtenaren er in een streek zijn, hoe meer de bevolking doordrongen wordt van het denkbeeld, dat de regeering, dus (zóó oordeelt het volk) elk ontwikkeld, ïn-
i) Zie Standaard No. 147**
vloèdrijk, fatsoenlijk man Roomsch is- Die iets anders is, is iets verachtelijks- Denk aan de wijze, waarop men in Spanje de Protestanten, in België en Frankrijk vooral de vrijdenkers, wie men zelfs een eerlijke begrafenis tracht te betwisten, behandelt. Ziet hoe in ons land, in Limburg b. v.'-de Commissaris des Konings, hoe, in ambtsgewaad zelfs, de Burgemeester van Maastricht, met de waskaars in de hand, deel neemt aan de processiën! Bedenkt dat in N. Brabant en Limburg bijna alle ondergeschikte ambtenaren, lieden wier ontwikkeling minder waarborg voor onpartijdigheid aanbiedt, die afhankelijk zijn van hunne superieuren, en met wie de bevolking in dagelrjksche aanraking komt, den Roomschen godsdienst zijn toegedaan. Het is niet alleen eene volksovertuiging, maar in vele streken ook werkelijkheid, dat processen-verbaal, door ondergeschikte ambtenaren opgemaakt, niet worden vervolgd, wanneer de pastoor van het dorp de vervolging wil voorkomen. Beambten, die in hun geestelijke hun meerdere niet slechts, maar bijkans den oppermachtigen beschikker van hun toekomstig leven zien, zijn geen lieden, die de bemoeiing van een geestelijke met hunne ambtsbezigheden met verontwaardiging van de hand kunnen wijzen. Een bewijs van goed gedrag, afgegeven door dtn » Heer Pastoor", heeft eene geheel eigenaardige waarde. Zelfstandigheid, ook tegenover ambtenaren, is bij Roomschen veel minder dan bij Protestanten algemeen. Welnu I In die streken zal de Minister Van Lijnden op eenmaal een zeer groot aantal onafzetbare, onverplaatsbare rechterlijke ambtenaren aanstellen ; tal van presidenten en officieren van Justitie, door wier oogen elke regeering wel verplicht is te zien. Hij moet zich daarbij doen inlichten door ambtenaren, die voor het grootste deel den Roomschen godsdienst zijn toegedaan. De Procureurgeneraal in de zuidelijke provinciën heeft, naar wij vernemen, besloten zich aan de zaken te onttrekken. De Commissarissen des Konings in beide provinciën, zoowel als de President van het Hof, zijn Roomsch-Katholiek. Wij beweeren niet, dat die heeren iets tegen hun beter weten in zullen verklaren, maar is het -niet natuurlijk, dat ieder geneigd is, zijn eigen geloofsgenooten voor geschikter dan anderen aan te zien? Heeft men niet onder hen al zijn betrekkingen? Is het mogelijk, bij het geven van advies, het belang der Kerk geheel over het hoofd te zien? Vooral wanneer men niet persoonlijk aansprakelijk is voor het uitgebracht advies ? Maar dit is nog niet alles. In 1838 had men te doen met een Koning, die boven de partijen stond, een eigen wil en inzicht had, en Ministers, die van den Koning afhankelijk waren. Die toestand is nu veranderd. Niet van den Koning, maar van de Kamers hangt de Minister af. Dit kan een waarborg zijn. Maar ook een zeer groot gevaar. 't Is waar, de Kamer is, over 't geheel genomen, anti-Roomsch. Van haar is partijdigheid, ten behoeve eener Roomsche overheersching , niet te wachten. Doch — men moet regeeren 1 Eene aaneengesloten phalanx van 16 stemmen, beschikkende over een even aaneengesloten, stel bladen, is niet te versmaden. Men heeft zco 't een en ander gedaan, dat den Roomschen griefde, ofschoon wat gedaan werd volkomen wettig was. Maar is er nu niet een schoone gelegenheid, om mi ook eenige welwillendheid te toonen ? Benoemingen, zij zijn immers altijd verdedigbaar r Geen onderwerp isvoor parlementaire bespreking, dus. voor controle, minder vatbaar t Zelfs vele liberalen, hoe felanti-ultramontaansch ook, weten dat zij de Roomschen moeielijk kunnen missen, willen ze op 't kussen blijven, zoodat zij dan ook tot dusver zorgvuldig zich gewacht hebben, om in zake het onderwijs hun juk even goed aan de Roomschen als aan de Protestanten op te leggen, en b.v. de benoemingen der onderwijzers onafhankelijk te maken van den Roomschen pastoor. Ook zijn vijanden te ontzien, kan soms zaak zijn. Dit kan met veel uitwendig moedsbetoon en schrikwekkend wapengekletter gepaard gaan. Ook de rechten der Protestantsche minderheden moeten geëerbiedigd worden. O jal Laat men daarom bij eerste benoeming Protestantsche voorzitters en officieren van Justitie benoemen, die aan het einde hunner carrière zijn, en dan naast hen Roomsche vice-voorzitters en substituut-officieren. Dan is de schijn gered. En de Roomsche vriend, die weet te wachten, stelt zich licht over eenige jaren met het wezen tevreden. Zóó is, de ondervinding leerde het, reeds meermalen door de Regeering gehandeld. Gaat men de Staats-almanak na, dan zal men verbaasd zijn over de wijziging der verhouding van het personeel in de rechterlijke colleges gedurende de laatste tien of vijftien jaren. Vooral lette men, want daarop voornamelijk komt het aan, op het personeel, dat dienst doet in en bij de parketten; op de ambtenaren van het Openbaar Ministerie. Die vooral zijn het, voor wier onafhankelijkheid waarborg bestaan moet, omdat hunne handelingen menigmaal aan elke controle onttrokken zijn. Men versta ons wel. Wij verlangen geenszins bevoorrechting of achterstelling van de belijders van clezen of genen godsdienst. Laat elke geschikte Roomsch-Katholiek benoemd worden, en laat men de nu veelal gevolgde gewoonte, om in de Noordelijke provinciën geen Roomsche ambtenaren te plaatsen, voor goed verlaten. Evengoed bij rechterlijke als bij administratieve of militaire benoemingen, moet allereerst het belang van den dienst, niet het gemak en de voorkeur van den ambtenaar in het oog worden gehouden. Doch wij verlangen waarborgen tegen feitelijke overheersching van Rome. In Nederland althans betaamt het niet, dat in de Noordelijke provinciën een van elke kerkelijke macht volkomen onafhankelijk bestuur zij, terwijl in de Zuidelijke de overtuiging meer en meer veld wint, dat naast, zoo niet boven de beambten, de pastoor medebestuurt. De Regeering dreigen met controle, met wantrouwen enz., past ons niet; wij zijn in het Parlement te machteloos, om ons te doen gelden. Dwangmiddelen staan alleen onzen politieken tegenstanders ten dienste. Maar de Regeering, — van wie wij nog altijd hopen, dat zij meer nog aan de verdediging van de Protestanten tegen onrechtmatigen Roomschen invloed zal hechten, dan aan haar portefeuille, — op haar roeping en het gevaar, dat haar dreigt, opmerkzaam te maken, ligt op onzen weg. Met den meesten ernst dringen wij bij haar op overweging dezer beschouwingen aan.
---

Buitenland. HET OOSTERSCHE VRAAGSTUK.
De overeenstemming tusschen Rusland en Rumenië wordt dagelijks inniger. Reeds heeft eerstgenoemd Rijk eene groote hoe- graan en fourrage ten behoeve van het Vorstendom gekocht, dus wordt uit Bucharest bericht, en ook de kosten daarvoor betaald ten einde Rumenië zijne mobilisatie zou kunnen volvoeren. De strijdkrachten van dit Torstendom zullen waarschijnlijk in Klein-Wallachye wor den saamgetrokken. Voorts wordt uit het Russische, hoofdkwartier bericht, dat de zending van den Rumeenschen generaal Ghika ten doel heeft, met Gortschakoff het binnenrukken djr troepen in Rumenië te regelen. Echter meldt men uit Bucharest .lat dit laatste niet zal geschieden vóór den 2 7sten, den dag waarop de Kamer van Afgevaardigden weder bijeenkomt (zie onze telegrammen.) De volksstam derMiriditen, die onlangs tegen de Turken in i verzet kwam, heeft intusschen het hoofd in den schoot moeten leggen, doch thans zijn alle stammen in Albanië, één slechts uitgezonderd, opgestaan, die ia,ooo gewapende manschappen tellen. Gedurende de laatste dagen wordt van verschillende zijden bovenal de houding besproken, die Oostenrijk bij het uitbreken der vijandelijkheden zal aannemen. Het Engelscbe conservatieve orgaan, de Standard, besprak daarbij i. de mogelijkheid, dat Oostenrijk en Duitschland, bij het bezetten van Bulgarie door Rusland een beroep zouden doen op Engeland en 2. de noodzakelijkheid voor laatstgenoemd Kijk daarvoor dan niet doof te blijven. De Oesterr. Corresp., een officieus orgaan, verklaart echter, dat Oostenrijk vooreerst zijn neutraliteit niet heeft willen opgeven. Voorbarig zou het evenwel zijn, thans reeds te willen beslissen, wat te doen valt, zoo onverwachte veranderingen intreden en het aanvankelijk voorgestelde doel wordt voorbijgestreefd. Aan de Berlijnache JVational Zeitung wordt voorts uit Weenen bericht, dat Oostenrijk, zoo de oorlog uitbarst, genoegzaam is voorbereid. De overtocht der Russen over den Donau zal waarschijnlijk het sein wezen om de Oostenrijksche troepen Bosnië en de Herzegowina te doen binnenrukken. Evenwel is deze daad niet tegen Rusland gericht, maar bedoeld zij slechts voor Oostenrijks belangen te waken, indien Rusland voorspoedig is in den krijg. Mocht echter Servië hiertoe aanleiding geven, dan zal Bosnië reeds vroeger worden bezet.
---

DUITSCHLAND. Wijziging der Gewerbeordnung.
Bij het hervatten der beraadslagingen jl. Dinsdag trad eerstens de Fortschrittler Dr. Hirsch in het strijdperk, die het betreurde, dat de Regeering hare meening niet had doen kennen omtrent dit gewichtige punt der Gevoerbeordnung: de verhouding van arbeiders tot hunne patroons. Immers besloot men tot de invoering der arbeidersregisters, dan waren eerstgenoemden tot dienstboden verlaagd. Voorts mocht men niet de noodzakelijkheid van door de patroons verstrekte getuigschriften opleggen, daar hierdoor dezen een te duchtig wapen werd in de hand gegeven. Wat het leerlingwezen betrof, wilde spreker alleen medewerken tot eene versterking der aansprakelijkheid van schadevergoeding in geval van contractbreuk. Verderen dwang achtte hij ongeoorloofd. Voorts moeten ook de leerlingen tegen o ver matigen arbeid worden beschermd en tot verdere verstandelijke ontwikkeling worden genoodzaakt. De ceutrums afgevaardigde Dr. Westermayer trad voorts ten gunste van het voorstel van graaf Galen c. s. op. De door de tegenwoordige wetten gekweekte ellende kon slechts door principieel e wijziging gekeerd. Ook het godsdienstig en zedelijk leven der arbeidende klasse dient beschermd. Het verstandelijk onderricht alleen waarborgt geen zedelijke vorming. Voorts had de grenzenlooze beroepsvrijheid, het opheffen vanjalle voorwaarden om eenig beroep te mogen uitoefenen, groote nadeelen gesticht. Weer behoorde men tot het corporatief beginsel terug te keeren met nauwkeurige vaststelling der rechten, zoowel van arbeiders als van patroons. Ook moest het onbeperkte recht van nederzetting, de bevoegdheid om overal zijn beroep uit te oefenen, worden ingekort. Slechts op die wijze kon de ontzettende machtsvermeerdering van het kapitaal en de verarming der arbeidende klasse worden tegengegaan. Geenszins wilde de spreker eenvouüg het gildenwezen herstellen. Met nieuwe vormen wenscht hij wel echter aan het beginsel vast te houden. Nadat van liberale zijde de heer Grumbrecht tegen de rede des vorigen sprekers was opgekomen, hield von Kleist- Retzow,'het hoofd der Ctnservativen (Antirevolutionairen) een pleidooi ten gunste van het door hen ingediende voorstel. Uitvoerig stond de spreker eerstens bij de verhouding van kapitaal en arbeid stil, welke niet moest berusten op het thans aangenomen beginsel van vraag en aanbod. Ook aan het kleine kapitaal moet i>edacht. Dit behoort te geschieden door aankweeking van het corporatiewezen, kamers van Koophandel ea andere middelen. Een groot bezwaar is voorts de ongeregelde betrekking tusschen patroons en leerlingen. Vervolgens drong hij ten sterkste aan op arbeidersregisters, ten einde men niet onwetend wellicht de grootste schelmen bij zich in dienst zou nemen. Wat de voorstellen der socialisten betrof, zoo vraagde hij eerstens, hoe zij de door hen beoogde gelijkmatige verdeeling van het vermogen tot stand zouden brengen, < zonder de wilsvrijheid te zeer te beperken.
Voor hun streven, den arbeidenden stand tot een hooger peil te verheffen, den arbeid'in stee van ccn last tot een lust te maken,— daarvoor bestond bij hem sympathie. Hunne radicale oogmerken wees hij echter van de hand. Het voorstel van het centrum had voorls veel goeds, o. a. de Zondagsrust. Intusschen om deze te kunnen verwezenlijken moest men van boven beginnen. Geen zittingen van den Ministerraad, geen gymnastiek-uitvoeringen, geen onderwijs op de vakscholen dan ook op dien dag. Het minst van alle voorstellen bevatte dat der Fortschrittler. Het eenige positieve daarin vervat, is de oprichting van herhalingsscholen met verplichting die te bezoeken. Hiermee echter zal men zijn doel niet bereiken. Wat men behoeft, raakt niet zoo zeer het weten, als wel het geweten, tucht en zedelijkheid, i) Lasker bestreed in de eerse plaats het centrumsvoorstel, waardoor men een eeuw werd teruggevoerd, tot die tijden, waarin de menschen van hooge geboorte als een ander wezen dan hunne medemenschen werd beschouwd. Om nu het gevoel van gelijkheid bij de arbeiders te wekken, moesten inzonderheid de werkliedenvereenigingen ondersteund worden.Het socialisme was slechts een ietwat ruwe, overdreven uiting van dit gelijkheidsbeginsel. De zienswijze van graaf von Klcist besprekend, meende Lasker dat het verbod van beroepsvrijheid lichtelijk te ontduiken viel. De woekerwet, over wier afschaffing vonKleist zich had beklaagd, was slechts na een algemeen veroordeelend vonnis gevallen. Evenzoo schier al het overige, door de liberalen opgeruimd. Voorts waren de beginselen der Geivtrbeorinung reeds langen tijd te voren in een groot deel van Duitschland toegepast, zoodat daaraan de bestaande crisis niet kon gewetenworden. Bovendien vroeger had toch de nijverheid gebloeid. Tusschen hem en de Contervativen (Anti-revolutionairen) lag eene groote klove. Hij wilde volkomen gelijk recht aan den arbeider en aan den patroon zien toegekend. Daarom verzette hij zich tegen crimineele straf voor den leerling, die zich aan contractbreuk schuldig maakt, daar ditzelfde in de praktijk toch niet op den patroon zal worden toegepast. De deugdelijkste waarborg was gelegen inde schadevergoeding, door den patroon te betalen, die zoodamgen leerling in dienst neemt. Het terugvoeren vanden leerling wilde hij van de overheid afhankelijk stellen, opdat deze allereerst zou bepalen of tusschen .dien leerling en zijn patroon nog eene goede, aan het doel beantwoordende verstandhouding kon ontstaan. Aan de socialisten.verweet Lasker geen onderscheid tusschen fabrieksarbeid en handwerk te hebben gemaakt. De eerste wil den mensen als bloote arbeidskracht gebruiken. Bij het laatste moet elk zich bewust worden, dat hij als individueele kracht met de hem eigenaardige gaven te arbeiden heeft. Naar zijn meening zou de moderne ontwikkeling dit brengen, dat alle geestelooze arbeid van de menschen op de machines werd overgebracht en voor handenarbeid slechts kunstwerk restte. Intusschen had men daarom ten dringendste vakscholen noodig. Stellig verzette hij zich voorts tegen een normalen arbeidsdag op dezen oogenblik. De vraag moest hierbij bovenal deze zijn: hoe wordt gewerkt? Heeft men recht te vertrouwen, dat bij vermindering van den arbeidstijd, nochtans hetgeen geproduceerd wordt, in hoeveelheid niet geringer zij ? Nadat het debat Woensdag nog was voortgezet, waarop we morgen nog kortelijks terugkomen, werd voorts besloten de verschillende ontwerpen naar eene commissie van zi leden te verzenden.
---


De Rijksdag heeft gisteren het voorstel van den afgevaardigde Krijger tot tenuitvoerlegging van art. 5 van het Frager vrede tactaat ten opzichte der noordelijke districten van Sleeswijk, verworpen. Buiten dezen stemden alleen de Polen, socialisten en eenige centrumsleden voor het voorstel. De Minister Von Bulow verklaarde, dat
1) We ontleenca dit verslag aan een liberaal blad, de Xe/n. Zeitung. De N. R. Ct. geeft van deze rede het volgende verslag: •De .heer Von Kleist-Rctzow (conservatief) meende ook dat bij eene herziening der nijverheidswet het godsdienstig beginsel op den voorgrond moest staan. Daatom juichte hij het ultramontaansche voorstel toe. Want inderdaad er lag zooveel goeds in! Hij zou er wel voor willen stemmen alleen omdat er in gesproken wordt van de. Zondagsviering. Want beschaving en kennis och neen, daar moet het hier niet om te doen zijn. Geweten, tucht, goede zeden, alleen daarop komt het aan!" * Historische tromvl ....
de bevolking op de uitvoering van genoemd artikel geen aanspraak kan maken, daar dit tractaat alleen de twee souvereinen raakte.
---

