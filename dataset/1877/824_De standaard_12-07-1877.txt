Kerk en Overheid.
De Tij d acht, dat Lohman ten onrechte aan de Roomsche Kerk den zin toeschrijft, om de Staatsmacht tea behoeve van haar kerkelijk gezag en de door haar beleden waarheid te exploiteeren. Dit verblijdt ons. Intusschen zou een duidelijker verklaring ten opzichte van dit gewichtig punt niet overtollig zijn. Begon De Tijd maar alvast met, zooveel haar aangaat, ons de stellige verzekering te geven, dat een Overheid, die van de Roomsche Kerk afgevallen of niet tot die Kerk behoorende burgers aan lijf of goed straft; in hun vrijheid verkort, of in de oefening hunner politieke oj sociale rechten beperkt, af keurenswaarden in strijd zoo met de letter als met den geest der Roomsche Kerk handelt. Zonder soortgelijk uitgangspunt voor dat debat, komt men niet verder.
---

De Transvaal.
Lord Carnavon, Engelands 'minister van Koloniën, heeft het hoog e woord gesproken. De Transvaal blijft Engelsch. Volgens een nieuire theorie van internationaal recht. Deze namelijk: als mijn knecht uw paard uit de wet steelt, zou, ook al erken ik ongelijk, afstand van het u lieve dier mijn eer te na komen. Aldus Lord Carnavon. Shepstone had wel liever den Transvaal vrij moeten laten. Maar nu hij eenmaal de »UnionJack" te Praetoria heesch, gaat het voor een land als Engeland niet, zich voor schelm uit den Transvaal te laten wegjagen. Reinlje de Vos!
---

ENGELAND.
Sir Stafford Northcote verklaarde gisteren in het Lagerhuis, dat geene overeenkomst met andere Mogendheden bestaat over maritieme verrichtingen in het Oosten. Op eene vraag van den heer Whitworth werd van regeeringswege geantwoord, dat de ingenieur Smille is aangeschreven den Turks chen dienst te verlaten, daar hij anders van de lijst der Engelsche officieren zal worden geschrapt.
---

SCHOTLAND. De „General Presbetyrian Council.”
Gelijk men uit het gisteren meegedeelde programma en het schrijven van onzen correspondent reeds weet, werd Woensdag in de eerste plaats de overeenstemming der Gereformeerde belijdenissen besproken. De rij van sprekers werd geopend door Professor Schaff uit New-York. In 1552, dus ving deze aan, tijdens het Concilie van Trente, werden Melanchton, Bullinger, Bucer en Calvyn, door den aartsbisschop Cranmer uitgenoodigd tot eene conferentie te Londen, ten einde eene Evangelische Unie van alle Gereformeerde kerken daar te stellen. Voor dat doel, dus luidde Calvyns antwoord, zou hij niet één, maar zoo noodig tien oceanen willen oversteken. Nochtans heeft men dit niet mogen verwezenlijken. Het was Gods wil, dat de verschillende genootschappen van elkacr afgescheiden opwiesen. Ten gevolge hiervan zijn onderscheidene belijdenissen ontstaan, die men in 3 deelen kan splitsen: de vóór-Calvinistische of Zwingliaansche, de Calvinistische en de na Calvinistische. De eerste hadden schier alleen een historisch en plaatselijk karakter. De Calvinistische (de Gallicaansche van 1559, de Belgische van 1561, de tweede Helvetische van 1566, de twee Schotsche van 1560 en 1581, de 39 artikelen van 1563, de Heidelbergsche Catechismus van 1563 en tal van andere) kwamen tot stand tijdens het Concilie van Trente en werden inzonderheid opgesteld tegenover de dwalingen van Rome, evenals eertijds de Christelijke apologiëa tegenover het Heidendom. De na-Calvinistische eindelijk (Synode van Dordt 1619 en de Westminster Standardt van 1647) werden opgesteld in de 17e eeuw, inzonderheid tegenover ketterijen in de kerk zelve. Niettegenstaande deze veelheid meende Spr. nochtans, dat onder de verschillende belijdenissen der Gereformeerde Kerk uit de 16de en 17 de eeuw minder verscheidenheid te vinden was, dan onder de ver* schillende besluiten der Roomsche onfeilbare kerk.] Eenparig toch zijn zij Protestantsch in bibliologie, d. i. zij zien den eenigen ocfeilbaren regel van geloof en praktijk voor den Christen in de kanonieke geschriften van Oud en Nieuw Testament, in tegenstelling van het Roomsche beginsel omtrent de overlevering der kerk. In theologie en christologie erkennen zij allen de een- en drieëenheid Gods, de centrale beteekenis van de vleesch wording en godmenschelijke natuur van den Christus. Wat den mensen betreft, volgen zij Augustinus, door, ten gevolge van den val van den eersten mensen, de volstrekte verdorvenheid der menschelijke natuur te leeren en de vrijheid en algenoegzaamheid der Goddelijke genade. Op het gebied der genadeleer zijn zij Evangelisch. Ten aanzien van kerk en sacramenten treden zij allen in het voetspoor van Calvijn, terwijl zij eindelijk op eschatologisch gebied antipauselijk zijn. Na voorts de practicale beteekenis der Hervorming (hoe zal een zondaar voor God gerechtvaardigd worden? «Wat moet ik doen om zalig te worden?") en de geschilpunten tusschen Calvijn en Luther te hebben aangeroerd, kon de spreker door tijdgebrek slechts kortelijk stilstaan bij de wijzigingen, die de geloofsbelijdenissen in verloop van tijd hebben ondergaan, voornamelijk betreffende de - wijze van inspiratie, het algemeene theologische standpunt, eertijds meer antipauselijk, thans anti-rationalistisch, vroeger zich voornamelijk stellende tegen de overdrijving van het supranaturalisme, thans tegenover de geheele ontkenning hiervan. Was men vroeger hoofdzakelijk polemisch, thans moest het streven inzonderheid zijn de waarheid uit alle deelen der Christelijke kerk op te zoeken. Eindelijk besprak hij nog de veranderde beschouwing wat de leer der z. g. verwerping en die van het behoud van kinderen aangaat, en eindelijk die betreffende de staatkundige artikelen der confessies. Ten aanzien van het laatste punt wees Spr. er pp, hoe tegenwoordig in alle Angelsaksische Kerken het beginsel verworpen is, dat de burgerlijke overheid de ketterij moet weeren. Thans belijdt men, dat over het geweten alleen de Heer gebiedt en dat, terwijl de overheid alle onderdanen in hunne gewetensrechten moet beschermen, zij met de godsdienstige overtuigingen niets van doen heeft. Ten slotte vraagde hij, op welke wijze men deze overeenstemming der belijdenissen wilde constateeren, hetzij door eenebloote opgave der verschillende leerstukken, hetzij door een historisch overzicht, hetzij, en liefst, in eene algemeene Gereformeerde belijdenis, die echter niet dan na verloop van eenige jaren zou kunnen worden ontworpen. Professor Godet vestigde hierna, gelijk onze correspondent ons schreef, de aandacht op die artikelen, die thans op den voorgrond treden, o. a. betreffende de Godheid en het werk van Christus, terwijl hij de noodzakelijkheid aantoonde, dat vooral deze punten in de op te stellen belijdenis zouden worden vermeld. Voorts had Prof. Kraft uit Bonn in 31 artikelen datgene saamgevat, waarin de verschillende confessies naar zijne meening overeenstemmen. De heer Brown uit Aberdeen wees vervolgens op de waarachtige, na vrij onderzoek geboren eenheid van het Protestantisme tegenover de slechts schijnbare en tirannieke eenheid der Roomsche Kerken stelde ten slotte in het licht, hoe tengevolge der omstandigheden waaronder zij ontstonden, in de Gereformeerde belijdenissen niet genoeg de plicht staat uitgedrukt om het onvervalschte Evangelie aan de gansene wereld te brengen. Het aggressieve karakter der Kerk is onafscheidelijk van het conservatieve. Zij moet zijn zoowel «standvastig, onbeweeglijk sterk," als «altijd overvloedig." Nadat Professor Candlish uit Glasgow de wenschelijkheid had uiteeengezet, dat weder als vroeger onder de Gereformeerde Kerken, ook het bewustzijn harer onderlinge overeenstemming zou herleven, betoogde vervolgens zijn stadgenoot Dr. Marshal Lang de zware verantwoordelijkheid van die Kerken, welke de belijdenis zouden willen herzien, zonder een voldoend inzicht in de geheele materie, waardoor tevens de onderlinge band der verschillende Kerken waarschijnlijk zou verbroken worden. Een der laatste sprekers in de morgenbijeenkomst was de advocaat Innes uit Edinburgh, die voorstelde eene commissie te benoemen, wier taak het zou zijn omtrent de' verschillende Gereformeerde belijdenissen inlichtingen te verzamelen, hoe zij vroeger luidden, welke de formule van onderteekening is, en in hoeverre persoonlijke instemming van de predikanten, ouderlingen en andere ambtbeklaeders wordt geëischt. Dit voorstel is om praeadvies naar de commissie verzonden. In de namiddag vergadering gaf Dr. Cairns eene verhandeling over het verschil tusschen het Presbyterianisme eenerzijds en het Episcopalisme en het Congregationalisme anderzijds en over de voortreffelijkheid van het eerste boven de beide laatste. Het Presbyterianisme is hierin van het Episcopalisme onderscheiden, dat het ten aanzien van het bestuur der Kerk aan de leeraars nog ouderlingen toevoegt en in dit opzicht aan beiden gelijke rechten toekent. Het eerste geschiedt omdat men de mogelijkheid aanneemt, dat zij, die de gave van leeraar missen, nochtans die van bestuurder bezitten, en op grond van Rom : XII: 5, 1 Cor : XII: 28 en 1 Tim. V : 17. Wat het andere betreft, zoo meent men, dat de benamingen van bisschoppen, priesters en diakenen niet, zooals de Episcopaten meenen, verscheidenheid van rang aanduiden, maar zelfs door elkaar worden gebezigd in het N. T. Tegen het Congregationalisme staat het Presbyteriaansche stelsel over, in zooverre het de gemeenten niet geheel wil afscheiden, maar zooveel mogelijk tot een geheel vereenigen, als beeld van de onverdeelde Kerk van Christus, hetgeen ook door het N.T. eer wordt gestend dan bestreden. Ten slotte beval spr. het Presbyterianisme aan als waarborg voor het behoud der waarheid, ten gevolge van de actieve deelneming der gemeenteleden en voorde handhaving der Christelijke vrijheid. Vervolgens hield Dr .Hodge uit Princeton een betoog over de verhouding van het Presbyterianisme tot de behoefte en het streven van den tegenwoordigen tijd. De beginselen van het Presbyterianisme, dus zeide spr., zijn 1. dat het bestuur der Kerk aan een presbyteriaan is toevertrouwd, welks taak zich bepaalt tot leeren en beheeren. De Paus wordt verworpen, daar Christus zelf leeft, alsmede de apostolische geestelijkheid, daar de bijzondere inspiratie en het zich daarop grondend gezag niet meer bestaat; 2. dat Christus het bestuur zijner Kerk met aan eene bepaalde klasse, maar aan het geheele lichaam, in zijne organische vertegenwoordiging, heeft toevertrouwd; 3. dat de gansene Kerk één geheel uitmaakt. Door deze beginselen van vrijheid en gezag is de burgerlijke en de godsdienstvrijheid veroverd. Het streven van den tegenwoordigen tijd .is echter zich ook aan het gezag van Gods Woord te onttrekken en tot volkomen bandeloosheid te komen. Uit reactie tegen de vereeniging van Staat en Kerk wil men thans ook den godsdienst zelf uit de Staatkunde weren, hetgeen zich openbaart bij huwelijk en echtscheiding, den rustdag, het straffen van den misdadiger, afgescheiden y?n zijne verbetering, en niet het minst bij de opvoeding der jeugd. Op dit laatste gebied streeft de tegenwoordige tijd consequent naar centralisatie en eenvormigheid, naar eene geschiedenis, ontdaan van alle sporen van voorzienigheid en genade, en naar eene philosophie, die zich alleen met moleculen bezighoudt Tegenover dit valsche hnmanharisme, hetwelk leert, dat eene opvoeding mogelijk is zonder godsdienst en die nochtans niet tegen den godsdienst is gekant, houde men onvoorwaardelijk aan de beginselen van het historisch Presbyterianisme vast. Dr. Robinson sprak daarna over de betrekkelijk geringe ontwikkeling van het begrip der zichtbare Kerk in het Calvinisme, wijl dit de oogen steeds op de onzichtbare Kerk gevestigd houdt. Nadat Dr. Fabri nog de belangrijkheid dezer bijeenkomst ook voor het vasteland had erkend en had meegedeeld, dat ook in Duitschland de Gereformeerde Kerken zich, schoon onbewust, in de richting van het Presbyterianisme bewegen, werd deze tweede samenkomst gesloten. Des avonds betoogde Lord Moncreiff eerstens dat zoovele goederen: vrijheid, beschaving enz., waarin men thans zich verheugt, slechts de vruchten zijn van het Christendom en ook alleen hiermede blijven bestaan, terwijl hij vooraf het cosmopolitische en het symmetrische (gelijke rechten van predikanten en gemeenteleden) karakter van het Presbyterianisme in het licht stelde, benevens hoe dit stelsel steeds aan verdraagzaamheid en burgerlijke vrijheid was bevorderlijk geweest. Dr. Hoge uit Richmond ontvouwde voorts de eenvoudigheid en Schriftuurlijkheid van het Presbyterianisme, zijn grenzen en vriendschappelijke verhouding tot andere Kerkgenootschappen. Over ditzelfde punt, inzonderheid de geschiktheid van het Presbyterianisme zoowel voor de onbeschaafde landbevolking als de meer ontwikkelde stadbewoners, voerde hierna ook het woord Dr. Ormiston uit Brooklyn, terwijl we eindelijk nog onder de verschillende sprekers betreffende dat deel van het programma onzen landgenoot .Prof. Brummelkamp vinden vermeld, die door de Christelijke Gereformeerde Kerk is afgevaardigd. Deze spreker betuigde zijne groote ingenomenheid met deze bijeenkomst, die een krachtige openbaring is van de zucht naar vereeniging, waarover de engelen in den hemel zich zullen verheugen. Men kan het ééns worden, daar men metterdaad reeds één is, hebbende één geloof, één hoop, één vertrouwen op den Heere Jezus Christus. Alleen de satan tracht dit werk te verstoren, door steeds op de nog bestaande geschilpunten te wijzen.
De Goddelijke ' Voorzienigheid heeft de Kerken der Hervorming daargesteld, ter verwezenlijking van het viervoudig beginsel, in de Handelingen der Apostelen, hoofdst. II opgeteekend: »En zij waren volhardende in de leer der apostelen, en in de gemeenschap, en in de breking des broods, en in de gebeden." Wij zien thans wat de mannen der Dordtsche Synode nog niet mochten aanschouwen. Mogen we, dus eindigde spreker, één zijn ook in de liefde! Nadat nog twee sprekers, schoon de voortreffelijkheid van het Presbyteriaansche stelsel erkennende, hadden gewaarschuwd dit evenwel niet als het eeniglijk geoorloofde te beschouwen, werden eindelijk de zoo belangrijke beraadslagingen van dezen eersten dag gesloten verklaard.
---

Riddererden.
' 11. Slechts een schaduw van wat eens de Johanncsridders en Tempelheeren waren, vindt men alzoo in onze huidendaagsche ridderorden terug. Wèg viel het denkbeeld van saamwerking en de aandrift tot vereeniging, en hiermee het sociale element. Evenzoo verdween het idee van een gelofte tot zelfbeheersching en daarmee het zedelijk karakter. De aanhoorigheid aan het Christelijk geloof hield op, kenmerk der orden te wezen. En, wat alles afdoet, het bezielend doel, dat moedbetoon en enthousiasme kon wekken, bestaat voor cnze nieuwmodische ridderorden niet meer. Wat bleef, was slechts een nagebootste vorm; soms nog met een ordekleed; meestal uitsluitend in kruis of ster, halslint of sjerp bestaande. Voor het zedelijk motief was het speculeeren op menschelijke pronkzucht en ijdelheid; voor heilig enthousiasme het bejagen van Vorstengunst in stee gekomen; en in plaats van de oude Christelijke orden uit den riddertijd, werd, onder bedekten naam, niets anders dan de oud-heidensche gewoonte ingevoerd, om door eerbetoon en onderscheidingsteeken de eerzucht der aanzienlijken en soms ook der burgeren te prikkelen. Bij alle heidensche volken toch bestond, gelijk men weet, de gevierde gewoonte, om eere den burger te bewijzen, die schittering aanbracht aan den Staat. Dit hing met de heidensche begrippen van zedelijkheid en evenzoo met de heidensche iitaatsidêe saam. En zoo zag men voor den overwinnaar triomfbogen verrijzen, standbeelden als uit den grond opkomen voor de groot-dignitarissen der oude Keizerrijken; lauwertak en eerekrans sierden het hoofd der overwinnaars in de worstelspelen of van wie door kunst of zang zich een naam had gemaakt; eervolle vermelding was het loon voor stille burgerdeugd; en door het uitreiken van halsketenen, eermetaal en sierlijke gewaden, wist de Heidensche Staat of Vorst de eerzucht van zijn onderdanen aan te wakkeren. Naar die denkbeelden keeren we thans terug. Napoleon bracht de triomfbogen weer in eere; standbeelden zijn weer een onmisbare opschik voor de pleinen onzer groote steden geworden; medailles en eerepenningen snijdt men weer voor alle feit van naam; met onze zangers en dichters is men weer aan het lauweren toegekomen; en in gelijken trant heeft men de eeregewaden en halsketenen en borstversieringen van de dagen der oudheid weer hun jouyeuse rentree laten vieren in de sautoirs en grootkruisen, in de sterren en ordekleederen van wat zich, aan Christelijke herinneringen aansluitend, thans Ridderorden noemt. Gunstbetoon eenerzijds en anderzijds het eer en van verdiensten is de tweeerlei beweegreden, waarnaar zich thans het uitreiken dezer onderscheidingen regelt.
Gunstbetoon bedoelt het eereteeken, als het naar den trotschen regel van Frederik den Groote gaat, toen hij sprak: » Mes\ ordres se donnent et ne se meritentpas", (mijn ridderorden geef ik naar gunst en niet naar verdienste). In die categorie valt de ridderslag bij vorstelijke gedenkdagen en nationale feesten; het uitreiken van ordeteekens onder de Vorsten en Prinsen onderling; het met ridderteekens bedekken van hals en borst en heup van alle groot dignitarissen aan het vorstelijk Hof; het met ridderbenoemingen overladen van vreemde gezanten en boodschappers; het tot ridder slaan van personen, in wie men niet hun persoon maar hun titel eert, b. v. van Kamerleden, geestelijken, jubilarissen enz; en eindelijk het opnemen in de ridderorde van hen, die zich den Vorst persoonlijk aangenaam wisten te maken, door het bewijzen van een dienst, het toezingen van een lied, of door een blijk van hulde en toewijding. De benoemingen in deze categorie zijn, vooral voor de hoogere orden en klassen, zeer verre het talrijkst; gaven aan de kleinere Hoven het meest aanleiding tot corruptie; en waren, wel bezien, niets dan een weinig kostbaar middel om het vroeger in zwang zijnde stelsel van geschenken te vervangen. Wat in het gewone leven voor de burgers onderling een bouquet of visitekaart, een feestgeschenk of souvenir is, heet aan het Hof een ordeteeken; en bijna in alle omstandigheid, die den onderdaan tot het vereeren van een souvenir of cadeau leidt, begenadigt de Vorst met zijn ridderkruisen of commandeurlinten ter betooning van zijn genegenheid en gunst.
Het eeren van verdiensten is kenmerk der andere categorie. Wie dapper vocht of met eere diende; een uitvinding van waardij deed of door kloek beleid uitblonk; aan andere Hoven een voordeel voor ons land bedong of op eigen erf door vaardigheid in »letteren of consten" zich een naam wist te maken, — pleegt, vroeg of laat, mits hij niet tegen den Hoftoon inzong en met den tijdgeest in harmonie bleef, tot grootkruis of commandeur, tot officier of ridder benoemd te worden. Zoo werd ook onze Nederlandsche Leeuw ingesteld als »vereerend onderscheidingsteeken voor hen, die door beproefde vaderlandsliefde, bijzonderen ijver of trouw in het volbrengen hunner burgerplichten, of buitengewone bekwaamheid in kunsten of wetenschappen, zich een billijke aanspraak op de algemeene achting] en 'sKonings erkentenis verworven hebben". (Kon. besluit 29 Sept. 1815.Staatsbl.N0.47.) Deze soort ridderkruisen staan uitteraard op één lijn met de prijzen op onze scholen; de graden aan onze Academiën; de medailles onzer tentoonstellingen; de eerepenningen, door onze Maatschappijen voor het redden van drenkelingen enz. uitgereikt; en de gratificatiën aan ambtenaren van lageren rang. Ze zijn doorgaande meer een eerbetoon aan het talent en het succes, dan een onderscheiding voor zedelijken moed en wilskracht. Ze blijven meest op de hoogere sporten van de maatschappelijke hiërarchie hangen en dalen niet dan uiterst zelden in de lagere kringen af. En, wat ook niet mag vergeten, ze begiftigen met hun eere meest het gedweeë en volgzame burgerelement, dat dei sens commun vertegenwoordigt van de telkens bovendrijvende richting. De waarde dezer ridderorden hangt af van de Majesteit der Vorsten; <le oudheid der orde; het spaarzaam uitdeelen, en de klasse waarin men benoemd wordt. Een ridderkruis van den Russischen Czaar is heel iets anders dan een rosetjein het knoopsgat van Anhalt- Bernburg of Cöthen. Een Gulden Vlies of Olifantsorde leent zich in waardij niet tot vergelijking met de tientallen ridderorden, die in deze eeuw zijn ingesteld. Een Kouseband- of Bathorde, die hoogstens een twee of driemaal per jaar wordt uitgereikt, staat even hoog in eere, als de Witte Valkjes en Kasselsche Leeuwtjes buiten tel zijn. En evenzoo steekt een Grootkruissjerp of Commandeurs-ster met diamanten tienvoudig in waarde boven den ordinairen ridder uit. Langs een der prachtige byouteriemagazijnen in het Palais-royal moet men wandelen, om al deze starren en sautoirs, deze linten en sjerpen, deze kruisen en schilden, met hun keurgesteente en geëmailleerde deviezen, in vollen praal en pronk te zien schitteren. Maar hetzij men ze uitgestald ziet achter de spiegelruit of sierlijk gegroepeerd op de borst van onze grootdignitarissen, ze kunnen naar hun innerlijke waardij aan het oordeel der onbeduidendheid niet ontkomen, en de klachte laat zich niet weren: > IJdelheid der ijdelheden — altemaal ijdelheidt"
---

De quaeslie-Lenting.
Naar het Dagblad bericht, zou de heer Lenting zóó weinig door zijn uitvallen uit de Zutfensche Rechtbank geërgerd zijn, dat hij veeleer zelf aanzoek tot nietherbenoeming had gedaan. Indien dit zoo is, verkrijgt de zaak dan, voor wie doordenkt, niet een nog bedenkelijker karakter? Vraagt voorts het Dagblad waarom we thans eerst met deze quaestie te berde komen, berichte ze dan haar lezers, dat de heer Lenting dit jaar in de aftreding afviel en het niet in onze gewoonte ligt, electorale munt te slaan uit wat in de persoonlijke gedragingen van onze politieke tegenstanders tegen ernstige toetsing niet. wel bestand blijkt.
---

Buitenland. DE OORLOG.
Van den Donau geen nieuws. Weldra echter, dus meldt men uit Schumla, is een veldslag te wachten, daar de Russen tot Monastiw zijn opgerukt. Inmiddels is het bombardement van Rustschuk gestaakt. De Turksche vloot doet weder van zich hooren door het beschieten van Eupatoria en van CLefketil ten Zuiden van Pati. Naar het schijnt, zijn de Rassen van zins weder aanvallenderwijs te werk te gaan en zouden zij van Ardahan troepen zenden naar Bajazid om deze plaats te hernemeD, Moekthar Pacha houdt nog in den omtrek van Kars stand. De Turksche Min. van Buitenl. Zaken heeft wederom over de Russen zijn beklag gemaakt, die bij een gevecht in KleuvAzië hun vuur op de hospitalen richtten, schoon deze duidelijk te onderscheiden waren. Uit Konstantinopel meldt men, dat de Engelschc Regeering am eenige harer consuls heeft gelast, die verschillende klachten te onderzoeken. De admiraal Hornby, commandant van het Engeliche eskader, is te Konstantinopel aangekomen, waar hij spoedig door den Sultan zal ontvangen worden. Na de verklaringen van den Minister in het Engelsche Parlement acht het Russ. Tel.- agentschap de aanwezigheid van dat eskader In de Besikabaai echter van geene beteekenis meer. Ditzelfde orgaan houdt een verbond tusschen Servië en Rumenië (zie wat we gisteren hieromtrent berichtten) geenszins voor onmogelijk, doch in elk geval zullen daardoor nimmer de goede betrekkingen tusschen Oostenrijk en Rusland worden verstoord. Laatstgenoemd Rijk begint zich thans ook aan de andere zijde te wapperen. Alle versterkingswerken aan de Finsche golf moeten in staat van verdediging gebracht worden, waartoe generaal Todleben eene inspectiereis in die streken maakt. Reeds bezocht hij Helsingfors, dat zich in uitnemenden toestand bevindt.
---

FRANKRIJK.
De rechtsgeleerde commissie uit den Senaat heeft haar rapport omtrent de colportage reeds het licht doen zien. Zij concludeert daarin, dat een prefect beslist de wet schendt, als hij aan een colporteur den verkoop van bepaald: bladen ontzegt ea van het nakomen van dat verbod de geheele autorisatie afhankelijk stelt. Wegens zoodanige maatregelen kan het getroffen blad den prefect op grond van misbruik van macht voor den administratieven rechter en om schadevergoeding voor den gewonen rechter aanspreken. Ditzelfde kunnen ook de colporteurs doen. Naar men zegt zal van het Ministerie te* genover dit rapport eene contre consultaiion uitgaan. pe gouverneur van Parijs, generaal I'Admirault, heeft aan alle geneesheeren en directeuren van militaire hospitalen bevelen, dat in de ziekenzalen geen politieke bladen mogen worden gebracht. De officieren, die onder geneeskundige behandeling zijn, kunnen alleen bij name opgegeven conservatieve bladen erlangen. — Men meldt dat gisteren de officieele candidatenlijst is vastgesteld. Volgens de Figaro is in het Regeeringsontwerp de buit aldus verdeeld: 80 Orleanisten, 115 legitimisten en 330 Bonapartisten. — De Soir bericht, dat alle ambtenaren die onder het Ministerie van Finantiën ressorteeren en den naam hebben republikeinsche gevoelens te koesteren, weldra zullen worden afgezet.
---

