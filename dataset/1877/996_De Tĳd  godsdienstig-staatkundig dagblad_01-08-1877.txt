Amsterdam, 31 Juli. Paus Wilhelm.
II (Slot.)
De gebeurtenis, die reeds geruimen tijd de verschillende protestantsche partijen in beweging brengt, heeft zich op de volgende wijze toegedragen. In de S. Jacobi-kerk te Berlijn was de predikantsplaats opengevallen en werd de heer Hossbach, predikant der S. Andreas-kerk, uitgenoodigd die vacature aan te vullen. Ongetwijfeld was de heer Hossbach toenmaals de meest gevierde prediker der gansche stad, hoezeer of wellicht omdat hij tot de meest geavanceerde liberale protestanten behoorde. Aan de uitnoodiging gevolg gevende, hield hij eene proefpredikatie, waarin hij openlijk voor zijn ongeloof uitkwam en de godheid des Zaligmakers loochende. Daarop volgde de stemming der gemeentenaren, die ten getale van niet minder dan 30,000 zijne aanstelling vroegen, terwijl slechts 900 parochianen tegenstemden. Die verhouding teekent den heidenschen toestand van de «hoofdstad des gelools en der goede zeden".
Zooalsvan zelf' spreekt, ontstond er onder de orthodoxen eene groote ontsteltenis. Zij richtten zich tot de kerkelijke overheid, den Opperkerkeraad, het Consistorie en den Summus Episcopus, met de dringende bede, dat zij de verkiezing van den ongeloovigen leeraar niet zouden bekrachtigen. En hiermede niet tevreden, eischten zij bovendien de afzetting van Hossbach als predikant der S. Andreas-kerk; want, dus beweren zij terecht, dezelfde gronden, die tegen zijne aanstelling in de S. Jacobi-kerk gelden, pleiten tevens voor zijne verwijdering uit de S. Andreas-kerk. "Voor een prediker, die Christus' godheid loochent, is in de gansche Evangelische landstreek geen enkele standplaats te vjnden. Hij moet buiten de Kerk worden gezet. Enkele orthodoxe organen gingen zelfs in hunne verbolgenheid zóóver, dat zij op eene algemeene zuivering der Evangelische Landskerk aandrongen en daaruit ook de liberale leeken wenschten te verwijderen, met verlies van alle rechten op de bezittingen, de kerkgebouwen en stichtingen der Kerk.
Wij behoeven niet te zeggen, dat ook de liberalen zich in het harnas staken en op het krijgsveld verschenen. Zij wilden zich niet uit de kerk laten dringen en beriepen zich op den Kultuurkamp. De oud-Katholieken waren door de Regeering gehandhaafd in hunne aanspraken op de bezittingen der Katholieken, hoezeer de laatsten hen bilden uitstooten. Met hetzelfde recht Vroegen de liberalen bescherming, al weken zij van de vroegere leerstellingen der Landskerk af. Volgens protestentsch beginsel erkenden zij geen ptënschelijke autoriteit, geen pausdom; ledereen mocht uit den bijbel halen Wat hem goeddacht en een prediker kiezen naar zijn hart. Dat de pruisij che paus in zoodanigen strijd menige harde waarheden moet vernemen, laat zich gemakkelijk denken; want zijne Pauselijke waardigheid blijft daarbij niet onaangetast. Hoezeer hij alle Pogingen aanwendt, om den orthodoxen geest aan te kv.-eeken, wint !et ongeloof en radicalisme dagejJJks veld, en doet hij de treurige "^vinding op, dat zijn pauselijke zetel niet op eene onbewegelijke rots staat, op een zandgrond waggelt. De orthodoxe leden der voornaamste kerkelijke corporatiën achten hunnen toes*and onhoudbaar en dienen hun ontzag in. Zóó handelde ook de heer Hegel, president van hel brandenburgsche Consistorie. Wel weigert de Ketzer het. ontslag aan te nemen en schiei zelfs von Bismarck ter hulp, om, ter beveiliging van Wilhelms pausschap, de orthodoxe bestanddeelen der Landskerk te handhaven; maar dan vallen de radicalen met dubbele spijt aan en vragen op hunne beurt nieuwe voorrechten voor de partij, waartoe zij bcliooren. En de paus, die gaarne allen ie zamen houdt, ziet zich genoopt die eischen in te willigen. Toen hij namelijk het ontslag van Hegel weigerde, moest hij, als tegenwicht, den liberalen Herrmann, president van den Üpperkerkeraad, met gunsten overladen , ten einde den Kultuurkamp in de Evangelische Kerkte bezweren.
De beslissing omtrent de aanstelling van Hossbach is nog niet gevallen; maar de Koning-paus heeft vóór zijn afreize naar Ems duidelijk te kennen gegeven in welke richting hij de Landskerk wenscht te sturen. In een eigenhandig schrijven aan den minister Falk en aan den liberaal-protestantschen predikant des Opperkerkeraads, Herrmann, beroept hij zich op hetgeen hij reeds vroeger mondeling aan het bestuur der generale Synode geopenbaard had:
Vóór alles zorge men, dat de Kerk op den rechten grond staan blijft.- op den grond der apostolische Belijdenis. Ik sta op dien grond, op den grond, waarop ik gedoopt en bevestigd ben, en niets kan mij bewegen daarvan af te wijken. Worden daartegen bezwaren geopperd, ik zal ze te allen tijden afwijzen. Daarop gaat de Keizer in dezer voege voort:
In het openbaar en met nadruk heb ik het Apostolicum beleden, volgens hetwelk niet alleen ik, maar ook de voorvaderen en aanhoorigen van mijn Huis doop en bevestiging hebben ontvangen. Thans, nu in een synodale vergadering der hoofdstad zich de verschijnselen van ongeloof en geloofsvervalsching voordoen, en men zelfs het voorstel durfde doen de apostolische Geloofsbelijdenis af te schaffen, kan ik ambtenaren, wier vasthoudendheid aan het strenge geloof bekend is, onmogelijk ontslaan, zonder in de begrippen van mijn volk verwarring te brengen [I]. Daarom heb ik het ontslag van den president Hegel geweigerd en daarbij den wensch geuit, dat de president het hem hierdoor geschonken vertrouwen zal rechtvaardigen door een trouwe naleving der voor de Evangelische Kerk vastgestelde wetten. — Terwijl ik u, minister der geestelijke aangelegenheden, en u, president van den evangelischen Opperkerkeraad, deze mededeeling doe, koester ik tevens de verwachting, dat gij niet slechts aan mijn besluit gevolg zult geven, maar m\j in deze voor onze Evangelische Kerk zoo hachelijke tijden voortaan op de krachtigste wijze zult ter zijde staan.
Als op zoodanige wijze de Keizer steun moet zoeken bij liberaal-gezinde mannen, om met de Evangelische Kerk tevens zijn pausschap te redden, dan gevoelt men hoe moeilijk het is, de pauselijke waardigheid in Pruisen te handhaven. De verbrokkeling der Landskerk kan niet uitblijven; zij is het onvermijdelijk gevolg van den Kultuurkamp.
---

BUITENLAND. Van het aziatisch Oorlogstooneel.
(Particuliere Correspondentie.) Erzeroem, 14 Juli. Over den thans aan geen twijfel meer onderhevigen terugtocht der russische colonnes heerscht hier evenals in de gansche streek groot gejubel, maar tegelijkertijd ook eene onmiskenbare verbluffing, want men had inderdaad sedert lang alle hoop opgegeven, Z. Exc. Achmed- Moekhtar-Pacha nog als overwinnaar te mogen begroeten. Honderden familiën, en onder deze uitstekend turksch-gezinde, waren bereids naar Trebizonde gevlucht, of maakten de laatste toebereidselen, na het eerstvolgend ongunstig bericht van het oorlogstooneel onmiddellijk de afreis te aanvaarden. Te Erzingjan, te Trebizonde en zelfs te Tarabulus (Tripolis) waren alle beschikbare woningen sedert geruiraeri tijd in beslag genomen en van de passagiersschepen, welke tusschen Trebizonde en Constantinopel varen, waren reeds drie weken te voren alle plaatsen besproken. Angstige lieden meenden bereids de Russen voor Erzeroem te zien en kozakken bespeurd te hebben, die ter verkenning tot in de dorpen der naaste omgeving waren geslopen. De angst, de opgewondenheid en de verwarring har!den haar culminatie-punt bereikt. Overweeg dit alles en begrijp dan, welken indruk het moest teweegbrengen, toen plotseling en onverwacht de tijding werd ontvangen, dat de Russen niet tegen Erzeroem oprukten, maar zich aan de grens terugtrokken; dat de legers van Moekhtar-Pacha en van de andere veldheer en niet waren geslagen en verstrooid, maar eene overwinning hadden behaald. In het eerste oogenblik wilde niemand geloof slaan aan de waarheid van dit verrassende nieuws. Eerst toen de autoriteiten het opdragen van dankgebeden in de moskeeën gelastten en men hier te Erzeroem groote feestelijkheden op touw zette, ter viering van de wonderbare overwinning pp de Russen, eerst toen kwamen de lieden allengs tot bezinning en begonnen te gelooven, dat er werkelijk eene wending op het oorlogsterrein moest hebben plaats gehad. De turksche partij, die overigens, merkwaardig genoeg, te Erzeroem niet bijzonder sterk is vertegenwoordigd, prijst nu Achmed- Moekthar-Pacha als een ïgroot held" en als een «strategisch genie"; een hier verschijnend turksch blad doet zelfs in allen ernst het naïeve voorstel, den opperbevelhebber van staatswege den titel van «Redder des Vaderlands" te schenken. Niet minder overdreven worden de verdiensten uitgemeten van Derwisch-Pacha, den commandant van Batoem, en van Feizi-Pacha (een gewezen hongaarsch generaal der honveds), die bij Zewin het bevel voerde; doch in de eerste plaats wordt de gouverneur Ismail- Koerd-Pacha, die den russischen linkervleugel achtereenvolgens sm vier bloedige, in de geschiedenis ongeëvenaard luisterrijke gevechten versloeg" gevierd en geprezen. Slechts betreffende twee lic- : den is men nog altijd slecht te spreken, i en die twee personen zijn Faik-Pacha, < van wien men beweert, dat het, zoo i hij de noodige bekwaamheid had bezeten, i in zijne macht ware geweest, het korps - Tergukasof van Bajazid uit te omsinge- ¦ len en tot den laatsten man gevangen te nemen; de tweede is de ongeluk- i kige generaal, die te Ardahan het be- i vel voerde en deze vesting indertijd aan de Russen overgaf. Ik wil bij deze gelegenheid doen opmerken, dat het gedurende een poos verspreide bericht, dat de commandant van Ardahan, in gevolge een vonnis van het militaire hooggerechtshof, als verrader was gefusüeerd, onjuist was; er schijnt integendeel in deze aangelegenheid, welke alleszins bij het militair gerechtshof aanhangig is, nog geen uitspraak te zijn gedaan.
De vreugde over de gelukkige wending uit zich echter helaas meestal in vormen, die diep betreurenswaardig zijn, ofschoon zij aan het wezen der Turken beantwoorden en daarom niet konden verrassen. Vooreerst heeft men een algemeene jacht op spionnen geopend, en over- i moedig geworden door het gevoel der voorloopige veiligheid, beschuldigt men i al die personen, en met name de vreemdelingen , welke aan het geluk der turksche wapenen getwijfeld en Erzeroem zelf reeds in gevaar hadden geacht, van verraad tegen het land, waar zij gastvrijheid genieten; verwijt men hun, dat zij ter gunste der Russen samenzwoeren en alleen slechte geruchten over den toestand van het turksche leger in omloop brachten met het doel, den vijand in de hand te werken en hem zedelijk te steunen. Op allerlei wijze bejegent men hen vijandig, vervolgt hen, maakt hun het leven zuur en bedreigt zelfs hun leven en hun eigendom. Het is wel eigenaardig, dat het juist de engelsche consul van Erzeroem moet zijn, wien de openbare meening in de turksche wijken als het hoofd der zoogenaamde russischgezinde partij aanduidt, ofschoon de armenische Turken anders in het algemeen zeker niet er over te klagen hebben, dat hun door de Engelschen ¦— ik verwijs te dien opzichte naar generaal Kernbal 1 — niet tal van liefdediensten zijn bewezen geworden. Maar de hier gevestigde engelsche consul heeft nu eenmaal steeds eene zeer gereserveerde persoonlijke houding tegenover de Turken aangenomen en daarvoor moet hij thans boeten. Hij zoowel als in het algemeen al degenen, die met meerder of minder recht als vrienden der Russen zijn uitgekrëten. wagen het sinds de verandering in den stand der zaken ter nauwernood meer, zonder escorte of tenminste zonder een klein wapenarsenaal, zich op straat te vertoonen.
Zoo men bij de vervolging en vijandige bejegening der vreemdelingen nog altijd een zekere schuchterheid aan den dag legt, tegenover de geboren Armeniërs valt deze geheel weg. De christen-armenische bevolking heeft dan ook van de losgebarsten mohammedaansche volkswoede vreeselijk te lijden. Hier te Erzeroem zelf gaat schier geen dag voorbij, dat niet in het armenische kwartier ergens een sluipmoord, eene onteering, de wandalistische plundering van een huis, of eene andere daad van ruw geweld gepleegd wordt. En toch is Erzeroem de zetel der hoogste provinciale autoriteiten; toch kan hier niets gebeuren, zonder dat het ter oore komt der europeêsche consuls, zoodat men zich toch nog altijd een zekeren, en wel in verhouding zeer aanmerkelijken dwang aandoet. Kan en wil men het nu reeds hier niet verhinderen, dat woeste horden Koerden de stad doorkruisen en elk oogenblik moordend en plunderend de armenische wijk binnendringen, dan kunt gij er u eenig denkbeeld van maken, hoe het in andere en meer verwijderde gedeelten der provincie gesteld moet zijn. De laatste weken schijnen getuigen van afschuwelijke gruwelen onder de Armeniërs te zijn geweest. Het bestuur van Erzeroem wendt wel alle moeite aan, om geen nadere bijzonderheden over de gepleegde moortlenarijen te laten uitlekken, maar zooveel verneemt men toch, dat honderden Armeniërs verslagen, duizenden uit huis en hof verdreven en gansche dorpen aan de vlammen prijsgegeven waren. Vooral in de streek van het meer Wan schijnt het ontzettend te zijn toegegaan. Zeer achtenswaardige personen , die uit die streek komen, verhalen, dat het voor de Armeniërs in het Noorden en in het oosten van het meer afschuwelijke dagen zijn geweest. Talrijke benden Koerden omsingelden de dorpen en lieten geen sterveling levend ontkomen; eerst werden alle vrouwen en meisjes onteerd en vervolgens, evenals de mannen, langzaam doodgemarteld, terwijl alles wat eenige waarde had, werd medegenomen en ten slotte de dorpen in de asch gelegd werden. Zooals ik zeide, is het onder de tegenwoordige omstandigheden nog niet mogelijk, juiste gegevens over deze gruwelen te verzamelen en openbaar te maken, maar zelfs uit het weinige, wat men verneemt, blijkt toch reeds klaar en duidelijk, dat de vroegere in Bulgarije gepleegde gruwelen slechts kinderspel waren bij de tooneelen, welke daar in den jongsten tijd zijn afgespeeld en nog afgespeeld worden. Wanneer men later in staat zal zijn om de geschiedenis van Armenië gedurende de maand Juli 1877 te schrijven, dan zal dit wel een boek zijn met zoo van bloed bevlekte bladzijden, als nog nimmer in de litterateur der menschelijke afdwalingen verschenen is. Het zal den Turken zelf later berouwen, dat zij het schuim hunner maatschappij, de Koerden, gedurende den oorlog zoo geheel vrij spel hebben gelaten. Geloof toch niet, dat de Koerd uit godsdienstig fanatisme of zelfs uit vaderlandsliefde de christenen vermoordt. Alleen de roofzucht en de bij hem door de natuur sterk ontwikkelde neiging tot wreedheid voeren den arm, die het moordstaal hanteert. De Koerd moordt, berooft, martelt en mishandelt thans de christenen, wijl deze hem als buit zijn voorgeworpen. Heeft hij met de christenen afgedaan, dan zal hij 0p dezelfde wijze de Mohammedanen moorden, uitplunderen, martelen en mishandelen. Niet voor niets heeft men de woeste hartstochten der wildste onder alle volksstammen ontketend. Met rooven en moorden zal de Koerd niet ophouden eer hem een ijzeren vuist nederdrukt, en daar het den Turken ongetwijfeld daaraan ontbreekt, zullen zij het zich moeten laten welgevallen, dat ook de beurt aan hen komt. Dat men in de turksche regeeringskringen voor de . hoogst gevaarlijke houding der Koerden ; de oogen nog gesloten houdt, is onbegri]- Eelijk. Toen Ardahan gevallen, was verkarde Schach-Hussein, een der mach¦ j tigste onder de Koerden-hoofden, zich onafhankelijk van het turksche rijk en weigerde alle verdere militaire hulp. Een geheele reeks kleinere Koerdenhoofden volgde hem nar Thans, nu de kansen der Turken weder een weinig beter staan, zijn Shach-Hussein en de anderen gekomen om hunne vroegere betrekkingen met de turksche Regeering weder te herstellen. Dsnkt gij dat men de verraders koel ontv:ng of op hen de straffen toepaste, die zij verdienden? Niets daarvan. Met open armen werden zij ontvangen en hun werden weder de gewichtigste posten toevertrouwd. Deze dwaasheid bewijst alleen reeds duidelijk genoeg, dat het met de levensvatbaarheid van het turksche Rijk ten einde loopt, en dat het ook in Azië nog alleen van de genade afhangt van hen, die bij zijn bestaan geen belang hebben.
---

Een nieuwe Aanslag.
> De Katholieken van Genève zijn het I slachtoffer geworden van een nieuwen • aanslag van het schisma: hun laatste i heiligdom, dat tot nu toe ongeschonden • bleef, de kerk van den H. Jozef, is hun op schandelijke wijze ontnomen. De comedie van het algemeen stemrecht werd te haren opzichte herhaald, en ondanks de pogingen der Katholieken, leverde zij, door omkooping en bedrog, hetzelfde resultaat op als met betrekking tot de kerken, die reeds vroeger een prooi van het schisma geworden zijn. De bouw der kerk van den H. Jozef werd een tiental jaren geleden, onder de krachtige aansporing van Mgr. Mermillod, aangevangen door eene verantwoordelijke commissie, op eene enkele uitzondering na samengesteld uit echt katholieke leeken, er op uit het werk tot een goed einde te voeren. Zij hadden zich tot het gouvernement gericht om kostelooze concessie van het benoodigde terrein. Hun verzoek werd afgeslagen, doch men stond hun een voldoende plek at voor een zeer geringen prijs, op voorwaarde echter dat de toekomstige bouw onderworpen zou zijn aan de algemeene conditiën, welke de wetten aan de stichtingen opleggen. Krachtens die bepalingen, moet de parochieeigenares alle 5 jaren een raad kiezen, belast met het administreeren der fondsen en met de vertegenwoordiging der parochie in alle civiele en gerechtelijke handelingen. Men verlieze hier niet uit het oog, dat men toen nog in da^en van vrijheid leefde en er aan den horizont nog geene teekenen den naderenden orkaan op godsdienstig gebied lieten vermoeden. Die voorwaarden werden dus aangenomen, en bij de eerste twee verkiezingen in 1867 en in 1872 ging dan ook alles naar wensch. Onmiddellijk na de tweede verkiezing echter begonnen zich zwarte stippen aan den hemel te vertoonen. Van dat oogenblik af was de samenstelling der kieslijsten overgelaten aan de willekeur van den Raad van State, die ze invulde, zooals hem dat goeddacht, zoodat, toen onlangs voor de derde maal de verkiezing plaats had, op de lijsten niet alleen vrijdenkers - maar zelfs verscheidene bekende Protestanten voorkwamen. Met dat al mislukte het schandelijke plan van den Raad van State in zoover, dat bij de eerste verkiezing de partijen gelijkstonden. Er werd nu een nieuwe verkiezing uitgeschreven , en andermaal nam het gouver nement, vreezende zich de overwinning te zien ontglippen, allerlei lage en oneerlijke middelen te baat, met dat ge¦ volg, helaas, dat de Katholieken, hoe¦ wel weder in dichte gelederen opgekoi men, de nederlaag leden.
De nieuwe commissie bestaat thans uit 8 apostaten en een Protestant. Maandag den 23R jl. vertoonden dezen zich aan de pastorie der parochie van den 11. Jozef om de sleutels dei' zaal van den-H. Victor op te eischen, waar zij eene vergadering wilden houden. Zij verzekerden, dat hunne verkiezing, in spijt van alle protesten, geldig zou worden verklaard, en inderdaad, weinige uren later bracht een inspecteur van politie den pastoor een schrijven van den Raad van State, welke de geldigverklaring der verkiezing inhield, zoomede een bevelschrift van den heer Héridier, chef van het departement van politie, om de sleutels deideuren, die de pastorie met de kerk verbonden, aan de o«d-Katholieken over te geven. De Weleerw. heerGottret, pastoor van de St. Jozefskerk en president der katholieke commissie, verzocht tijd om de leden dier commissie bijeen te roepen, en wijl hem dit werd geweigerd, teekende hij protest aan. De inspecteur draaide den pastoor, zoodra deze zijn protest aanving, onmiddellijk den rug toe en snelde de trappen af.
Drie uren later kwam de inspecteur terug, vergezeltl van politieagenten en slotenbrekers. De pastoor verzocht nu, dat men wachten zou totdat hij een antwoord zou hebben ontvangen op een aan den heer Héridier gericht schrijven. Het antwoord des inspecteurs bestond in een bevel aan de slotenbrekers, om hun werk te beginnen. De priester plaatste zich daarop voor de aeur, en begon nogmaals, in tegenwoordigheid van de inmiddels saamgestroomde menigte, zijn protest, waarnaar de politie de eerste maal niet had willen luisteren. In plaats van dit nu te doen, greep zij den geestelijke vast, sleurde hem weg van de deur, die hij met zijn lichaam beschermde, voerde hem naar het stadhuis en van daar eindelijk naar den kerker, waaruit hij eerst twee dagen later werd bevrijd. Zoodra de pastoor verwijderd was, werden de deuren der kerk en der sacristie opengestoken en vervolgens van een veiligheidslot voorzien.
Eergisteren geschiedden de katholieke godsdienstoefeningen in de zaal van de «Vereeniging der katholieke werklieden."
---

