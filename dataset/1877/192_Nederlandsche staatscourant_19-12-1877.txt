OFFICIEEL GEDEELTE. (Staatsblad no. 211.) WET van den 9den December 1877, houdende goedkeuring tan den kosteloozen afstand van het zuidwestelijk deel der Binnenhaven te Zoutkamp en van den verkoop der Groote Kustbatterij aldaar aan de provincie Groningen.
Wij WILLEM III, bij de gratie Gods, Koning der Nederlanden , Prins van Oranje-Nassau , Groot-Hertog van Luxemburg , enz. , enz. , enz. Allen, die deze zullen zien of hooren lezen, salut! doen te weten: Alzoo Wij in overweging genomen hebben , dat het wenschelijk is aan de provincie Groningen: 1°. kosteloos af te staan het zuidwestelijk deel der Binnenhaven te Zoutkamp; 2°. te verkoopen de Groote Kustbatterij aldaar; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Eenig artikel. De kostelooze afstand van het zuidwestelijk deel der Binnenhaven te Zoutkamp en de verkoop van de Groote Kustbatterij aldaar door den Staat aan de provincie Groningen , gedaan bij de aan deze wet gehechte acte van den 21sten Julij 1877, wordt goedgekeurd. Lasten en bevelen, dat deze in het Staatsblad zal worden geplaatst, en dat alle ministeriele departementen, autoriteiten, collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven te 's Gravenhage, den 9den December 1877. WILLEM. De Minister van Financien, Gleichman. Uitgegeven den veertienden December 1877. De Minister van Justitie, H. J. Smidt. kopij. De ondergeteekende Lolle van Assen , ontvanger der registratie en domeinen te Onderdendam, handelende namens den Staat der Nederlanden , ingevolge magtiging door den directeur der registratie en domeinen te Leeuwarden verleend bij missive van 26 April 1877, n°. 1682, gegrond op eene missive van den Minister van Financien van den 24sten dier maand, n°. 24, afd. Domeinen, verklaart, onder voorbehoud van de goedkeuring der wetgevende magt, aan mr. Louis graaf van Heiden Reinestein , Commissaris des Konings in de provincie Groningen, residerende te Groningen, in deze hoedanigheid handelende namens die provincie, ter uitvoering van het besluit harer Staten van 14 November 1876, goedgekeurd bij Koninklijk besluit van 15 December 1876, n°. 20, die zulks door mede-onderteekening aanneemt: 1°. kosteloos af te staan het geheele aan den Staat behoorend zuidwestelijk deel der Binnenhaven te Zoutkamp , gemeente Ulrum, uitmakende het kadastraal perceel Ulrum, sectie F, n°. 1306, water, groot 420 centiaren ; 2". te verkoopen voor den prijs van twaalf honderd gulden de perceelen gronds in de gemeente Ulrum , kadastraal bekend in sectie F , nommers 855, 856, 1140 en 1137, te zamen groot 48,30 aren, benevens het aan den Staat behoorend deel, groot ongeveer 13 aren, 65 centiaren van n°. 854 aldaar, waarvan het overig deel aan de provincie behoort. Deze verkoop is geschied op de volgende voorwaarden: Art. 1. Partijen doen afstand van alle aanspraak wegens overmaat of ondermaat, hoe groot ook. Art. 2. Aan Hendrik Schram de Jong en Comp . , aannemers van 't werk der afsluiting van het Ueitdiep, zijn in bedeleen gegeven, te weten: de perceelen 856 en 1140 tegen een jaarlijks op 1 November verschijnende recognitie van f 43,70, en n°. 1137 tegen een jaarlijks op 1 Maart verschijnende recognitie van f 17,30. Die recognitiën komen ten voordeele van de provincie met den eersten dag der maand waarin de koopprijs betaald wordt. Art. 3. De koopprijs moet met alle kosten en regten, zoo van de acte als van de levering, betaald worden ten kantore van den genoemden ontvanger , binnen dertig dagen na de afkondiging der wet, <üe deze overeenkomst bekrachtigt. Art. 4. De aanvaarding geschiedt bij de betaling. Art. 5. De grondbelasting en de waterschapslasten, die van het
overgedragen goed mogten verschuldigd zijn , komen voor rekening der provincie met 1 Januarij 1878. Aldus overeengekomen en in dubbel opgemaakt te Groningen en teOnderdendam den een en twintigsten Julij 1877. (get .) van Assen. De Commissaris des Konings in de •provincie Groningen, (get.) v. Heiden. Voor kopij conform, De Secretaris-Generaal bij het Departement van Financien, F. van Randwijck, l. S. Gr­
---

(Staatsblad no. 224.) WET van den 10den December 1877, tot wijziging van het vierde hoofdstuk der Staatsbegrooting voor het dienstjaar 1876.
Wij WILLEM III, bij de gratie Gods, Koning der Nederlanden , Prins van Oranje-Nassau , Groot-Hertog van Luxemburg , enz. , enz., enz. Allen , die deze zullen zien of hooren lezen, salut! doen te weten r Alzoo Wij in overweging genomen hebben, dat de noodzakelijkheid is gebleken eener wijziging van het IVde hoofdstuk der Staatsbegrooting voor het dienstjaar 1876, vastgesteld bij de wet van 20 Januarij 1876 ( Staatsblad n°. 23); Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Artikel 1. De navolgende artikelen van het IVde hoofdstuk der begrooting van Staatsuitgaven voor het dienstjaar 1876 worden verhoogd, te weten: Artikel 17. Geregtskosten in strafzaken en andere kosten, bedoeld bij de daartoe betrekkelijke tarieven en voorschriften; kosten, vallende op de aanhouding in het buitenland en op de overbrenging herwaarts van misdadigers, die voor den Nederlandschen regter moeten worden teregt gesteld; kosten, vallende op de herkenning van veroordeelden, en toelagen en reis- en verblijfkosten van provoosten-geweldige, met eene som van vijf en dertig duizend gulden en alzoo gebragt op twee honderd veertig duizend gulden (f 240 000). Artikel 32. Verschillende uitgaven, vallende op het toezigt van de Rijkspolitie en op het toezigt en de conservatie der jagt en visscherij, met eene som van vier honderd gulden en alzoo gebragt op twaalf duizend vier honderd gulden (f 12 400). Artikel 43. Kosten van aanbouw, vertimmering, herstel, onderhoud, aankoop, huur en vergoeding voor het gebruik van gebouwen met hunne aanhoorigheden en van lokalen, bestemd of gebruikt wordende voor de dienst van de regterlijke collegien en kantongeregten ; bijdragen in die kosten; schadeloosstellingen wegens verrigte werkzaamheden of leverantien aan of ten behoeve van voornoemde gebouwen en lokalen; aankoop van terreinen; aankoop, huur of onderhoud van het in die gebouwen en lokalen benoodigd of aanwezig mobilair; kosten van teekeningen en bouwkundige stukken; voorts kosten van onderhoud of herstelling, vertimmeringen vergrooting van bestaande gevangenissen ; huur voor dezelve en kosten van aankoop en herstelling van mobilair; uitgaven voor tuinen en tuingereedschappen; bijdragen in de kosten van oprigting, inrigting en onderhoud van huizen van bewaring , en kosten van oprigting van passantenhuizen of bijdragen deswege; koopsommen voor benoodigde terreinen of bijdragen daarin; kosten wegens het maken van bouwkundige stukken; reis- en verblijfkosten van opzigters en de belooning van opzigters voor het toezigt op de uit te voeren werken, mitsgaders kosten van het bewaken van werken gedurende den winter, met eene som van drie en dertig duizend gulden en alzoo gebragt op twee honderd vier en zeventig duizend twee honderd zes en zeventig gulden (f 274 276). Daarentegen worden de volgende artikelen van het hoofdstuk verminderd, te weten: Artikel 37. Onderhoud der burgerlijke en militaire gevangenen, zoowel zieke als gezonde, met al den aankleve van dien, en van jeugdige vrouwelijke overtreders, vallende in de termen van art. 66 van liet Wetboek van Strafregt, mitsgaders van in transport zijnde bedelaars en landloopers en van kinderen van gevangenen, die niet van de ouders kunnen worden gescheiden, daaronder begrepen de verwarming , de verlichting en het schoonhouden der lokalen, de bewassching, de kleeding- en liggingstukken- voor gevangenen, voor kinderen en voor bewaarders, de wapening der bewaarders, de kerk- en schoolbehoeften , de advertentiekosten, de leesboeken, de vracht- en bureaukosten, mitsgaders het druk- en bindwerk, en de dagloonen der gevangenen en jeugdige vrouwelijke overtreders, voor de huishoudelijke dienst gebezigd wordende, met eene som van vijftig duizend gulden en alzoo gebragt op drie honderd negentig duizend gulden (f 390 000).
Artikel 44. Pensioenen, met eene som van achttien cluizencl vier honderd gulden en alzoo gebragt op honderd vijf en tiointig duizend ■acht honderd zeventig gulden (f 125 870). Artikel 2.. Ten gevolge van artikel 1 dezer wet wordt het totaal van de IVde afdeeling van voornoemd hoofdstuk gebragt op f 242 500; dat van de Vde afdeei.ing op f 407150; dat van de Vide afdeeling op f 731 532; dat van de Vilde afdeeling op f 274 276 en dat van de VlIIste afdeeling op f 259 542. Lasten en bevelen, dat deze in het Staatsblad zal worden geplaatst ■en dat alle ministeriele departementen, aütoriteiten, collegien en ambte-, naren , wien zulks aangaat, aan de naauwkeurige uitvoering de hand zullen houden. Gegeven te 's Gravenhage, den lOden December 1877. WILLEM. De Minister van Justitie, H. J. S midt. Uitgegeven den twaalfden December 1877. De Minister van Justitie, H. J. Smidt. Bij Koninklijk besluit van 17 December 1877, n°. 2, is H. Pel, thans commies-verificateur der tweede kategorie voor de active dienst der directe belastingen, in- en uitgaande regten en accijnsen te Rotterdam , benoemd tot commies ter inspectie van de gemelde middelen te Eindhoven. Bij Koninklijk besluit van 17 December 1877, n°. 3, is A. L. van der Niepoort, thans ontvanger der directc belastingen , in- en uitgaande regten en accijnsen te Lobith c. a., benoemd tot ontvanger derzelfde middelen te Eindhoven c. a.
---

