
tuMt. xot dit nummer be- W^r hoort een Byvoeg-sel, bevattende: I°. Buitenland (Vervolg); _°. Binnenland (Vervolg); 3°. Handelsnieuws (Vervolg); 4°. Een feuilleton, getiteld: Kantteekeningen van een Dagbladlezer.
---

TER VIERING VAN HET GOUDEN BISSCHOPSFEEST van PLUS IX.
Bedrag der vorige opgaaf. . /11046.71 J Maashees. Collecte voor het gouden jubelfeest van Z.H. Pius IX. Postw 20.— Amersfoort. Ter eere van Jezus , Maria en Jozef. Postw. 11.— 's Heerenhoek. Opdat God Z. H. in dit leven spoedig de zegepraal der H. Kerk moge doen zien. Eenige parochianen ƒ26.—; J. B. M. /I.—; A. W. R. ƒ 2.50; A. B. R. ƒ2.50. Te z. Postw. 32.— Uit B. Wien is te hoog gestemd de vrome Christen-wensch Dat wij aan Pius, die voor 't heil van d' evenmensch En de eer van Christus' Kerk, Als Bisschop, vijftig jaar zijn ifvrend daaglyksch werk Ten offer bracht, met blij en vroom gemoed, In voor- en tegenspoed In lijden en in strijden — Dat wij aan Pius de verdiensten van ons werk Eén dag, een vollen dag toewijden? Wie dat te veel vindt, slaapt die niet in Christus' Kerk? Ach! bij dit luttel stof'lijk goed Voegt onzer ziele-Wensch het offer van ons bloed. . 10-*— Pooge ook een staatsman, fel, den godsdienst te bestrijden, Toch brengt thans (bis)mark den Paus, ruim twintig stuivers aan; Moge ook een koning, diep, zijn vaderhart doen lijden, Zijn beeltenis dien' toch tot steun van zijne vaan. 2 marken en een vijf lirestuk. Te zamen 3.51 Door spaarzaamheid wordt soms wat klein was groot; Dat ziet ge aan de halve centen, die Ik geruimen tijd in mijnen spaarpot sloot. Acht honderd zijn ze net gemikt En voor den grijzen Paus beschikt. - 4.— Den. Haag. Verdiensten van één dag. Den feestdag van den H. Jozef. De congregatie van de Onbevl. Ontv. 2e afdeeling. 100.— Franeker. H. V. zegen de leden der Maria-vereeniging! . . 20.— Wormer. Rozen gegaard voor het gouden feest van den Vader aller Katholieken, door de zelatrices van den Levenden Rozenkrans en het Apostolaats des gebeds. . . . 50.— Zevenbergschen-hoek. Eenige lezers van de Tijd. G. V. ƒs.—; L. T. ƒs.—, W. ƒ2.—,N. N. Ter navolging ƒ 7.05. Te z. 20.— Door tusschenkomst van den Boekh. Wed. J. R. van Rossum: Utrecht. Z. Ud majorem Dei gloriam. (Goud) ƒ 10.— ; H. M. f 2.50; bijdragen uit één huisgezin. Ter eere vanden H. Jozef f 2.—; een kind, opdat zij waardig hare eerste H. Communie moge doen ƒl.—. Tezamen. 15.50 Schooten bij Haarlem. Neen Schooten, wil u niet vergeten, Heil'ge Vader, op uw feest, Aan Pius thans in druk gezeten ■Offert het met blijden geest . . 2.50 ld. H. Vader, ik vraag uwen zegen 250 Castricum. Voor eene bijzondere intentie 25 Breda. N. N. Ter eere van den H. Jozet ....*.. 2.471 Zaandam. Uit dankbaarheid voor genoten en op hoop van meerdere gunsten .... 25.— Amersfoort. M. W. J. Voor de gouden kroon. Coup.. . . 2.97 Uelft. Uit den spaarpot van J-ouis, opdat hij een braaf Chr£ mo*?e morden. .. . 2.50 ftristus regnat 25 — Totaal; . . ; /11420.67
---

BUITENLAND. Algemeen Overzicht.
Eindelijk is de vervelende protocolhistorie uit, en is het criterium der eeuwigdurende Oostersche Quaestie weder van Londen naar Constantinopel verlegd. Het protocol is namelijk Zaterdagavond geteekend, en 't is nu nog maar de vraag of Turkije en Rusland het even goed eens zullen worden, als Rusland en Engeland. Ziehier het verloop der laatste onderhandelingen: Zooals men weet, had Engeland primitief geëischt, dat in het protocol zelf een clausule zou worden opgenomen, waarbij Rusland zich zou bereid verklaren tot ontwapening. Rusland weigerde. De russische ambassadeur graaf Schoewalof kwam toen met lord Derby overeen, dat Rusland in een afzonderlijke nota, na het teekenen van het protocol, zijn voornemen tot ontwapening zou bekend maken, opdat het zou blijken geheel en al een vrijwillige daad van Rusland te zijn, zonder pressie verkregen. Schoewalof kon echter van zijn gouvernement niet de goedkeuring van dit schikkingsvoorstel verkrijgen; zoodat lord Derby, Ruslands onwil en onhandelbaarheid moede wordende , de onderhandeling geheel afbrak. Een paar dagen later kwam Rusland met een nieuw voorstel, en ditmaal begonnen de partijen elkander meer te naderen. Op Witten-Donderdag-avond begaf Schouwalof zich met de allerlaatste instructiën van zijn Regeering naar de residentie van lord Derby te Fairhill, waar men het spoedig geheel eens was. Rusland zou bij de onderteekening van het protocol een mondelinge verklaring, betreffende de ontwapening, afleggen. Lord Derby beloofde Zaterdag-namiddag ten 3 ure in het departement van Buitenlandsche Zaken (Foreign Office) te Londen present te zullen wezen om het protocol te teekenen, 'twelk nog door Schoewalof in officieelen vorm moest overgeschreven worden. Graaf Schoewalof snelde naar Londen terug en ging elk der ambassadeurs van de groote mogendheden verzoeken om nu ook hunnerzijds ten spoedigste het verlof hunner respectieve Regeeringen tot mede-onderteekening van het protocol te vragen. Nog den eigen avond werden de diplomatieke dépêches door von Beust, von Munster, Menebrea en d'Harcourt respectievelijk naar Weenen, Berlijn, Rome en Parijs verzonden. Vrijdag zat men in spanning op de antwoorden te wachten: vooral Schoewalof was ongerust, dat allicht één der mogendheden eenig bezwaar zou kunnen maken, al was het slechts dat bijv. eerst kennisneming van den tekst van het protocol geëischt werd, 'tgeen in ieder geval een aanmerkelijke vertraging zou veroorzaakt hebben. Gelukkig gebeurde niets van dat alles: alle ambassadeurs kregen eenvoudig fiatl Zaterdagmiddag ten 3 ure waren lord Derby, graaf Schoewalof en de vier overige hierboven genoemde ambassadeurs in het Foreign Office bijeen. Het protocol werd gelezen, en daarna legde graaf Schoewalof de beloofde mondelinge verklaring betreffende de ontwapening af, houdende y>dat Rusland besloten is te ontwapenen, veronderstellende dat de vrede met Montenegro worde gesloten, dat de Turken den raad volgen, hun thans door de mogendheden gegeven, en, dat, vóór alles, geen geval van barbaarschheid meer voorkome zooals die, welke Bulgarije zoozeer hebben bedroefd, wijl de herhaling van dergelijke handelingen de ontwapening onmogelijk zou maken." [In plaats van één, houdt Rusland dus nog drie achterdeurtjes tegelijk open!]. Rusland verklaart, dat het bereid is met Turkije te onderhandelen en tot dat doel een bijzonderen afgezant van Turkije te St. Petersburg te ont vangen. De zaak der ontwapening zal dan een quaestie worden, rechtstreeks tus schen die beide mogendheden te rege len, hetgeen den tegenzin uit den weg ruimt, welken Rusland mocht ondervinden om aan de mogendheden te veroorloven in de quaestie tusschenbeide te komen. Aldus is, zonder dat het in formeele termen wordt gezegd, het denkbeeld eener gelijktijdige ontwapening aangenomen en heeft men de zinsnede van het protocol, waarin de hoop werd betuigd, dat Turkije zich zou ontwapenen, opgegeven. Wat het protocol zelf betreft, dit stelt een soort van plechtig beroep op Turkije vast; het aanbevelende de welbekende en gespecificeerde hervormingen aan te nemen. Er is geen sprake van, dat Turkije het teekene en ook is tot geen formule besloten, waarin Turkije zou worden uitgenoodigd zijn adhaesie of goedkeuring te schenken. Nadat Schoewalof de mondelinge verklaring had afgelegd, had lord Derby de behendigheid om voor te stellen, dat van deze diplomatieke zitting behoorlijk proces-verbaal zou worden opgemaakt, alvorens tot de allerlaatste handeling, het onderteekenen namelijk, over te gaan. Hij deed dit natuurlijk om van Rusland zwart op wit te hebben, doch koos den meest hoofschen vorm tegenover het prikkelbare Rusland. Dientengevolge kwam men des avonds andermaal bijeen. Toen werd het proses-yerbaal gearresteerd en het protocol geteekend.
De ambassadeurs (zonder lord Derby) kwamen later nog bij den franschen ambassadeur d'Harcourt bijeen. Volgens den weener correspondent van den Times heeft ook Engeland het protocol slechts voorwaardelijk geteekend, verklarende dat het, ingeval men het niet over de ontwapening eens wordt, het protocol als nul zal beschouwen.
Onder de telegrammen zal men zien, dat Rusland zich veel van het protocol voorstelt, en dat de Porte nog op de officieele mededeeling wacht. Het eerste gevolg zal, meent men, wezen, dat de van Constantinopel teruggeroepen ambassadeurs weder derwaarts gaan.
De montenegrijnsche gevolmachtigden hebben, in een Zaterdag te Constantinopel gehouden vergadering, hun laatste eischen gehandhaafd. Safvet-pacha heeft daarop geantwoord, dat de Porte binnenkort haar besluit zou kenbaar maken. De onderteekening van het protocol was toen nog onbekend.
Sandüllah-bey is benoemd tot ambassadeur te Berlijn.
Eergisteren was het in de hoogste kringen van Berlijn een drukke dag. De plechtige verloving van de oudste dochter van den Kroonprins met den erfprins van Saksen-Meiningen, en — de verjaardag van Bismarck. De Kanselier ontving bij die gelegenheid een aantal adressen van gelukwensching en telegrammen uit het binnen- en buitenland. De Keizer en de Kroonprins hebben hem des voormiddags persoonlijk gelukgewenscht. — Men zegt, dat de Prins op groot verlof zal gaan [zie telegrammen].
De zitting vanden deenschenßijksdag is geprorogeerd. Over geen enkele begrooting is gestemd. Het Folkething heeft zich tegen elke beraadslaging daarover verzet, ofschoon de voorzitter van den ministerraad het woord had gevraagd.
---

Verscheidenheden.
In de laatste dagen der Goede Week werden te Parijs de kerken zoo druk bezocht, dat men op sommige plaatsende hulp der politie moest inroepen om de goede orde te bewaren.
De dezer dagen overleden prins Antoine Bonaparte was de vierde zoon van Lucien en geboren in 1816. In 1849 werd hij in het departement Yonne als Afgevaardigde gekozen. Hij stemde met de conservatieven, doch na 2 December hield hij zich van het politiek terrein verwijderd.
De dezer dagen op het Chateau d'Eau gehouden democratische séance, waaraan Victor Hugo en Louis Blanc hebben deelgenomen, werd gekenmerkt door het volgend curieus incident. De bewonderaars van den virtuoos Hugo hadden een krans meegebracht om hem en — juist zooals in de schouwburgen, wanneer er een benefiet-voorstelling gegeven wordt — aan te bieden op het meest sensatiewekkend moment der rede, die hij verwacht werd uit te spreken. Men had echter buiten de nederigheid van den poëet gerekend. Toen zijne vereerders hem den krans overhandigden, gaf hij, zichtbaar verlegen, hem aan Louis Blanc, doch deze, oor zijn vriend Hugo in nederigheid niet willende onderdoen wees het geschenk af met de woorden: «Pardon, confrater, het is voor u." Bij het verschijnen van de politie-agenten, die de zaal deden ontruimen, was de edele wedstrijd tusschen de beide vrienden nog niet geëindigd. Waar tenslotte de krans is terecht gekomen, wordt niet gemeld; misschien wel op het hoofd van leen der politieagenten.
Generaal Bourbaki heeft in de kazer-
nen van de onder zijne bevelen staande troepen den invoer van dagbladen, brochures en andere geschriften die de politiek behandelen, verboden. Het uitgevaardigd verbod is meer speciaal gericht tegen eene brochure getiteld: Les cinquante lettres républicaines.
Gelijk wij bereids meldden, komen op de schilderij, welke keizer Wilhelm op zijn jongsten verjaardag door de duitsche souvereinen en vrije steden is aangeboden, niet minder dan 140 portretten voor. Naast den Keizer staan de Kroonprins, rechts, en de groothertog van Baden, 's Keizers schoonzoon, links. Om hen heen zijn gegroepeerd de ten tijde der handeling — naar men weet stelt de schilderij Wilhelnas uitroeping tot keizer te Versailles voor —in het kamp aanwezige souvereinen en prinsen. Onder de verdere figuren worden eereplaatsen ingenomen door Bismarck, von Moltke, generaal von Blumenthal, generaal [von Stosch, generaal von Hartmann — den commandant der beiersche troepen —, generaal von Fabrice, kolonel Fabre du Faur — aanvoerder der Wurtembergers— enz. enz. De schilder heet Anton Werner en is directeur van de berlijnsche Academie van Kunsten. Het stuk is 27 voet lang en 15 voet hoog.
Op den 80n verjaardag van keizer Wilhelm bedroeg het getal aan het paleis ontvangen telegrammen 1858 en dat der brieven van gelukwensching circa 3000.
De beruchte doïïa Baldomera, die te Madrid duizenden personen heeft opgelicht, bevindt zich thans in Mexico, waar zij met hare twee kinderen van het gestolen geld — 20 millioen realen, (2,500.000 gulden) naar men zegt — een vorstelijk leventje leidt.
---

BINNENLAND. Amsterdam, 3 April. Een valsch Telegram.
Tot ons leedwezen is onze collega, de Maas- en Roerbode, het slachtoffer geworden van een grap, even ongepast en grof, als — ofschoon die waarschijnlijk als zoogenaamde poisson cTavril moest dienen —- zouteloos.
In zijn nummer van I°. April bevat het geachte blad, in dikke letters, het volgende bericht, wel geschikt om sensatie te verwekken:
Rome. Heden morgen ten 9 ure werd op Koning Victor Emanuel, terwijl deze zich op een wandelrit bevond, dooreen letterzetter een pistoolschot gelost. De Koning viel dood van het paard. De dader is gearresteerd.
Hoe is nu de Maas- en Roerbode aan dit telegram, 'twelk dit verzinsel inhield, gekomen?
Het geeft daarvan bericht in een circulaire, gisteren aan zijn geabonneerden gericht. Het telegram is afgezonden uit Amsterdam, Zaterdag, 31 Maart, 12ure 59 minuten, en droeg als onderschrift: Bureau-Tijd. Toen ons nummer van Zaterdag-avond aankwam, en niets behelsde wat met het telegram strookte, begreep het blad, dat het door een laffen grappenmaker was beetgenomen. Dat de redactie niet eerder op dit denkbeeld kwam, legt zij in de bedoelde circulaire volgenderwijs uit:
»Hoe ingrijpend en sensatie-wekkend deze nieuwstijding ook was, meenden wij, slechts lettende op de hooge achtbaarheid van het als onderteekenaar opgegeven Bureau, die zonder nadere bevestiging te kunnen plaatsen, te meer daar ons anders tijd en gelegenheid hadde ontbroken om haar nog ter kennis van onze lezers te brengen. s>Ook konden wij natuurlijk niet denken, dat men op het telegraaf kantoor van de hoofdstad des Rijks, waar de bedienden van het »Bureau Tijd" wel bekend zullen zijn, zoo door den eenen of anderen liberalen Roermondschen grappenmaker zou gemystificeerd worden, dat men zulk een belangrijk bericht voorzien van eene valsche onderteekening naar hier kon overseinen."
Wat de laatste dezer twee redenen betreft, vergunne ons de Maas- en Roerbode de opmerking, dat de aldaar gemaakte veronderstelling, hoe natuurlijk ook, wanneer men met den dienst van de telegraaf in de hoofdstad onbekend is, echter niet doorgaat. Er zijn toch te Amsterdam ■ acht rijkstelegraafkantoren, die te zamen een personeel van honderd negen en dertig telegrafisten (de directeur en de twintig onderdirecteuren niet medegerekend) bezighouden. Deze cijfers verklaren dat een telegram, met den naam van ons blad, door iemand niet tot onze bedienden behoorend, aangeboden, evenwel zonder argwaan kan worden overgeseind. Een onderzoek, heden door ons ingesteld, leidde tot de uitkomst, dat het bewuste valsche telegram bezorgd is aan het hoofdkantoor op den N. Z. Voorburgwal. Het geschreven stuk mag, zonder verlof van hooger hand, dat echter wordt aangevraagd, niet worden afgegeven.
Wij vertrouwen, dat dit verlof zal worden verleend, en hopen dat het tot ontdekking van den afzender moge leiden. Voor den Maas- en Roerbode is de zaak van weinig gewicht; aan ieder nieuwsblad kan men, als men zich niet ontziet van valsche onderteekeningen gebruikte maken, op dergelijke wijze een poets spelen. Niemand, die billijk is, zal er den Maas- en Roerbode dan ook een verwijt van maken, dat het deze tijding heeft opgenomen. Doch voor het publiek is het van groot belang, dat zulk bedrog, met gebruikmaking van zulke lage middelen gepleegd, nagespoord en gestraft worde!
Met ingenomenheid nemen wij het voljende bericht over, dat wij in den Maasbode van heden vinden:
»De Vereeniging der eeuwigdurende aanbidding van het Allerheiligste Sacrament en tot versiering van behoeftige kerken — sinds eenige jaren reeds zoo vruchtbaar werkzaam in ons vaderland — heelt, zonder een oogenbhk het verheven doel van haren werkkring uit het oog te verliezen, hare krachten ingespannen om een offer harer liefde aan de voeten van Zijne Heiligheid den Paus op diens aanstaand gouden feest te kunnen nederleggen.:
ïNiet minder dan vijftien volledige trousseaux, waarvan elk alles bevat, wat de katholieke missionarissen behoeven tot betamelijke viering der H. geheimen, zijn met medewerking van de verschillende afdeelingen door haar vervaardigd — en zullen met nog andere schoone misgewaden en heilige vaten den H. Vader worden aangeboden.
»Naar wij vernemen, zal de tentoonstelling van deze geschenken plaatshebben van 6 tot 10 April a. s. in het huis van de eerwaardige religieuzen van de eeuwigdurende aanbidding in de Eendrachtslaan te Rotterdam.
»Zijne Exc. Mgr. Capri, Internuntius Apostolicus, zal den 6", na de viering van eene solemneele H. Mis in de Kapel, der Vereeniging de eer aandoen, om de tentoonstelling te openen.
»De toegang tot de tentoonstelling zal geheel vrij zijn. Wij hopen, dat zeer velen haar zullen gaan bezoeken, om met eigene oogen getuigen te zijn van de rijke vruchten, welke deze schoone Vereeniging voortbrengt en daardoor altoos meer zullen worden opgewekt, om met mildheid haar den noodigen steun te geven."
De Vereeniging van beetwortelsuikerfabrikanten in Nederland heaft bij den minister van Financiën een adres ingediend, naar aanleiding der project-conventie, onlangs te Parijs vastgesteld.
De permanente commissie uit de reederij en alhier, heeft bij een adres aan den Gemeenteraad te kennen gegeven, dat zij de voorkeur geeft even als de Kamer van Koophandel, aan smalle steigers voor den Westerdoksdijk, niet hooger dan 1.50 M. -}- A. P., niet breeder dan 18 meter en slechts aan één zijde bestemd voor het aanleggen van zeeschepen, en voorzien van eenvoudige loodsen.
Een paardenslachter.is op den leuken inval gekomen om, bij gelegenheid van het Paaschfeest, eenpaaschpaard te versieren en in zijn winkel ten toon te hangen,
Gisteren-avond verspreidde een dronken huzaar, die voor zijn pleizier uit waft, schrik en ontsteltenis onder degenen, die de nauwe St. Jansstraat moesten passeeren. De soldaat sloeg als een dolleman met de sabel om zich henen.
Gisteren-morgen omstreeks 121 «-^/f een man, die b*j het opendraaien «m»°« brug voor de Weesperstraat nog over de ketting wilde springen, gevallen met het ongelukkig gevolg dat hij zijn been brak.
Vrijdag werd aan de fabriek van de firma Christie, Nolet en de Kuyper, te Delftshaven, met goed gevolg te water gelaten Zr. Ms. stoomkanonneerboot Thor, bestemd tot het voeren van achterlaadgeschut van 28 centimeter.
---

