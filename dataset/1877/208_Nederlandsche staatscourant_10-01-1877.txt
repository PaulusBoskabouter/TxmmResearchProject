OFFICIEEL GEDEELTE.
Litt. P. 3de afdeeling. Waterstaat. Aan den Honing. 's Gravenhage, 28 December 1876. Bij kantbeschikking- van 6 October jl., 11°. 7, werd van wege Uwe Majesteit, om consideratien en advies, aan mijn Departement gerenvoijeerd een rapport van den Raad van State, afdeeling voor de geschillen van bestuur, dd. 4 October jl., n°. 57, betreffende het beroep, door het bestuur van den Oost- en West-Eskamppolder, onder Loosduinen, ingesteld van de beschikking van Gedeputeerde Staten van Zuidholland, waarbij hunne goedkeuring is onthouden aan de benoeming van den heer H. C. Waldeck tot voorzitter van het bestuur van genoemden polder; De Raad van State, afdeeling voor de geschillen van bestuur, geeft Uwer Majesteit in overweging, het ingesteld beroep ongegrond te verklaren bij een besluit, waarvan het door de afdeeling overgelegd ontwerp luidt als volgt: Wij WILLEM III, bij de gratie Gods, Koning der Nederlanden , Prins van Oranje-Nassau , Groot-Hertog van Luxemburg , enz. , enz. , enz. Beschikkende op het beroep , door het bestuur van den Oost- en WestEskamppolder, onder de gemeente Loosduinen, bij Ons ingesteld van de beschikking van Gedeputeerde Staten van Zuidholland, waarbij hunne goedkeuring is onthouden aan de benoeming van H. C. Waldeck, tot voorzitter van het bestuur van genoemden polder; Den Raad van State, afdeeling voor de geschillen van bestuur, ge" hoord, advies van 4 October 1876, n°. 57; Op de voordragt van Onzen Minister van Binnenlandsche Zaken van... Overwegende: dat H. C. Waldeck, die sedert jaren de betrekking van voorzitter van het bestuur van den Oost- en West-Eskamppolder heeft bekleed, daartoe weder door stemgeregtigde ingelanden is benoemd op 29 April 1876; dat hij vroeger eigendommen in den polder heeft gehad, welke hij vóór omstreeks drie jaren geheel of tot op een klein gedeelte na heeft verkocht; dat hij ook in den laatsten tijd zijne woonplaats van Loosduinen naar 's Gravenhage heeft overgebragt; dat volgens art. 8 van het algemeen reglement voor de polders in Zuidholland ingelanden, die niet het volgens het bijzonder reglement vereischte grondbezit hebben, of ook personen, die geene ingelanden zijn, met goedkeuring van Gedeputeerde Staten de betrekking van voorzitter kunnen bekleeden, terwijl volgens art. 95 van een besluit van Gedeputeerde Staten, waarbij eene gevraagde goedkeuring geweigerd is, hooger beroep bij Ons openstaat; dat in dit geval dan ook de goedkeuring der gedane benoeming aan Gedeputeerde Staten gevraagd is; dat deze echter hunne goedkeuring hebben geweigerd en dat van die weigering door het polderbestuur beroep bij Ons is ingesteld; dat het polderbestuur de goedkeuring der benoeming in het belang des polders acht om de bekendheid van den benoemde met de zaken van den polder, zijne administratieve kennis, het vertrouwen, dat blijkens de groote meerderheid, waarmede hij benoemd is, de ingelanden in hem stellen, terwijl het bestuur nog aanvoert, dat hij sedert den verkoop zijner eigendommen de belangen des polders met niet minder zorg dan vroeger heeft behartigd , en de verplaatsing zijner woonplaats geen bezwaar voor het beheer der polderzaken oplevert, maar zelfs, in 't bijzonder wegens de ligging der molens, een goed beheer kan bevorderen; dat het bestuur dan ook meent, dat de verkoop van eigendommen van den benoemde ten onregte door Gedeputeerde Staten is in aanmerking- genomen als eene losmaking van den band tusschen zijne belangen en die .van den polder, en evenzeer ten onregte door Gedeputeerde Staten gewigt gehecht is aan de verplaatsing zijner woonplaats; dat echter Gedeputeerde Staten buitendien hebben overwogen, dat het verleenen der goedkeuring uitzondering moet blijven; dat er voor die uitzondering dan vooral termen zijn, wanneer onder de personen, die de vereischten voor de betrekking van voorzitter bezitten, niemand te vinden is, geschikt en genegen om die betrekking waar te nemen, en dat dit hier geenszins gebleken is het geval te zijn; dat er in die omstandigheden geene termen zijn om in hooger beroep eene andere beslissing te nemen dan door Gedeputeerde Staten genomen is;
I Gezien het algemeen reglement voor de polders in de provincie Zuidholland , goedgekeurd bij Ons besluit van 24 Augustus 1856, n°. 63, (.Provinciaal blad n°. 99), en gewijzigd bij besluit van de Provinciale Staten van 28 Julij 1857, goedgekeurd bij Ons besluit van 22 Augustus 1857, n°. 62; Hebben goedgevonden en verstaan: Met handhaving van de beklaagde beschikking van Gedeputeerde Staten van Zuidholland, het daartegen ingesteld beroep ongegrond te verklaren. Onze Minister van Binnenlandsche Zaken is belast met de uitvoering van dit besluit, waarvan afschrift zal worden gezonden aan den Raad van State, afdeeling voor de geschillen van bestuur. Met dit advies kan ik mij niet vereenigen. Volgens het tweede lid van art. 95 van het algemeen reglement voor de polders in de provincie Zuidholland, kan van beschikkingen van Gedeputeerde Staten, waarbij deze eene gevraagde goedkeuring weigeren, binnen veertien dagen na de kennisgeving beroep bij Uwe Majesteit worden ingesteld. De beschikking nu, waarbij Gedeputeerde Staten van Zuidholland in casu goedkeuring hebben onthouden, is gedagteekend 19/22 Junij 1876; het polderbestuur erkent, die beschikking op 24 Junij te hebben ontvangen- het adres, waarbij dit bestuur van die beschikking in beroep komt bij Uwe Majesteit, is gedagteekend 15 Julij; mitsdien is de termijn van veertien dagen, bij het aangehaald reglementsartikel gesteld, door het polderbestuur niet in acht genomen. Wel heeft dit bestuur zich, na ontvangst der beschikking van Gedeputeerde Staten, bij schrijven van 28 Junij nader tot dat collegie gewend , met vernieuwd verzoek om alsnog de gevraagde goedkeuring te verleenen, en hebben Gedeputeerde Staten bij brief van 3/8 Julij aan het polderbestuur te kennen gegeven, dat zij geen aanleiding vonden om op hun besluit van 19/22 Junij terug te komen ; doch deze nadere briefwisseling kan den loop van den termijn, voor het beroep gesteld, niet schorsen. Immers het beroep betreft de beschikking waarbij Gedeputeerde Staten goedkeuring hebben geweigerd, en deze is op 24 Junij ontvangen door het polderbestuur, dat zijne bezwaren daartegen wel bij Gedeputeerde Staten, maar niet, zoo als het reglement aangeeft, binnen 14 dagen bij Uwe Majesteit heeft ingebragt. Ik meen dan ook Uwer Majesteit in overweging te mogen geven, het polderbestuur niet-ontvankelijk te verklaren in zijn beroep. Een daartoe strekkend ontwerp-besluit wordt Uwer Majesteit hierbij eerbiedig aangeboden. De Minister van Binnenlandsche Zaken, Heemskerk. (Staatsblad n°. 292.) BESLUIT van den Z\sten December 1876, tot niet ontvankelijk-verklaring van het bestuur van den Oost- en West-Eskamppolder, onder de gemeente Loosduinen, in zijn beroep van het besluit van Gedeputeerde Staten van Zuidholland, van 19/22 Junij 1876, waarbij hunne goedkeuring is onthouden aan de benoeming van H. C. Waldeck tot voorzitter van genoemd bestuur. Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz. , enz. , enz. Beschikkende op het beroep, door het bestuur van den Oost- en West-Eskamppolder , onder de gemeente Loosduinen , bij Ons ingesteld van de beschikking van Gedeputeerde Staten van Zuidholland , waarbij hunne goedkeuring is onthouden aan de benoeming van H. O. Waldeck tot voorzitter van het bestuur van genoemden polder; Den Raad van State, afdeeling voor de geschillen van bestuur, gehoord, (advies van 4 October 1876, n°. 57); Op de voordragt van Onzen Minister van Binnenlandsche Zaken t van 28 December 1876, Ia P, 3de afd.; Overwegende: dat H. C. Waldeck , te ' s Gravenhage , op 29 April 1876 door stemgeregtigde ingelanden van den Oost- en West-Eskamppolder , onder Loosduinen , tot voorzitter van het bestuur van dien polder is benoemd; dat Gedeputeerde Staten van Zuidholland de naar aanleiding van art. 8 van het algemeen reglement voor de polders in die provincie (goedgekeurd bij Ons besluit van 24 Augustus 1856, n°. 63) gevraagde goedkeuring van deze benoeming hebben geweigerd bij besluit van 19/22 Junij 1876, welk besluit door het polderbestuur op 24 Junij daaraanvolgende is ontvangen; dat het adres, waarbij het polderbestuur van de beschikking van. Gedeputeerde Staten beroep bij Ons heeft ingesteld, is gedagteekend 15 Julij 1876;
dat volgens art. 95, 2de lid, van het aangehaald reglement, van beschikkingen, waarbij Gedeputeerde Staten eene gevraagde goedkeuring weigeren, binnen veertien dagen na de kennisgeving beroep bij Ons kan worden ingesteld; dat alzoo deze termijn voor het instellen van beroep door het polderbestuur niet is in acht genomen; Gezien art. 95, 2de lid, van het algemeen reglement voor de polders in de provincie ZuidhoJlcind, goedgekeurd bij Onze besluiten van 24 Augustus 1856, n°. 63, en 22 Augustus 1857, n°. 62; Hebben goedgevonden en verstaan: Het bestuur van den Oost- en West-Eskamppolder , onder Loosduinen, niet-ontvankelijk te verklaren in zijn beroep. Onze Minister van Binnenlandsche Zaken is belast met de uitvoering van dit besluit, dat in het Staatsblad, en, tegelijk met het rapport van Onzen genoemden Minister, in de Staatscourant zal worden geplaatst. Het Loo, den 31sten December 1876. WILLEM. Be Minister van Binnenlandsche Zalen , H eemskerk. Uitgegeven den tienden Januarij 1877. Be Minister van Justitie, van L ynden van S andenburg.
---

