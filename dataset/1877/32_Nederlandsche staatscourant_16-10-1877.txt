OFFICIEEL GEDEELTE.
12 Oct. 1877, Wij WILLEM III, bij de gratie Gods, Koning ii°. 9. der Nederlanden , Prins van Oranje-Nassau , Groot-Hertog van Luxemburg , enz. , enz. , enz. Gezien 1°. de aanvraag van L. Jourdain te Bochum (Pruissen), P. Gislain te Cliatelêt (Belgie), beiden domicilie kiezende ten kantore van de firma van der Slik en C°. te Dordrecht, en de firma van der Slik en C°. te Dordrecht, waarvan de leden zijn Pieter van der Slik en Jakob van der Velden , om concessie onder de benaming » Voorwaarts" voor de ontginning van steenkolen en andere delfstoffen in de gemeenten Hoensbroek, Hulsberg, Klimmen en Wijnandsrade (provincie Limburg), over eene oppervlakte van 500 hektaren; 2°. de gewaarmerkte plans der oppervlakte, waarvoor vergunning tot ontginning is gevraagd; 3°. de bewijzen, dat de publicatien der aanvraag, overeenkomstig de wet van 21 April 1810 {Bulletin des Lois n°. 285), hebben plaats gehad; 4°. de rapporten van den ingenieur der mijnen van 31 Mei 1876 en 31 Januarij 1877; 5°. de berigten der Gedeputeerde Staten van Limburg van 9 Junij 1876 en 9 Februarij 1877; Overwegende: dat tegen het verzoek geen verzet is aangeteekend; dat in het terrein , waarvoor concessie tot ontginning is aangevraagd , de aanwezigheid en ontginbaarheid van steenkolenlagen op voldoende wijze zijn aangetoond , doch van de aanwezigheid van andere delfstoffen niet is gebleken; Gelet op de wet van 21 April 1810 ( Bulletin des Lois n°. 285); Op de voordragt van Onzen Minister van Binnenlandsche Zaken, van 9 Julij 1877 , lit. F , 12de afdeeling ; Den Eaad van State gehoord (advies van 27 Julij 1877, n°. 7); Gezien de nadere rapporten van Onzen Minister van Binnenlandsche Zaken van 4 Augustus 1877, lit. K K , en 9 October 1877 , n°. 65 , 12de afdeeling; Hebben goedgevonden en verstaan : Art. 1. Aan L. Jourdain te Bochum (Pruissen), P. Gislain te Chfttelêt (Belgie), beide domicilie kiezende ten kantore van van der Slik en C°. té Dordrecht, en de firma van der Slik en C°. te Dordrecht, waarvan de leden zijn Pieter van der Slik en Jakob van der Velden , wordt concessie onder de benaming » Voorwaarts" verleend voor de ontginning van steenkolen over eene oppervlakte van ongeveer vier honderd twee en zestig hektaren , gelegen in de gemeenten Hoensbroek, Klimmen en Wijnandsrade (alle in de provincie Limburg) en volgens de bij dit besluit behoorende kaart, waarop het concessieveld met blaauwe lijnen is aangeduid, begrensd als volgt: Te^i noorden: van punt A , zuid-oosthoekpunt, van het huis Nythuizen, in regte lijn naar punt B zuidwesttoren van het kasteel Hoensbroek; Ten oosten: van vermeld punt B in regte lijn naar C, zijnde dit punt gelegen 1400 meter ten zuiden van B op de regte lijn getrokken van B naar het noord-westhoekpunt van het mijuveld » Willem III", E , welk hoekpunt gemerkt is door grenspaal 0 Willem III; n . o } Ten zuiden: van punt C in regte lijn naar punt D, gelegen 1400 meter ten zuiden van A , op de regte lijn, getrokken van punt A naar den kerktoren van Ubagsberg; Ten westen: van punt D in regte lijn naar A, het uitgangspunt. Art. 2. Het ontwerp der eerste werkzaamheden behoeft de goedkeuring der Gedeputeerde Staten van Limburg. Zoodra de rigting en helling der lagen op genoegzame diepte en uitgestrektheid bekend zijn, wordt van wege de concessionarissen een algemeen ontwerp van ontginning aan de goedkeuring van Onzen Minister van Binnenlandsche Zaken onderworpen. Na de goedkeuring van dat ontwerp moet het in al zijne bepalingen worden nageleefd. Art. 3. De concessionarissen moeten de mijnwerken zoodanig inrigten en leiden, dat daardoor nimmer de algemeene veiligheid, het leven van de werklieden of het behoud van de mijnen in gevaar gesteld, ongerief of nadeel aan de woningen van de ingezetenen berokkend, of het water van de tot die woningen behoorende putten of bakken weggevoerd of onbruikbaar gemaakt worde. Zij zijn verpligt zich te gedragen naar de voorschriften die hun met het oog daarop door Onzen Minister van Binnenlandsche Zaken of van zijnentwege door den ingenieur der mijnen gegeven worden. Art. 4. Wanneer de concessionarissen voornemens zijn eene nieuwe schacht of eenig ander voor de ontginning bestemd werk, hetzij voor korten tijd , hetzij voor vast aan te leggen, moeten zij daarvan kennis geven aan de Gedeputeerde Staten van de provincie Limburg, met
overlegging van al de stukken en teekeningen , die tot opheldering kunnen strekken, en opgaaf van de redenen, welke de noodzakelijkheid of het nut van het voorgenomen werk medebrengen. Art. 5. De wijze waarop de uitdelvingen zullen plaats hebben,. wordt door of van wege den ingenieur der mijnen, de concessionarissen gehoord , aangeduid. Geene uitdelving van steenkolen mag plaats hebben op een afstand van minder dan vijftig meter van de wanden der schachten, en voorloopig op geene mindere diepte dan vijftig meter beneden den bovenkant van de vaste steenkolenrots. Met toestemming van Onzen Minister van Binnenlandsche Zaken kunnen later op mindere diepte uitdelvingen geschieden. Art. 6. De grenzen van het bij art. 1 omschreven veld worden geacht zich loodregt en tot eene onbepaalde diepte uit te strekken. Geene uitdelving mag plaats hebben op minder dan tien meter horizontalen afstand van die grenzen. Voor eiken op minderen afstand uitgedolven kubieken meter is door de concessionarissen verschuldigd eene boete van een honderd gulden, ten voordeele van 's Rijks schatkist, behoudens hunne verpligting tot het betalen van schadeloosstelling aan derden , zoo daartoe termen zijn. Indien ten gevolge van het uitstrekken der uitdelvingen tot digter bij de grenzen der concessie dan den voorgeschreven horizontalen afstand van tien meter, of ten gevolge van eenige andere oorzaak , aan nalatigheid of onvoorzigtigheid van de concessionarissen te wijten, eene doorpersing of doorzijging van water plaats greep van eventueel te concessioneren mijnen , en de concessionarissen in gebreke bleven om binnen de daartoe te stellen termijnen de schadeloosstelling te betalen en die maatregelen te nemen, welke hun krachtens art. 4 der wet van 21 April 1810 en art. 10 van het Keizerlijk decreet van 3 Januarij 1813, alsmede op grond van de beginselen, aangeduid bij Koninklijk besluit van 9 Mei 1823, n°. 143 , worden opgelegd , heeft Ónze Minister van Binnenlandsche Zaken het regt om de voormelde maatregelen ten koste van de concessionarissen te doen uitvoeren, alsmede die in het vorig artikel bedoeld , wanneer de concessionarissen daaromtrent in gebreke mogten blijven. Art. 7. Niet mindèr dan twee afzonderlijke schachten moeten worden aangelegd , die door gangen met elkander in gemeenschap zijn te stellen op de verschillende dienten , waar zich de galerijen van ontginningzullen bevinden. Art. 8. Binnen zes maanden na dagteekening van dit besluit moeten de concessionarissen op de hun aan te wijzen punten behoorlijke grenspalen doen plaatsen. Het stellen van die grenspalen geschiedt onder toezigt van Gedeputeerde Staten van Limburg en in tegenwoordigheid van den ingenieur der mijnen of diens gemagtigde. Daarvan wordt proces-verbaal opgemaakt in zesvoud. Een der exemplaren wordt nedergelegd in de archieven van het gewestelijk bestuur, een in elk van die van de besturen der betrokken gemeenten, een is bestemd voor den ingenieur der mijnen en een voor de concessionarissen. De schachten mogen niet worden verlaten dan na vooraf behoorlijk te zijn gedigt, op zoodanige wijze dat het water uit de op het steenkolenterrein gelegen jongere formatie geen toegang tot de mijnen kan hebben. Op de Verlaten schachten moeten door de concessionarissen steeuen palen, van een bijzonder merk voorzien , worden geplaatst, ter aanduiding van de voornaamste punten der vroegere ontginning. Art. 9. Binnen twee jaren na de bij art. 2 bedoelde goedkeuring van het ontwerp van ontginning doen de concessionarissen aan de Gedeputeerde Staten in dubbel toekomen het in art. 27 van het bij Koninklijk besluit van 28 Junij 1877, n°. 6, vastgestelde reglement genoemde plan van de oppervlakte der concessie , met de daarop aanwezige gebouwen enz. Art. 10. In geval van weigering, nalatigheid of onnaauwkeurigheid in het vervaardigen en bijhouden der in art. 27 van het bij Koninklijk besluit van 28 Junij 1877 , n°. 6 , vastgestelde reglement bedoelde plans, zijn de concessionarissen gehouden tot betaling der opnemingskosten van al de door Gedeputeerde Staten opgegeven plans en gevraagde inlichtingen , onverschillig of de daartoe betrekkelijke werkzaamheden zijn verrigt door den ingenieur der mijnen of door daartoe gedelegeerde personen. Art. 11. De uitkeering, door de concessionarissen jaarlijks aan de eigenaars van den bovengrond der geconcedeerde oppervlakte te doen, wordt bepaald op vijftig cent van den hektare. Zij wordt verdeeld onder de verschillende eigenaren van den bovengrond , in evenredigheid van de oppervlakte van ieders eigendom. Art. 12. De concessionarissen zijn verpligt hun aandeel te betalen in de kosten, vereischt voor de eventuele opmaking van eene algemeene kaart der mijnen. Dat aandeel wordt berekend in verhouding tot de uitgestrektheid van de concessie. Art. 13. De concessionarissen zijn gehouden van de voortbrangselen
hunner mijnen kosteloos monsters ter beschikking van de Regering te stellen. Art. 14. Wanneer tot de oprigting van eene algemeene kas voor de mijnwerkers wordt besloten , zijn de concessionarissen verpligt daaraan deel te nemen. Art. 15. De concessionarissen zijn gehouden, voor hunne rekening, en niet bij wijze van verpachting, aanbesteding of verhuring , te ontginnen. Art. 16. Indien de mijnen , waarvoor dit besluit concessie verleent, door eene naamlooze vennootschap of maatschappij als regtverkrijgende van de concessionarissen, ontgonnen worden, moet deze maatschappij aan Gedeputeerde Staten van Limburg en aan den ingenieur der mijnen opgaaf doen van den persoon , die gemagtigd is haar te vertegenwoordigen en voor haar als gevolmagtigde te handelen. Deze gevolmagtigde moet zijne woonplaats en zijn vast verblijf in Nederland hebben. Ingeval de concessie overgedragen wordt aan eene vennootschap onder eene firma, zijn de leden van die vennootschap gezamenlijk en elk voor het geheel verantwoordelijk voor de nakoming en uitvoering van al de voorwaarden en bepalingen der concessie. Zij moeten een gemeenschappelijk domicilie in Nederland aanwijzen en daarvan opgaaf doen aan Gedeputeerde Staten van Limburg en aan den ingenieur der mijnen. Art. 17. Van het door de concessionarissen bij den agent van het Ministerie van Finantien te Amsterdam te deponeren waarborgkapitaal van f 30,000 zal hun tachtig ten honderd worden teruggegeven bij vier gedeelten, elk van twintig ten honderd, wanneer zij ten genoegen van Onzen Minister van Binnenlandsche Zaken aantoonen, dat telkens eene som van tien duizend gulden (f 10,000) door hen is uitgegeven tot het in stand brengen van het noodige werk ter ontginning van het in art. 1 van dit besluit omschreven concessieveld. Het overblijvende bedrag blijft gedeponeerd als waarborg voor de uitkeeringen en schadeloosstellingen , die overeenkomstig art. 14 der wet van 21 April 1810 verschuldigd worden. Indien het kapitaal in dit artikel genoemd in effecten wordt gedeponeerd , moeten deze altijd de volle reële kapitaalswaarde vertegenwoordigen en moeten , in geval van daling van bedoelde effecten , de concessionarissen op de eerste aanmaning van Onzen Minister van Binnenlandsche Zaken de ontbrekende waarde suppleren. Onze Minister van Binnenlandsche Zaken is belast met de uitvoering van dit besluit, hetwelk zal worden medegedeeld aan Onzen Minister van Finantien en aan de Alg-emeene Rekenkamer en in de Nederlandsche Staatscourant geplaatst. 's Gravenhage, den 12den October 1877. WILLEM. De Minister van Binnenlandsche Zaken, Heemskerk. Bij Zijner Majesteits besluit van den 15den October 1877, n°. 10 , zijn , met ingang van 20 October 1877, benoemd: tot substituut-griffier bij liet geregtshof te Amsterdam mr. H. E. Kann , thans substituut-griffier bij de arrondissements-regtbank te Almelo; tot substituut-griffier bij de arrondissements-regtbank te Almelo mr. F. G. Kool, thans griffier bij het kantongeregt te Wijk bij Duurstede. Bij Koninklijk besluit van 15 October 1877, n°. 1, is aan kapitein W. W. Visser , voerende het Nederlandsch barkschip Heemse , als blijk van Zijner Majesteits goedkeuring en tevredenheid wegens de redding der bemanning van het op 16 September 1877 in de Noordzee in nood verkeerend Nederlandsch schip .Jantina, toegekend de zilveren medaille, ingesteld bij besluit van 22 September 1855, n°. 64, alsmede een loffelijk getuigschrift. Bij Koninklijk besluit van 15 October 1877 , n°. 2, is J. van den Hoek Jz., met ingang van 29 October 1877, herbenoemd tot burgemeester van Capelle. Bij Koninklijk besluit van 13 October 1877, n°. 18, is benoemd tot controleur van het buitengewoon zegel te Amsterdam, F. C. Pastor, thans commies der posterijen van de 2de klasse aldaar. Bij Koninklijk besluit van 13 October 1877, n°. 19, is K. J. Gey van Pittius, thans ontvanger der directe belastingen en accijnseu te Weesp c. a., benoemd tot ontvanger derzelfde middelen te 'sGravesande c. a. Bij Koninklijk besluit van den llden October 1877, n°. 15, is aan den met verlof hier te lande aanwezigen lsten luitenant der. infanterie van het leger in Nederlandsch Indie F. T. M. van Dullemen , met ingang van den lsten November 1877 , wegens ongeschiktheid tot het gaan hervatten van de werkelijke dienst, ten gevolge van ligchaamsgebreken, eervol ontslag verleend uit Zr. Ms. militaire dienst, met toekenning van pensioen.
---

