OFFICIEEL GEDEELTE. MINISTERIE VAN BINNENLANDSCHE ZAKEN.
De Minister van Binnenlandsche Zaken; Gelet op art. 3 van het Koninklijk besluit van 28 Februarij 1877 (Staatsblad n°. 29); Heeft goedgevonden te bepalen: dat, met ingang van 10 Maart e. k., liet houden van markten enopenbare verkoopingen van alle vee is verboden in de navolgende gemeenten van de provincie Groningen : Beerta , Bellingwolde, Finsterwolde, Nieuwe Pekela, Nieuwe Schans, Onstwedde, Oude Pekela, Vlagtwedde, Wedde, Winschoten, Meeden, Midwolde. Muntendam, Nieuwolda, Noordbroek, Scheemda, Termunten , Veendam, Wildervank en Zuidbroek. 's Gravenhage , 7 Maart 1877. H eemsrebk. Aan de kamers van koophandel en fabrieken te 's Hertogenbosch , Arnhem , Rotterdam, Dordrecht, 's Gravenhage, Amsterdam , Middelburg , Vlissingen, Harlingen , Zwolle, Groningen, is gezonden: Kort overzigt van den handel der stad Libau, in het jaar 1876.
---

MINISTERIE VAN MARINE.
De Minister van Marine brengt ter kennis van belanghebbenden , dat, vermits te Cayenne de gele koorts heerscht, op schepen, die van daar komen, de quarantaine-maatregelen zullen worden toegepast. 's Gravenhage, den 15den Februarij 1877. De Minister voornoemd, T aalman K ip. De Minister van Marine brengt ter kennis van belanghebbenden, dat in de maand Mei aanstaande bij de Directie der Marine te Hellevoetsluis een vergelijkend examen zal plaats hebben van jongelingen, die als machinist-leerling der 2de klasse wenschen te worden aangenomen. Het getal der als zoodanig te plaatsen jongelingen zal zich tot veertig bepalen. Ouders of voogden , die verlangen dat hunne zonen of pupillen tot voorschreven examen worden toegelaten , dienen, vóór of uiterlijk op den laatsten April aanstaande, een op zegel geschreven verzoekschrift in aan het Departement van Marine, waarin zal moeten vervat zijn de naam, voornaam, het beroep, de woon- en geboorteplaats der ouders of voogden. Bij het verzoekschrift moet worden overgelegd: a. de geboorte-acte van den jongeling; b. eene verklaring dat hij gevaccineerd is of de kinderpokken gehad heeft. af te geven door een bevoegden geneesheer. Alleen worden zoodanige jongelingen tot het examen toegelaten , die op den lsten Januarij van dit jaar het 15de levensjaar reeds en liet 20ste nog niet zijn ingetreden , en dus die geboren zijn iti de jaren 1858, 1859 , 186Ó , 1861 of 1862, en bij het vooraf te ondergaan geneeskundig onderzoek voor de zeedienst zijn goedgekeurd. De vereischte kundigheden zijn : lezen, schrijven en de vier hoofdregelen der rekenkunde , zoowel met geheele getallen als met gewone en tiendeelige breuken en grondige kennis van den regel van drieën. De zoodanige onder hen , die zich daarenboven in de wis- en werktuigkunde, in het regtlijnigteekenen en in de Engelsche taal hebben geoefend , zullen , naar mate hunner vordering daarin , het eerst in aanmerking komen. De jongelingen, die na het afleggen van examen tot machinistleerlingen der 2de klasse worden aangenomen, gaan eene vaste verbindtenis bij de zeemagt aan voor den tijd van zes jaren. Exemplaren van het reglement voor de opleiding zijn , tegen betaling van tien cents, verkrijgbaar bij het Departement van Marine en bij de Directien der Marine te Amsterdam, Willemsoord en te Hellevoetsluis. 's Gravenhage , den 2den Maart 1877. De Minister voornoemd, T aalman K ip. De Minister van Marine brengt ter kennis van artsen en geneeskundigen, hetzij gehuwd of ongehuwd, die volgens art. 2 der wet van 1 Junij 1865 ( Staatsblad n°. 59) bevoegd zijn tot uitoefening der geneeskunst in haren geheelen omvang, in het geheele Rijk, dat er ook gedurende het jaar 1877 gelegenheid bestaat om bij de zeemagt in dienst te treden als officier van gezondheid der 2de klasse, voor den (f'(Vlo" 01 V * Cr ^ areH ' onc ' er & en °t eener premie van zes duizend gulden Zij, die den leeftijd van veertig jaren niet hebben overschreden, en
geneigd mogten zijn, op de voormelde voorwaarden bij de Marine in dienst te treden, wenden zich bij gezegeld adres tot het Departement van Marine, en leggen daarbij over: a. eene verklaring, waaruit blijkt dat de sollicitant Nederlander is; b. de geboorte-acte; c. het diploma van arts, of de diplomata, constaterende de bevoegdheid van den adressant om de geneeskunde in haren geheelen omvang te mogen uitoefenen ; d. het bewijs dat voldaan is aan de nationale militie; e. het bewijs van geschiktheid voor de militaire dienst, afgegeven door een officier van gezondheid der zeemagt; f. certificaat van goed gedrag, afgegeven door het gemeentebestuur der woonplaats van den belanghebbende. 's Gravenhage , den 6den Januarij 1877. De Minister voornoemd, T aalman K ip.
---

MINISTERIE VAN OORLOG.
De gewone audientie van den Minister van Oorlog zal op Donderdag, den 8sten Maart, niet plaats hebben.
---

NIET-OFFICIEEL GEDEELTE. BINNENLAND.
In de zitting van de Tweede Kamer der Staten-Generaal van heden (7 Maart) werden de beraadslagingen hervat over art 1 van het wetsontwerp tot vaststelling van het regtsgebied en de zetels der arrondissementsbanken en kantongeregten binnen het ressort van het geregtshof te 's Hertogenbosch , en bepaaldelijk over het 1ste arrondissement , 's Hertogenbosch, en de daartoe behoorende kantongeregten, 's Hertogenbosch , Oss . Heusden , Waalwijk, Veghel, Boxmeer. Eindhoven en Oirschot, alsmede de daarop gisteren voorgestelde amendementen. De heeren Sniitz en van Baar veranderden hun amendement, en splitsten dit, met oogmerk tot vorming van vijf arrondissementen, te weten 's Hertogenbosch , Eindhoven, Breda, Maastricht en Roermond. Voor zoo ver betrof het eerstgemelde arrondissement, zouden daartoe behooren de kantons 's Hertogenbosch , Oss, Heusden, Waalwijk, Tilburg en Boxmeer; waarop de heeren Heydenrijck, Bredius en van Nispen tot Sevenaer hun op dat amendement gisteren voorgedragen sub-amendement introkken. Eene breedvoerige woordenwisseling, gevoerd tusschen de heeren Smitz , van den Heuvel, van Nispen tot Sevenaer, den Minister van Justitie en den Voorzitter, had tot uitkomst dat het amendement en sub-amendement, door de voorstellers in denzelfden vorm als dien van gisteren, op nieuw werden voorgedragen. Hierna kwam in beraadslaging het 2de arrondissement, Breda, met de kantons Breda, Oosterhout, Oudenbosch, Bergen op Zoom en Tilburg. Hierop werd voorgesteld een amendement door de heeren Verheijen, Borret en van Kerkwijk, strekkende om in de plaats van het kanton Oudenbosch aan te wijzen Zevenbergen; waarmede in verband stond een amendement van dezelfde heeren op art. 2; terwijl zij mede voorstelden in liet amendement der heeren Smitz en van Baar, strekkende tot verdeeling van hetzelfde arrondissement in de kantons Breda, Oosterhout, Ouden bosch en Bergen op Zoom, in plaats van den naam Oudenboscti te lezen Zevenbergen. Do heeren Verheijen en Borret verdedigden hun amendement, dat ondersteund werd door den heer van Wassenaer van Catwijck en bestreden door den heer Luyben en den Minister van Justitie. Over de arrondissementen Maastricht en Roermond hadden geene beraadslagingen plaats. Daarna kwamen de verschillende gisteren en heden medegedeelde voorstellen in stemming: 1°. het sub-amendement der heeren van Nispen van Sevenaer, Heydenrijck en Bredius op het amendement der heeren Smitz en van Baar werd verworpen met 44 tegen 28 stemmen; 2°. het sub-amendement der heeren Verheijen, Borret en van Kerkwijk op het amendement der heeren Smitz en van Baar werd aangenomen met 50 tegen 22 stemmen ; 3°. het amendement der heeren Smitz en van Baar werd verworpen met 43 tegen 29 stemmen; 4°. het amendement der heeren Heydenrijck, Bredius en van Nispen tot Sevenaer, op het 1ste arrondissement, werd verworpen met 42 tegen 30 stemmen ; 5°. het amendement van den beer Begram, op het lste arrondissement, werd verworpen met 45 tegen 27 stemmen; 6". het amendement van den heer Corver Hooft op het lste arrondissement werd verworpen met 50 tegen 23 stemmen;
7°. het amendement der heeren Viruly Verbrugge en van Kerkwijk op het 1ste arrondissement werd verworpen met 48 tegen 25 stemmen ; 8°. het amendement der heeren Verheijen, Borret en van Kerkwijk op het 2de arrondissement werd aangenomen met 54 tegen 19 stemmen. Het 1ste artikel, gewijzigd door de aanneming van het amendement der heeren Verheijen , Borret en van Kerkwijk, in dien zin dat de naam Oudenbosch in het 2de arrondissement werd veranderd in Zevenbergen , werd aangenomen met 52 tegen 21 stemmen. Het 2.1e artikel , het regtsgebied van de kantons aangevende, onderging door de aanneming van het amendement der heeren Verheijen , Borret en van Kerkwijk op artikel 1 deze wijziging, dat het kanton Oudenbosch werd vervangen door Zevenbergen. Artikel 3 luidende: »De arrondissements-regtbank te Eindhoven en de kantongeregten te Grave, Boxtel, Asten , Ginneken , Zevenbergen , Meerssen , Horst en Gennep, zijn ontbondenveranderde de Minister van Justitie in dien zin dat het woord Zevenbergen werd vervangen door Oudenbosch. In art. 5 werd de tijd waarop de wet in werking zal treden, vastgesteld op 15 Mui 1877. Alle deze artikelen, alsmede art. 4 en de beweegredenen, werden zonder hoofdelijke stemming goedgekeurd. Het wetsontwerp tot vaststelling van het regtsgebied en de zetels der arrondissements-regtbanken en kantongeregten binnen het ressort van het geregtshof te 's Hertogenbosch, werd met 47 tegen 22 stemmen aangenomen. Tegen hebben gestemd de heeren Teding van Berkhout, van der Schrieck, Biussé , Smitz , Idzerda , van Baar, Geertsema, Haffinans , van den Heuvel, de Ruiter Zylker, Wybenga, Schepel, van Houten, Begram , Storm van 's Gravesande, Fransen van de Putte, de Jong, .van Ascli van Wijck, Rombach, Heydenrijck, Schimmelpenninck van der Oije en van den Berch van Heemstede. Daarop kwam in behandeling het wetsontwerp tot vaststelling van het regtsgebied en de zetels der arrondissements-regtbanken en kantongeregten binnen het ressort van geregtshof te Arnhem, Art. 1 bepaalde dat tot het regtsgebied van dat geregtshof zouden behooren de arrondissements-regtbanken, Arnhem (te verdeelen in de kantongeregten Arnhem , Wageningen , Nijmegen , Eist, Doesborgh , en Terborgh), Zutphen (te verdeelen in de kantons Zutphen, Groenlo, Apeldoorn cn Deventer), Tiel (te verdeelen in de kantons Tiel, Geldermalsen , Zaltbommel, Druten en Vianen), Zwolle en Almelo. De heeren Heydenrijck , Bredius en van Nispen tot Sevenaer stelden bij amendement voor om het arrondissement Tiel te vervangen door dat van Nijmegen; dat van Arnhem te verdeelen in de kantons Arnhem, Wageningen , Tiel, Geldermalsen, Doesborgh en Terborgh, en dat van Nijmegen in de kantons Nijmegen, Eist en Druten. Hierop werden subamendementen voorgedragen: 1°. een van den heer van Nispen tot Sevenaer strekkende om het arrondissement Arnhem te verdeelen in de kantons Arnhem , Wageningen , Tiel, Geldermalsen, Sevenaer , Doesborgh en Doetinchem en het arrondissement Zutphen (of Deventer) te verdeelen in de kantons Zutphen, Borculo, Aal ten, Apeldoorn en Deventer; 2°. een van den heer Begram , strekkende om het kanton Geldermalsen in het 1ste arrondissement te laten vervallen. Nadat deze voorstellen waren toegelicht, voerden het woord de heeren van Rappard en Bredius, waarna besloten werd de beraadslagingen op den volgenden dag- voort te zetten. Blijkens een bij het Departement van Marine ontvangen berigt, gedagteekend Montevideo, 6 Maart jl., is Zr. Ms. schroefstoomschip Samarang , onder bevel van den luitenant ter zee der 1ste klasse D. J. Weys, te Buenos-Ayres aangekomen. Aan boord is alles wel. In de maand Februarij 1877 is aan 's Rijks Munt aan gouden standpenningen aangemunt voor eene waarde van . . . . f 5,950,000 Sedert de invoering der wet van 6 Junij 1875 ( Staatsblad n . 117) werd reeds aan gouden standpenningen aangemunt : in 1875 voor eene waarde van 41,100,000 in 1876 » » » » 15,811,0(50 Totaal f 62,861,000 VERSLAG wegens het Rijks-Museum van Schilderijen en het Prentenkabinet te Amsterdam, over het jaar 1876. Op het verzoek van den raad van bestuur over 's Rijks Museum te Amsterdam en van den heer directeur van het Koninklijk Kabinet van schilderijen te 's Gravenhage, gedaan den lOden Junij 1875, om ontheven te worden van het beheer over het Museum van moderne kunst in het Paviljoen te Haarlem, werd door Zijne Majesteit op den lsten Maart 1876 het besluit genomen, waarbij de raad en de directeur voormeld eervol ontheven werden van dit beheer, met dankzegging voor de aan den lande bewezen diensten. Hierop werd een inventaris van het Museum in het Paviljoen opgemaakt, het beheer even als het archief aan den nieuw benoemden directeur overgedragen en een procesverbaal van deze handeling in het archief van het Museum te Amsterdam nedergelegd. De aanstelling van een raad van bestuur over 's Rijks Museum te Amsterdam in 1847 was een gevolg van het ontslag, door den heer J- W. Pieneman als directeur gevraagd en verkregen. Het was dus natuurlijk dat, na de benoeming van een directeur, een raad van bestuur geen reden van bestaan meer had en in zijne plaats weder eene commissie van toezigt zou optreden. Bij het besluit van Zijne Majesteit van 11 Januarij 1877 werd dan ook, met intrekking van het Koninklijk besluit van 1 Mei 1847, ingesteld eene commissie van hoogstens vijf leden, belast met het gewoon toezigt op het beheer van 's Rijks Museum van schilderijen en van 's Rijks Prentenkabinet te Amsterdam. De heer J. de Vos J.Az. had reeds wegens zijn ver gevorderden leeftijd verzocht om ontslagen te worden en ontving bij hetzelfde besluit een eervol ontslag, met dankzegging voor de vele diensten door hem als lid van den raad van bestuur sedert 1853 bewezen. De overige leden van den raad werden in de commissie van toezigt benoemd en deze door de benoeming van twee nieuwe leden voltallig gemaakt.
De commissie van toezigt bestaat dus uit de heeren L. M. Beels van Heemstede, jhr. W. van Loon, C. Cunapus, G. A. Heineken en jhr. dr. J. P. Six. De heer Ph. van der Keilen, die door den raad van bestuur reeds in het jaar 1873 werd voorgedragen opdat onder zijn beheer het Prentenkabinet eene gewenschte betere regeling zou verkrijgen , doch toen om financiele redenen niet kon worden aangesteld, werd met ingang van 1 Augustus door Z. M. benoemd tot directeur van het Prentenkabinet. Van de bedienden, aan het Rijks Museum verbonden, was slechts één ambtenaar; de overigen werden als tijdelijke oppassers beschouwd. Ook deze toestand is veranderd. Bij besluit van Z. M. dd. 11 Julij, werden J. F. Jansen, G. Hilckes, J. Stroeve, J. P. van Zon, J. F. van der Laan , J. H. Harmsen en J. H. Arnhart met eene vaste bezoldiging als oppassers aangesteld met het stellige verbod, fooijen of drinkgelden te vragen en met de verpligting, stokken, parapluien enz. aan den ingang van het Museum kosteloos te bewaren. Volgens het voorschrift van Zijne Excellentie den Minister van Binnenlandsche Zaken , is het Museum van schilderijen sedert 1 Augustus ook des Zaturdags en des Zondags na half één voor het publiek opengesteld , waardoor in de eerste dagen de toeloop somtijds zoo groot was dat buitengewoon toezigt en de hulp der politie moesten ingeroepen worden. Geleidelijk echter verminderde die toeloop, vooral op de Zaturdagen, die tegenwoordig weinig bezoekers meer uitlokken. De Zondagen daarentegen blijven steeds druk en in het ongunstigste jaargetijde kan men op die dagen op ongeveer honderd bezoekers rekenen. Het getal bezoekers neemt in het algemeen steeds toe en bedroeg in het afgeloopen jaar 38,622. Het boek aan den ingang van het Museum verkreeg ruim 3000 naamteekeningen van vreemdelingen, welk cijfer zeker veel hooger zou zijn indien alle vreemde bezoekers van het Museum hunne namen geteekend hadden. De drukste dag van het jaar was 25 September, met 1064 bezoekers ; de stilste dag 11 Januarij, met 12 bezoekers. Het Museum van schilderijen werd verrijkt met eene schilderij door Jul. Quinkhard, 29 Februarij door de Regering aangekocht, voorstellende de portretten van C. Ploos van Amstel en van den schilder. De toestand der schilderijen heeft sedert het uitbrengen van het vorige verslag geene merkbare verandering ondergaan. De aanschrijving van Zijne Excellentie den Minister van Binnenlandsche Zaken van 20 October 1875 deed, in het vooruitzigt op nadere regeling te disr zake, verdere restauratie van schilderijen ophouden; echter werden alle schilderijen behoorlijk schoongemaakt en van den aanslag ontdaan door den heer W. A. Hopman; de behoefte om verdoekt te worden , blijft nog voor eenige stukken bestaan. De in 1874 en 1875 verdoekte en geregenereerde schilderijen blijven in goeden staat, terwijl de te sterke glans der op paneel geschilderde stukken, die laatstgenoemde bewerking hebben ondergaan , regelmatig verminderd is. Ingevolge de aanschrijving van Zijne Excellentie den Minister van Binnenlandsche Zaken, dd. 7 April 1876, werden zes schilderijen en het zilveren beeldje door mevrouw Tirion aan het Museum gelegateerd, gezonden naar de historische tentoonstelling, dit jaar te Amsterdam gehouden , aldaar voor eene voldoende som geassureerd en na de sluiting der tentoonstelling weder in goeden staat ontvangen en in het Museum geplaatst. De behoefte aan eene nieuwe oplage van de beschrijving der schilderijen op 's Rijks Museum, gaf den directeur gelegenheid de in de beide laatste jaren nieuw geplaatste schilderijen daarin op te nemen , de stukken van het legaat van L. Dupper tusschen de anderen te plaatsen , de lijst van geschilderde portretten uit te breiden en eenige misstellingen der vorige uitgaven te verbeteren. Eene nieuwe nummering van al de stukken heeft hiervoor plaats moeten hebben. Zeker is er nog veel aan genoemde beschrijving te verbeteren. Door de beschrijving der schilderijen te verkorten, de levensbijzonderheden der kunstenaars meer plaats te geven en eene verbeterde indeeling te maken, zou zij uit een kunsthistorisch oogpunt veel kunnen winnen. Voor deze omwerking echter is langere voorbereiding en meer tijd noodig dan hem gegeven was. Hij bereidt er zich echter op voor om bij eene volgende gelegenheid deze taak met meer ernst op te vatten. Het was noodig, om met meer naauwkeurigheid de afkomst der schilderijen op te kunnen geven, dat het archief in een meer bruikbaren toestand werd gebragt; dit is nu geschied en het onderzoek dienaangaande gemakkelijker geworden. Volgens de aanschrijving van Zijne Excellentie den Minister van Binnenlandsche Zaken dd. 18 September 1875, werd den operateur van de heeren Braun & Comp. te Dornach gelegenheid gegeven tot het maken van photographische afbeeldingen der schilderijen. De beperkte ruimte van het Museum maakte het moeijelijk hem de noodige gemakken te bezorgen voor dezen arbeid noodig, en de korte tijd waarin gewerkt kon worden, maakte dat dit van 17 Junij tot 20 Augustus duurde , in welken tijd ongeveer 130 schilderijen werden gephotographeerd. Door buitenlandsche kunstenaars zijn verscheidene meer of min belangrijke kopijen gemaakt en landgenooten hebben veel gebruik gemaakt van de gelegenheid tot het bestuderen der Hollandsche kunst die het Museum aanbiedt. Het Prentenkabinet werd 1 Februarij weder voor het publiek opengesteld en de nieuw benoemde opzigter heeft zich voornamelijk bezig gehouden met de rangschikking en het bestuderen der prenten, het historisch onderzoek voor verschillende bezoekers gemakkelijk gemaakt, eene lijst gemaakt der catalogen die voorhanden waren en den directeur bijgestaan in het bezorgen van den nieuwen druk van de beschrijving der schilderijen. De voornaamste prenten van Rembrandt werden van passe -partouts voorzien en daardoor tegen afslijten bewaard. Ten einde de prentenkasten en kunstboeken schoon te kunnen maken', was het Prentenkabinet nogmaals van 22 tot 29 Mei gesloten. Het Prentenkabinet ontving de navolgende geschenken: van den heer J. J. van der Maaten, zes etsen door hem zelf vervaardigd ; » » » mr. J. de Vries Jr., eenige prentjes door en naar derdijk; » » » J. A. Boland, de 2 eerste afleveringen van het Rijksmuseum te Amsterdam, etsen dpor J. A. Boland; » » » L. M. Beels van Heemstede, eenige prenten van verschillende meesters; , » » » F. Buffa & Zoon, de 3de en 4de aflevering Musée National d'Amsterdam, door prof. W. Unger;
•van den heer E. W. Cooke, prentwerk, getiteld: Grotesque Animals; » > » D. Franken, beschrijving der prenten van W. Delff, de zielenvisschers door Boland, naar A. van derVenne en anderen; » » » E. C. Daniels, eenige teekeningen door Delfos; » » » A. D. de Vries, eenige prenten door verschillende meesters; » » » Luessen, eenige prenten door verschillende meesters; » » » J. H. Coster, eenige prenten door verschillende meesters; » » » W. Eekhoff, proeve van lettergravure. Door de Regering werden aangekocht: Op de verkooping La Motte Toquet te Keulen, ontbrekende prenten van J. Almeloveen, And. Both, J. Ie Ducq, A. Hondius, D. Chodowiecki, All. Claes , J. Griffier, N. W. ten Haeften, J. van den Hecke, Crisp. de Passé, Rembrandt en Ant. Waterloo. Op de verkooping Ruhl te Keulen, prent van Abr. de Bruyn. Op de verkooping van der Willigen te 's Gravenhage, passie-prenten, toegeschreven aan Jacob Cornelisz. van Oostzaan, prent van J. Ie Ducq. Op de verkooping van Snelle n te 's Gravenhage, prenten van Bemme, Blooteling, A. Brouwer, P. van Gunst, R. de Hooghe, Th. van Kessel, J. Londerzeel, J. Meijeringh, J. van Noord, J. van de Velde, A. Waterloo , J. Huchtenburgli, D. Koedijk , Balth. Floris, L. Lafarque , G. Tocus en drie handschriften. Eenige min kostbare boekwerken werden voor de bibliotheek aangeschaft. Verder werd van wege de Regering ontvangen: de 9de, 10de, 11de en 12de aflevering van De Indische Archipel door J. van de Velde; en 90 photographien naar schilderijen van het Rijksmuseum te 's Gravenhage. In afwachting van de voorschriften, die door de reorganisatie en de aanstelling van den directeur van liet Prentenkabinet nog meer noodig geworden zijn , is met de regeling van het Prentenkabinet niet voortgegaan ; daartoe is het bepalen van een vast stelsel noodig en op het voorstel, dienaangaande door den raad van bestuur 25 Mei 1875 gedaan, is geen antwoord ontvangen. De benoeming van een directeur voor het Prentenkabinet opent het vooruitzigt op de ijverige behartiging van deze aangelegenheid. Het Prentenkabinet werd dit jaar door 589 personen bezocht. Een lek in den waterbak maakte het op 15 Februarij noodzakelijk, onverwijld eenige schilderijen op te bergen en den bak leeg te maken. Door de zorg van den opzigter van het gebouw, werd dit lek spoedig hersteld en de bak zoodanig voorzien dat er niet veel vrees voor eene herhaling bestaat. In liet begin van dezen winter ontstond weder eenige ongelegenheid door het stukvriezen van een afvoerpijp, die het openbreken van een gedeelte van den muur noodzakelijk maakte in een der museumzalen; deze herstelling kon echter geschieden buiten den tijd dat het Museum geopend was. De brandbluschmiddelen zijn van tijd tot tijd beproefd en in goeden staat bevonden. Amsterdam , 21 Februarij 1877. J. W. Kaiser.
---

