OFFICIEEL GEDEELTE. (Staatsblad no. 156.) BESLUIT van den 3den Julij 1877, bepalende dat de wet van 28 Maart 1877 (Staatsblad no. 35), tot wering van besmetting door uit zee aankomende schepen, in werking treedt op 1 Augustus 1877.
Wij WILLEM III, bij de gratie Gods , Koning der Nederlanden , Prins tan Oranje-Nassau , Groot-Hertog van Luxemburg , enz., enz., enz. Op de voordragt van Onze Ministers van Binnonlandsche Zaken en van Marine, van 23 Junij 1877, lit. F, 9de afdeeling, en 26 Junij 1877, n°. 9, letter B; Gezien art. 23 der wet van 28 Maart 1877 ( Staatsblad n°. 35), tot wering van besmetting door uit zee aankomende schepen; Hebben goedgevonden en verstaan te bepalen, dat de genoemde wet in werking treedt op 1 Augustus 1877. Onze voornoemde Ministers zijn belast met de uitvoering van dit besluit, dat in het Staatsblad zal worden geplaatst, en waarvan afschrift zal worden gezonden aan de Algemeene Rekenkamer. Zurich, den 3den Julij 1877. WILLEM. De Minister van Binnenlandsche Zaken, Heemskerk. De Minister van Marine, Taalman Kip. Uitgegeven den zesden Julij 1877. De Minister van Justitie, van Lynden van Sandenburg. Bij besluit van den 3den Julij 1877, n°. 32, heeft Zijne Majesteit goedgevonden den luitenant ter zee der 2de klasse O. J. Damme en den scheepsklerk J. F. de Meester, op hun daartoe gedaan verzoek , eervol uit de zeedienst te ontslaan; eerstgenoemde met den 15den dezer en laatstgemelde met den laatsten der maand waarin dit besluit ter zijner kennis zal worden gebragt. Bij Koninklijk besluit van den 3den Julij 1877, n°. 17, is de 2de luitenant A. Wilmaring, van het 1ste regement infanterie, krachtens punt 4 van art. 38 der wet van den 28sten Augustus 1851 ( Staatsblad n°. 128), op non-activiteit gesteld, in afwachting dat omtrent hem nader zal worden beschikt. Bij Koninklijk besluit van den 3den Julij 1877, n°. 18, is aan den voor de dienst in Indie bestemden soldaat F. A. Steffen, van het koloniaal werfdepót, de vergunning verleend tot het dragen van de Duitsche medaille, ingesteld ter herinnering aan den veldtogt tegen Frankrijk in 1870/71.
---

MINISTERIE VAN JUSTITIE.
De gewone audientie van den Minister van Justitie zal op Woensdag, 11 Julij aanstaande, niet plaats hebben.
---

MINISTERIE VAN FINANTIEN.
De Minister van Finantien brengt bij deze ter kennisse der belanghebbenden dat in de maand November aanstaande, in het locaal van het Departement van Finantien, een vergelijkend onderzoek zal plaats hebben van adspiranten voor de betrekking van surnumerair der posterijen , waartoe twaalf plaatsen ter vervulling worden opengesteld. De adspiranten behooren zich vóór den lsten October aanstaande, bij een op zegel geschreven request, tot den Minister te wenden. Na dien tijd inkomende verzoeken worden buiten aanmerking gelaten. Bij dit request behooren de volgende stukken te worden overgelegd: Eene verklaring van het gemeentebestuur der woonplaats van den adressant, inhoudende, dat hij is Nederlander en van een goed burgerlijk gedrag. b. Eene acte van geboorte waaruit blijkt dat hij is geboren tusschen den lsten Julij 1856 en den lsten Julij 1859. c. Eene door het gemeentebestuur gelegaliseerde verklaring van twee geneeskundigen , houdende dat de adspirant is van een gezond en sterk gestel en vrij van ligchamelijke gebreken , welke hem voor de active dienst op eenig postkantoor of voor de postdienst op de spoorwegen ongeschikt maken. Die verklaring moet worden opgemaakt overeenkomstig een formulier waarvan exemplaren bij den directeur van ieder postkantoor te verkrijgen zijn. Dienonverminderd kan door de commissie over de bij het examen in het oog vallende gebreken, welke naar haar oordeel voor de postdienst ongeschikt maken, worden beslist. Zij wier stukken in orde worden bevonden ontvangen eenen oproepingsbrief,
aanwijzende den dag en het uur waarop zij voor de commissie hebben te verschijnen. De kundigheden, die de candidaten zullen moeten bezitten, zijn: a. Het schrijven van eene nette en duidelijke hand. De candidaten, wier schrift blijkens hun verzoekschrift niet aan de vereischten van duidelijkheid en netheid beantwoordt, worden van de mededinging aan het examen uitgesloten. b. Kennis van de Nederlandsche taal, van hare spelling, spraakkunst en haren stijl; alsmede van de voornaamste voortbrengselen harer letterkunde. Vaardigheid om zich mondeling en schriftelijk, ordelijk en duidelijk uit te drukken. c. Kennis van de Fransche taal. De adspirant zal in de regels der spraakkunst ervaren en in staat behooren te zijn een stuk van de Nederlandsche in de Fransche en van de Fransche in de Nederlandsche taal, zonder grove fouten, over te brengen. Hij behoort zich tevensin het Fransch op eene goed verstaanbare wijze, mondeling en schriftelijk, te kunnen uitdrukken. Kennis van de regels der Engelsche en Hoogduitsche spraakkunst en genoegzame bedrevenheid in beide talen om uit het Engelsch en het Duitsch in het Nederlandsch te kunnen overbrengen. Het vaardig lezen van gewoon Hoogduitsch schrift is bovendien een vereischte. Bekendheid met de voornaamste voortbrengselen der Fransche, Engelsche en Duitsche letterkunde. d. Vlug en naauwkeurig rekenen, waarbij volledige en grondige kennis der behandeling van gewone en tiendeelige breuken, wat de toepassing der vier hoofdregels betreft, vereischt wordt. Grondige kennis van het metrieke stelsel van maten en gewigten en van de eigenschappen en toepassing van de leer der evenredigheden. e. Aardrijkskunde in haren geheelen omvang, meer bijzonder die van Nederland en van de Nederlandsche koloniën en bezittingen in andere werelddeelen. De candidaten moeten de staatkundige indeeling en de grenzen der voornaamste Staten kennen. Gemeenzaamheid wordt gevorderd met het gebruik van landkaarten, waarop de candidaat met gemak de zeeën en meren, den loop der rivieren en de ligging van bekende plaatsen zal behooren te kunnen aanwijzen. Ten aanzien van Nederland zal dit onderzoek mede tot kleine plaatsen worden uitgestrekt. Beginselen der kosmograpliie of wiskundige aardrijkskunde omvattende de kennis van de gedaante en afmetingen der aarde, van de plaatsbepaling op hare oppervlakte, van de voornaamste verschijnselen ontstaande door de beweging der aarde om hare as en om de zon, van zons- en maansverduistering. Kennis van den natuurlijken toestand der aarde. Dampkring, temperatuur , winden , stroomingen, voortbrengselen. Bekendheid met den handel en het fabriekswezen van de voornaamste Europesche Staten. ƒ. Kennis van de hoofdpunten der Nederlandsche Staatsinrigting, wat betreft het bestuur van het Rijk, de provinciën en de gemeenten. 's Gravenhage, den 12den Mei 1877. De Minister voornoemd, H. J. v. d. Heim.
---

NIET-OFFICIEEL GEDEELTE. BINNENLAND
Het tweede bijvoegsel tot deze Courant bevat de uitkomsten der bevolkingsstatistiek over April van dit jaar. Volgens eene door de Amsterdamsche Courant medegedeelde opgave zijn in de maand Junij jl. geschut: door de Noordzeesluizen. — Naar zee: 17 fregatten of barken, 6 brikken , 2 schoeners, 1 kofschip , 69 schroefstoomschepen en 270 visschersvaartuigen, te zamen 372, inhoudende 46,448 tonnen. — Uit zee : 13 fregatten of barken , 5 brikken , 6 schoeners , 66 schroefstoomschepen , 320 visschersvaartuigen en 1 ander vaartuig, te zamen411, inhoudende 42,035 tonnen; totaal 783 schepen, inhoudende 88,483 tonnen. Gedurende de maanden Januarij tot en met Mei 1872 schepen , inhoudende 274,918 tonnen , te zamen in 1877 (eerste 6 maanden) 1555 schepen, inhoudende 363,401 tonnen. In 1876, na de opening op 1 November , 243 schepen , inhoudende 81,987 tonnen ; totaal-generaal 1798 schepen, inhoudende 445,388 tonnen ; door de Oranjesluizen: 1 bark, 3 brikken, 6 schoeners, 7 kofschepen , 192 raderstoombooten, 553 scliroefstoombooten, 4666 tjalken of pramen, 2782 visschersvaartuigen en 1215 andere vaartuigen; te zamen 9425 schepen. Gedurende de maanden Januarij tot en met Mei 24,644 schepen ; totaal 1877 (eerste 6 maanden) 34,069 schepen. In 1876 , 80,664; in 1875, 68,935; in 1874, 80,823; in 1873 , 86,753; in 1872, na de opening der sluizen op 18 Maart , 70,395; totaalgeneraal 421,639 schepen.
---

