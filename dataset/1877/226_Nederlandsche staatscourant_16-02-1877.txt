OFFICIEEL GEDEELTE.
Bij Zijner Majesteits besluit van den 14den Februarij 1877, n°. 25, is mr. P. J. F. M. van der Does de Willebois, thans attaché bij het Nederlandsch corps diplomatique, benoemd tot secretaris van legatie. Bij Zijner Majesteits besluit van den 13den Februarij 1877, n°. 25, is, inet ingang- van 20 Februarij 1877, benoemd tot plaatsvervangend kantonregter te Helmond, M. Schuylenburg, controleur der Rijks directe belastingen enz. aldaar. Bij Zijner Majesteits besluit van den 13den Februarij 1877, is benoemd tot notaris binnen het arrondissement Winschoten, ter standplaats de gemeente Yeendam, mr. A. Jansenius de Yries, candidaatnotaris te Borger. Bij Koninklijk besluit van 14 Februarij 1877 , n°. 19 , is tot burgemeester der gemeente Axel , met ingang van 1 April aanstaande , benoemd jhr. mr. L. Schorer, advocaat te Amsterdam. Bij Koninklijk besluit van 14 Februarij 1877,11°. 20 , zijn herbenoemd : met ingang van 22 Februarij e. k., tot burgemeester van Neeritter , P. F. Linssen, secretaris dier gemeente ; met ingang van 25 Februarij e. k., tot burgemeester van Geul, H. J. Vijgen; met ingang van 28 Februarij e. k., tot burgemeester van Besoijen, J. Yerwiel; en met ingang van 1 Maart e. k., tot burgemeester van Middelburg, jhr. mr. J. \V. M. Schorer. Bij Koninklijk besluit van 13 Februarij 1877, n°. 19 , is aan P. B. Reeringh , op zijn verzoek , eervol ontslag verleend uit zijne betrekking van ontvanger der in- en uitgaande regten en van den accijns op de suiker te Amsterdam, behoudens aanspraak op pensioen en onder dankbetuiging voor de vele en trouwe diensten gedurende een tijdvak van vijftig jaren den lande bewezen.
---

MINISTERIE VAN BUITENLANDSCHE ZAKEN.
Den 13den Februarij 1877 heeft te Brussel de uitwisseling plaats gehad der acte van bekrachtiging van het verdrag tusschen Nederland en Belgie tot wederkeerige uitlevering van misdadigers, den 16den Januarij 1877 aldaar gesloten. Blijkens het protocol der zitting van de Centrale Commissie voor de Rhijnvaart van 8 September 1874, zijn de regeringen van het Groothertogdom Baden en van Elzas-Lotharingen overeengekomen omtrent den bouw van drie vaste spoorwegbruggen over den Boven-Rhijn, nabij Hüningen, Neuenburg en Alt-Breisach. Naardien de wijzigingen in het bouwplan dier bruggen, welke blijkens hetzelfde protocol aan de overige Rhijnoeverstaten in het belang der scheepvaart wenschelijk voorgekomen zijn , door de twee eerstgenoemde Regeringen zijn aangenomen, wordt van het voornemen tot dezen bouw aan de belanghebbenden kennis gegeven, onder bijvoeging dat beide genoemde Regeringen de verpligting op zich genomen hebben om , gedurende de werkzaamheden , vlotten en vaartuigen kosteloos voorbij de bouwwerken te doen slepen.
---

MINISTERIE VAN BINNENLANDSCHE ZAKEN.
De gewone audientie van den Minister van Binnenlandsche Zaken zal aanstaanden Zaturdag 17 dezer niet plaats hebben.
---

MINISTERIE VAN MARINE.
De Minister van Marine brengt ter kennis van belanghebbenden, dat, vermits te Cayenne de gele koorts heerscht, op schepen, die van daar komen, de quarantaine-maatregelen zullen worden toegepast. 's Gravenhage, den 15den Februarij 1877. De Minister voornoemd, Taalman Kip. De kapitein-luitenant ter zee J. P. van Rossum wordt met den eersten Maart aanstaande gedetacheerd bij het Departement van Marine ter waarneming der betrekkingen van chef der afdeeling Personeel en "van lid der commissie tot het examineren van zee-officieren en adelborsten. De gewone Audientie van den Minister van Marine zal op Vrijdag den 16den dezer niet plaats hebben.
---

NIET-OFFICIEEL GEDEELTE. BINNENLAND.
In de zitting van de Tweede Kamer der Staten-Generaal van heden (15 Februarij) zijn de beraadslagingen voortgezet over het wetsontwerp houdende nadere bepalingen omtrent het tarief van in- en uitvoerregten en omtrent de leges en emolumenten der in- en uitgaande regten en accijnsen. Eerst kwam in behandeling art. 5, luidende: » De regten op den uitvoer van lompen volgens art. 20 der genoemde wet van 15 Augustus 1862 worden bepaald, voor de linnen en katoenen lompen en hetgeen daaronder begrepen is op f 2.50, en voor de onvermengde wollen lompen op f 1.25 de 100 kilogram. Deze regten vervallen een jaar na het in werking komen dezer wet." De Minister van Finantien nam over een amendement op dit artikel voorgesteld door den heer Yerniers van der Loeff, strekkende om art. 5 van het wetsontwerp aldus te lezen: » Art. 20 der genoemde wet van 15 Augustus 1862 vervalt. " De lieeren de Bieberstein, Godefroi en de Minister van Finantien voerden het woord, waarna het nieuwe artikel 5 zonder hoofdelijke stemming werd aangenomen. Na de goedkeuring van art. 6, zonder beraadslaging, werd ten tweede behandeld een amendement van den heer Viruly Verbrugge , strekkende om aan artikel 7, dat de Minister van Finantien aldus wijzigde: i> Deze wet treedt in werking met den lsten Julij 1877" toe te voegen de bepaling: »Het tarief van in- en uitvoerregten blijft van kracht tot 1 Januarij 1881." De heer de Bruyn Kops trok zijn amendement in, strekkende om aan het ontwerp toe te voegen een nieuw artikel, luidende: » Het tarief van in- en uitvoerregten wordt vóór den lsten Januarij 1882 aan herziening onderworpen. " Aan de beraadslaging namen verder deel de heeren van Baar, Schimmelpenninck, Bastert, Heydenrijck, van Naamen van Eemnes, Blussé en de Minister van Finantien, waarna het amendement van den heer Viruly Verbrugge met 40 tegen 23 stemmen verworpen en art. 7 onveranderd aangenomen werd. Ten derde keerde de Kamer terug tot artikel 2; en wel tot de behandeling andermaal van den post garens , dien gisteren de heer Verniers van der Loeff had voorgesteld onveranderd te laten , gelijk die oorspronkelijk was voorgesteld, over welk amendement de stemmen hadden gestaakt. Nadat de heer Verheijen het woord had gevoerd, werd het amendement ten tweeden male aan eene stemming onderworpen , en als verworpen beschouwd, nadat weder de stemmen daarover hadden gestaakt , daar 32 leden zich daarvoor en 32 zich daartegen verklaarden. De gisteren door den Minister van Finantien gewijzigde redactie, luidende: » garens, uitgezonderd de meer dan tweedraads getwijnde, geverwde of ongeverwde, wollen of saijetten garens " werd, na verwerping van het daarop voorgedragen amendement, van den lieer van den Berch van Heemstede , tot toevoeging van de woorden: » al of niet met katoen gemengd" met 50 tegen 14 stemmen, zonder hoofdelijke stemming goedgekeurd. Het gewijzigde artikel 2 werd daarna zonder hoofdelijke stemming goedgekeurd. Ten vierde werd hervat de behandeling van het nieuw, na art.4in te voegen, en door den Minister van Finantien gisteren voorgesteld artikel. Na eene gedachtenwisseling tusschen dezen laatste en den heer Vening Meinesz, werd dit nieuw artikel goedgekeurd, Bij de behandeling der beweegredenen deelden de heeren Corver Hooft en Schimmelpenninck van der Oije de redenen mede, die hen noopten zich tegen het wetsontwerp te verklaren. Dit werd met 48 tegen 16 stemmen aangenomen. Tegen hebben gestemd de heeren: Wintgens, de Casembroot, Saaymans Vader, Haffmans, Arnoldts, Smitz, Schimmelpenninck. van der Oije, Corver Hooft, Heydenrijck, Bichon vanIJsselmonde,Kerensde Wijlre, van den Berch van Heemstede, Messchert van Vollenhoven, Schimmelpenninck, van der Schrieck en Lambrechts. Daarna werden de algemeene beraadslagingen gevoerd over het wetsontwerp houdende nadere bepalingen omtrent den accijns en het invoerregt op gedistilleerd. Daaraan namen deel de heeren Saaymans Vader, Heydenrijck, Tak van Poortvliet, Blussé, Fabius, de Casembroot en Kappeyne van de Coppello. Door sommigen werden bedenkingen tegen dit wetsontwerp ingebragt. De Minister van Finantien beantwoordde die, en verdedigde in het breede de voordragt. De heer de Vries stelde voor de behandeling van art. 1 tot morgen uit te stellen , ten einde gelegenheid te geven de tegen eene aanneming of verwerping van het wetsontwerp geopperde bezwaren te overwegen. Dit voorstel werd met 39 tegen 24 stemmen verworpen. Artikel 1, luidende : » De accijns per hektoliter gedistilleerd ad vijftig percent sterkte, bij
de nvét van den 9den April 1869 ( Staatsblad n°. 62) bepaald op f 53, wordt verhoogd tot f 57 " , werd zonder beraadslaging 1 met 35 tegen 29 stemmen aangenomen. Tegen hebben gestemd de heeren Bredius, Idzerda, van Kerkwijk, Ilingst, Blussé , de Bruyn Kops , Mirandolle , Bergsma , Lambrechts , deTÜuiter Zylker, Geertsema, Smidt, Lenting, Saaymans Vader, Haffmans, Arnoldts , Viruly Yerbrugge , Moens, Kappeyne van deCoppello, Tak van Poortvliet, Smitz, van Houten, Mees , Jonckbloet, de Roo van Alderwerelt, van der Kaay, de Jong, Rombach en Yerniers van der Loeft'. Kaar aanleiding van een voorstel van den heer Yerniers van der Loeff, veranderde de Minister van Finantien artikel 2 volgenderwijze: » Onze Minister van Finantien is bevoegd om proefstokerijen, als bedoëld zijn bij artikel 81, § 2, der wet van 22 Julij 1862 (Staatsblad n°. 62), toe te laten , en alle branderijen, waarin andere werktuigen worden gebezigd of waarin eene andere werkwijze gevolgd wordt dan die, waarvoor reeds algemeene bepalingen bestaan." Aan de beraadslaging nam nog deel de heer van Houten, waarna het gewijzigd art. 2 zonder hoofdelijke stemming werd goedgekeurd. De behandeling van het wetsontwerp zal morgen worden voortgezet. Aan de Kamer is medegedeeld dat zijn ingekomen: een wetsontwerp tot vervroeging van het tijdstip van den aanvang der meerderjarigheid, en afschaffing van de meerderjarig-verklaring (venia actatis); een wetsontwerp tot bekrachtiging van den onderliandschen verkoop van spoorweggrond in de Hoven onder Zutphen aan G. van Broekhuijsen. De heer Oldenhuis Gratama heeft, namens de Commissie voor de Verzoekschriften op adressen verslagen uitgebragt, met welker conclusien de Kamer zich vereenigde.
---

