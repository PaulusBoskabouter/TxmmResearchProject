De Monster-Werkstaking.
De amerikaansche werkstaking woekert nog altijd voort. Van eergisteren wordt per transatlantischen kabel aan den Times getelegrapheerd, dat het gouvernement de atlantische Staten onder generaal Hancock, met het hoofdkwartier te Philadelphia, en de Mississippi-vallei onder generaal Pope, met het hoofdkwartier te St, Louis, geplaatst heeft. De werk-, stakingen breidden zich steeds uit, doch te Philadelphia aelf meende men door de crisis heen te zijn, dank zij de uitstekende gezindheid van politie en troepen. Het geheele westelijke gedeelte dei stad werd bewaakt en samenscholingen waren niet geoorloofd. Op de Pennsylvanië-lijn liepen eergisteren geregeld passagierstreinen, maar het goederenverkeer was nog gestremd. De stakers waren bij voortduring meester van de lijn tusschen Harrisburg en Pittsburg; passagierstreinen bereikten laatstgenoemde stad langs een omweg over de West-Pensylvanië-lijn, waarop Maandagnamiddag, eene botsing tusschen twee tremen plaatshad, naar aanleiding waarvan 7 personen werden gedood en verscheidene andere gewond. Te Pittsburg was Maandag door de autoriteiten, met behulp der troepen, de orde hersteld en had men den sedert Zondag-morgen woedenden brand tot staan gebracht. De opstandelingen hebben hunne wapenen en ook de drie kanonnen teruggegeven. Tal van arrestatiën hebben plaats gehad. De naar Pittsburg afgezonden militie van Philadelphia. op de Pensylvanië lijn geblokkeerd, gaf zich voor het grootste gedeelte aan de stakers over, die den soldaten te eten gaven en hen vervolgens weer naar huis stuurden. Op verschillende punten verricht de militie van andere Staten dienst. In de locomotieven-bergplaats zijn Zondag 15 soldaten, dooden en gewonden, verbrand Te Harrisburg werden Maandag-avond herhaaldelijk pogingen in het werk gesteld om oproer te maken,' doch de onversaagdheid van den mayor wist het te voorkomen, en de burgers patrouilleeren nu, tot handhaving der orde, door de straten. De directeuren van den Pennsylvaniëspoorweg hebben bekend gemaakt, dat zij met de stokers in geen vergelijk willen treden noch het loon verhoogen. Gelijke verklaring werd afgelegd door de maatschappijen der Pittsburg-, Fort Wayne- en Chicago-lijn, zoodat, althans wat de eerste dezer drie betreft, het gisteren door ons aan den Times ontleende bericht, dat de maatschappij had toegegeven, onjuist was.
Te Reading dreigde het Maandag-avond tot even bloedige ongeregeldheden te komen, als daags te voren te Pittsburg het geval was geweest. De oproerlincen vielen de troepen te lijf, die daarop vuur gaven. Behalve eenige stakers werden daarbij ook verscheidene politieagenten en vreedzame burgers gewond; hetgeen niet weinig bijbracht om de opgewondenheid nog te doen toenemen. Omstreeks middernacht was men het oproer meester, doch niet dan nadat fl personen gedood en 40 gewond waren, terwijl ook de troepen een 14-tal gekwetsten telden.
Te New-York gevoelt men zich alles behalve op zgn gemak, wijl daar voortdurend meetings worden belegd, om de oproerlingen te steunen, en er gisteren ook eene vergadering der Internationale met hetzelfde doel moest, plaats hebben. Uit de stad New-York zijn, met het oog op alle eventualiteiten, geene troepen weggezonden. Tusschen Buffalo en Rochester, op den New-York-Central-spoorweg, heeft alle verkeer opgehouden; aan het station van eerstgenoemde plaats staan sterke militaire wachten geposteerd. Maandag werden daar de oproerlingen meester van de lijn. De mayor van Buffalo belegde voor des avonds eene meeting, om de orde te handhaven. Er verscheen wel is waar eene talrijke menigte, maar in plaats van den mayor te steunen, betuigde zij sympathie voor de stakers. Zoodra het duister was, dreef het gepeupel 200 militairen uit de locomotieven-bergplaats van den Lake Shore-spoorweg; later trachtten de verjaagde troepen het gebouw weder te veroveren, doch tevergeefs, en met achterlating van verscheidene gewonden. Voorts poogde het grauw de rails op te breken en brand te stichten; het werd echter teruggedreven. Eenigen tijd later hadden branden plaats, evenwel niet van groote beteèkenis. Nu het zoover gekomen was, riep de gouverneur van den Staat New-York 28,000 man militie op en deed de geheele westelijke divisie naar Buffalo vertrekken. De mayor dier stad had bovendien 2000 buitengewone politieagenten aangesteld. In de eerste botsing met de troepen vielen vam de zijde des gepeupel 6 2 dooden en fl gewonden.
De Erie-spoorweg is steeds geblokkeerd van Hornellsville naar Buffalo, doch ongeregeldheden vielen daar niet voor en de troepen bewaken de stations. Ook _w«r is men niet geneigd aan de eischen der stakers toe te geven, veronderstellende, dat de beweging spoedig van zelf zal uitsterven. Patrick Dorohue, de aanvoerder der beweging te Hornellsville, is gearresteerd.
De Baltimore en Ohio-lijn is steeds gesloten voor het goederenverkeer westwaarts van Cumberland. Maandag maakten de oproerlingen zich daar meester van een naar het Westen vertrekkenden passagiers-trein, die voortreed tot Pittsburg, waar 40 stakers, die zich in de waggons bevonden, door de politie werden gevangen genomen. , In tal van andere Staten en plaatsen, te veel om te noemen, is het verkeer eveneens gestremd, maar bleef men tot dusver vrij van ongeregeldheden. Te San Francisco echter ziet de toestand er gevaarlijk uit. Niet minder dan 10,000 man hielden daar eene meeting, waarop gevaarlijke resolutiën werden aangenomen, vooral tegen de Chinezen gericht. Na de meeting viel het gepeupel verscheidene chineesche woningen aan, stak er een in brand en trok toen naar de chineesche wijk. Me middernacht slaagde de politie er in de menigte uiteen te jagen, als vorens nog veel schade was aangericht. De chineesche wijk wordt thans door de troepen krachtig bewaakt. De jongste telegraphische berichten luiden over het geheel eenigszins gunstiger.
---

Amsterdam, 26 Juli. Hull en de Kultuurkamp.
II {Slot.)
Niet minder merkwaardig zijn Hüll's woorden, waar hij, ter juiste beoordeeling van den boetgang naar Ganossa, dat feit plaatst in het licht der toenmalige verhouding tusschen Paus en Keizer.
Als grondslagen der duitsche Rijkswet golden in de eerste plaats de godsdienst en dan eerst de troon. De eerste strekte tot basis van elke wetgeving, terwijl de laatste als het middelpunt eener krachtige Regeering beschouwd werd. Eenerzijds aan den hemel, anderzijds aan de aarde verbonden, zocht men op die wijze aan alle stroomen des tijds het hoofd te bieden, hetgeen ook werkelijk bijna 15 eeuwen lang het geval was. De duitsche Keizer werd door Karel den Groote (die van Paus Leo 111 de oude waardigheid van imperator en de roomsche keizerskroon ontving) roomsch Keizer en gold als het wereldlyk opperhoofd der gansche christenheid. De Paus, als geestelijk opperhoofd, zalfde hem en sierde hem met de kroon; de godsdienst was en bleef het leven en de bezieling van het pntzaglijke lichaam des Staats.
In de laatste bladzijden der brochure toont Hüll, hoe Pruisen zich steeds heeft beijverd, om eene soort van Staatsreligie in te voeren als onderafdeeling der politie.
Pruisen — dus gaat hij dan voort — 'heeft bij gelegenheid der keulsche verwikkelingen (toen de aartsbisschop naar de gevangenis werd gevoerd, omdat hij -weigerde den katholieken huwelijkszegen uit te spreken over de katholieke bruiden van evangelische bruidegoms) alsmede door de vervolging der oud-lutherschen ¦getoond, dat het niet terugdeinst, om de kerkelijke en staatkundige vrijheid aan te randen. De rechtvaardigheid van koning Wilhelm IV maakte aan dat streven een einde, en het gevolg was een dertigjarige vrede tusschen Pruisen en de katholieke Kerk.
In al de twisten der middeleeuwen oefende het hooge aanzien des Pausen alüjd een voor het volk zeer voordeeligen invloed uit, terwijl het militaire despotisme, de zwaarste ziekte aller tijden, niet .kon opleven. Want de Paus, die als geestelijk herder zijn kudde beschermde, zorgde ook voor hare stoffelijke belangen. Hoe meer daarom de kerkelijke organen hun macht en aanzien verliezen, des temeer zal het Cesaro-papisme zijn zegepraal vieren over volk en Kerk. »Een vrije Kerk in een vrijen Staat", zij de roep van den vriend des vaderlands. Daarom is het treurig, dat in het Duitsche Rijk die roep naar vrijheid wordt gemist en zich aldaar een knechtschap ontwikkelt, dat \a Landdag en pers op walgelijke wijze te voorschijn treedt. Want hoe zou anders het herhaald en eeuwigdurend schimpen en het schelden tegen al wat kerkelijk en heilig is denkbaar wezen, wijl dit slechts als mode geldt in de dagen van verval en knechtschap. Ja, het getuigt van knechtschap, als het valsche Liberalisme teen vrijheid gunt aan de Kerk, die.het oor de hervormers aan den Staat heeft overgeleverd. Het getuigt van knechtelij- If en zin,als de ééne gezindte zwijgt, wanneer de andere wordt vervolgd, of als men jubelt, zoodra voor den herdersstaf word t gewaarschuwd en de korporaalstok voor den dag gehaald. Van knechtschap getuigt het, als men eerst het spook van bet Jezuïetisme oproept, om er zich verbolgens bevreesd voor te toonen, eene manoeuvre, die gestadig door de bureaucratie en, helaas, ook door een deel der vrijmetselaarsloges, die een edeler doel hebben na te streven [?], wordt aangewend.
Nooit zijnde ontevredenheid, haat en twistzucht dermate opgewekt als thans. Elke gemeene lafaard mag tegenwoordig ongestraft het geestelijk gewaad beschimpen, al kan ook dé drager of draagster daarvan met de edelsten des lands in kennis en deugd wedijveren. Voor zulk eene vrijheid beware ons de genadige Hemel 1 In naam der verdraagzaamheid, en burgerlijke vrijheid ondermijnt men den grondslag van het christelijk geloof, tracht wettige gebruien en instellingen van andere gezindten te verstoren en behandelt iedereen «is een vriend der duisternis, die niet onr dlt opzicht de stem des volks als de stem Gods erkent. Gelijk men er naar streeft de soldaten in een gelijkvormig gewaad te steken, tracht men ook een uniform voor den geest in te voeren, en in dat dwangbuis moet eiken bestrijder van den heerschenden tijdgeest gewrongen w0rden....... Nijd en vooroordeel, van hooger hand gevoed en gericht tegen alles wat naar Kerk riekt, zijn de eenige drijfveeren, die de spotters en verachters tot hun laag bedrijf aanzetten. Zoo kan zich heden ter nauwernood een diaeones of liefdezuster vertoonen, zonder een verachtelijk schouderophalen te ontmoeten. Foei! en nogmaals foei! over zulk eene laaghartige gezindheid.
In dier voege gaat Hüll voort, om aan zijne verontwaardiging lucht te geven, en de verachtelijke Kuituurkampers op de kaak te stellen. Hij bejammert het, dat het Liberalisme in het ongelukkige Duitschland zijn zetel heeft genomen en er al de oude godsdienstige instellingen tracht te sloopen. De liberalen voeren het land ten ondergang; zij hebben als beulsknechten der Regeering gejubeld, toen het volk, met boos opzet tegen de Katholieken aangevuurd, burgertwisten in het leven geroepen en ongeloof allerwegen verspreid werd. Het heidensche Duitschland moet eerst tot het christendom terugkeeren; de luthersche en protestantsche Kerken, thans aan handen en voeten gebonden, moeten hare onafhankelijkheid trachten te verwerven, evenals de katholieke Kerk, die juist om hare onafhankelijkheid niet noodig heeft tot allerlei afkeurenswaardige hulpmiddeltjes hare toevlucht te nemen.
Hüll wanhoopt niet en roept alle vrienden des vaderlands op, om mede te helpen tol het verwijderen van den Kultuurkamp.
---

BUITENLAND. Algemeen Overzicht.
Van nieuwe krijgsbedrijven wordt heden niet gewaagd. Wel echter wordt thans van russische zijde erkend, dat werkelijk verleden Vrijdag de Russen te Plevna (westelijk van Tirnova) door uitWiddin gezonden troepen van Osman-Pacha geslagen zijn. De russische generaal Schilder-Schuldner had de stad vandenoordzijde aangetast, terwijl hij gelijktijdig een regiment aan de oostzijde liet aanvallen; maar hij werd op den weg naar Bjela teruggeworpen met een verlies van twee kolonels, 14 officieren en 1878 manschappen : de generaal zelf was gekwetst. — Hieruit blijkt dus, dat de russische rechtervleugel nog niet zoo heel gerust kan zijn, zoolang Osman te Widdin zit en naar believen troepen kan afzenden. Dat is dan ook zeker de reden, waarom generaal Krüdener van Nicopol over Rahova en Lom Palanka langs den Donau is opgerukt om Widdin van de landzijde aan te tasten, terwijl de Rumeniërs vanKalMat uit het bombardement met verdubbelde krachten voortzetten. De beschieting van Roestsjoek wordt eveneens voortgezet, zonder dat Mehemed- Ali , de nieuwe Serdar-Ekrem, zich in beweging stelt.
Bezuiden den Balkan handhaven de Russen zich te Kesanlyk en omstreken, en houden den Sjibka-pas met nog verscheidene andere passen flink bezet. Ook Eski-Saghra blijkt in hun macht te zijn, want zij hebben er een versterkt kamp opgericht.
Reoef-en Soeleiman-Pacha hebben het opstellen hunner vereenigde troepen, ter sterkte van 60,000 man, volbracht, zonder door de Russen daarin gehinderd te worden. Soeleiman zal tegen de Russen over Jeni-Saghra opereeren. Rasgrad is nog in de macht der Turken.
Aarifi-Pacha heeft weder een nota aan de mogendheden gezonden, waarin hij tegen de russische gruwelen protesteert. De vierde rumeensche divisie van generaal Manu is bij Nicopolis den Donau overgetrokken.
De berichten uit Klein-Azië z'yn heden van weinig belang. Alleen verneemt men, dat de Russen van Ardahan uit voorwaarts rukken op den straatweg naar Olti. Een engelsche correspondent van den Nouvelliste de Rotten deelt onder reserve mede, dat het kabinet van St. James een koerier heeft afgezonden om aan Rusland een ultimatum te overhandigen, waarbij geëischt wordt dat de Czaar zijn marsch op Constantinopel stake en niet langer voortga met het tractaat van Parijs te verscheuren, zoo hij althans niet wil, dat Engeland gedwongen zij hem onverwijld den oorlog te ver klaren en zich met geweld tegen de russische plannen te verzetten. — Tot zóó ver de Nouvelliste.
Gisteren-avond werd in het engelsche Lagerhuis door den heer Whalley aan de Regeering gevraagd, of het waar was, dat zij met juistheid aan Rusland had doen weten, welke de grens was van Engelands geduld, m. a. w. wat haar tot gewapende tusschenkómst zou noodzaken, ten einde Rusland in de gelegenheid te stellen, desverkiezende onderhandelingen over zulke punten te openen en den oorlog te voorkomen. De minister Northcote achtte het niet gepast daarop |te antwoorden; als hij iets mede te deelen had, zou hij het uit eigen beweging doen.
In verband hiermede is 't intusschen van belang te vernemen, dat de engelsche ambassadeur te Constantinopel, de heer Layard, aldaar in den laatsten tijd meer dan ooit in eere wordt gehouden en tot zelfs in het paleis des Sultans een in het oog loopenden invloed heeft. Zelfs de nieuwe minister van Oorlog en zwager des Sultans, Mahmoed-Damad, moet zijn jongste promotie (de vervanging van Redif in het departement van Oorlog) aan Layard danken. Aan de Köln. Ztg wordt dan ook uit de turksche hoofdstad geseind, dat indien Turkije in een openbaren veldslag wordt overwonnen, Engeland Constantinopel zal bezetten." De Sultan, zoo heet het verder, is op alles voorbereid en stemt met de engelsche plannen in. Men stelt thans van alle mogendheden nog het meeste vertrouwen op Groot-Britannië; van de andere, verklaarde onlangs een der ministers, hebben wij niets dan verwikkelingen te wachten. Engeland alleen heeft er geen schuld aan, dat Bulgarije thans in een woestenij is herschapen, waar men slechts lijken en puinhoopen ziet." De Provinzial-Correspondenz meent, dat, zoo het bedreigen van Constantinopel ten gevolge had, dat de vaan des profeets werd ontrold, waardoor alle Muzelmannen tot den strijd tegen de ongeloovigen worden opgeroepen, zulks misschien de tusschenkómst van de neutrale mogendheden zou ten gevolge hebben. — Uit Petersburg wordt intusschen aan hetzelfde blad getelegrapheerd, dat Rusland zelfs een bezetten van GaUipoli door Engeland lijdelijk zou aanzien [zie telegrammen]. Midhat-Pacha, die zich steeds te Plombières bevindt, heeft langs telegraphischen weg den Sultan zijn diensten aangeboden. Tot dusver heeft Abdoel-Hamid daarop niet geantwoord.
Abdoel Kerim en Redif-Pacha zullen voor een krijgsraad terechtstaan.
Een neef van den Schach van Perzië, Magoenat Ali Mirsa Khan', heeft dienst genomen bij het russische leger als luitenant-kolonel.Op het oogenblik strijden(?) reeds vijf mohammedaanse he prinsen onder russische vlag.
Binnenkort zal te Budapesteen volksvergadering worden gehouden om te beraadslagen over de termen eener resolutie ter gunste van bemiddeling ten behoeve van Turkije. Ook Klapka zal die meeling bijwonen.
Naar aanleiding van de eindelijke invrijheidstelling der geestelijke heeren Pudenz en Herold te Heiligenstadt, komt de Germania thans met een nieuwen soortgelijken martelaar voor den dag, namelijk pastoor Hildebrandt van Bleicherode, die — insgelijks wegens weigering van getuigenis in zake een huwelijksdispensatie — thans reeds negen maanden gevangen zit. Het blad noodigt de liberale bladen dringend uit, om nu eindelijk toch ook eens boos te worden, al geldt het slechts een priester. Mgr. von der Marwitz, de grijze bisschop van Culm, is met 10 Mark boete gestraft, omdat hij deel genomen had aan een »gecostumeerden optocht" (een dorpseerewacht, welke hem inhaalde, toen hij het H. Vormsel kwam toedienen)!
Betreffende het testament van wijlen Mgr. von Ketteler meldt de Köln. Zeit., dat de bisschop aan privaat vermogen niets heeft nagelaten. Het grootste deel daarvan was sinds lang aan de oprichting van gestichten en scholen besteed. Zijn inkomsten aan tafelgeld en de opbrengst zijner in grcote oplagen verkochte brochures z\jn insgelijks, voor zoover zij in de zeer sobere huishouding des bisschops konden gemist worden, voor weldadige doeleinden verbruikt. Zgn bisschoppelijk kruis en den kostbaren ring, dien hij van Z. H. den Paus bekomen had, schonk hij aan de kathedraal, zijn bibliotheek aan het seminarie.. Voor zijn vrouwelijke dienstboden is een lijfrente vastgesteld, terwijl zgn huisknecht bij de familie heeft plaats gevonden. De verdere opbrengst zijner brochures is bestemd ter ondersteuning van een 1004 al arme door hem zelven aangewezen familiën.
Het kapittel van Mentz heeft Vrijdag den kanunnik Moufang tot vicaris-capitulaar benoemd en den kanunnik Hirschil tot beheerder der bisschoppelijke dotatie.
Het kapittels van Limburg heeft, gelijk trouwens niet anders te verwachten was, op den eiseh der Regeering tot verkiezing van een administrator in de plaats van den zoogenaamd afgezetten bisschop met een krachtig protest geantwoord. Als gewoonlijk zal nu de Regeering zelve eerstdaags een staatsadministrator voor het geldelijk beheer benoemen.
De bisschop van Munster is »wegens onbevoegde ambtshandelingen" tegen den 3D September gedagvaard voor het kantongerecht te Tecklenburg. Te Gostyn, in Silezië, is eindelijk de tot kerkerstraf veroordeelde kapelaan Kinowski gevangen genomen, die zich twee jaar lang wist schuil te houden en in het geheim zijn priesterlijke functiën bleef waarnemen. JMen vond o. a. 117 preeken, die hij op zolders en in schuren, veelal des nachts, gehouden had.
Te Berlijn zou verleden week een congres van socialisten vergaderen, 't Werd echter door de politie, in overleg met het Openbaar Ministerie, verboden, omdat men de zekerheid had verkregen, voornamelijk op grond van de besluiten op het jongste congres der duitsche socialisten te Gotha genomen, dat het eigenlijk niets anders gold dan het beramen van de noodige middelen om de socialistische arbeiderspartij in Duitschland, indertijd bij rechterlijk vonnis opgeheven, weder in het leven te roepen. De echtgenoote en de dochter van den ex-ambassadeur graaf von Arnim bevinden zich sinds een paar dagen te Berlijn, waaruit men opmaakt, dat de toestand des graven, die alleen te Ragatz is achtergebleven, voor het oogenblik vrij bevredigend is. Of hij de badkuur te Karlsbad zal kunnen ondergaan, is nog onzeker. De Eerl. Börsen-Courr. meldt, dat de graaf aan keizer Wilhelm verlof heeft gevraagd om zich over duitseh grondgebied derwaarts te begeven, maar dat dit op verlangen van Prins Bismarck geweigerd is. De Prins zou gezegd hebben: »als von Arnim in Duitschland komt, ben ik geen uur meer zeker, want hij heeft wraak gezworen en zal mij tot een duel drijven!"
Nog is de dag der verkiezingen in' Frankrijk niet bepaald, — Mac Mahon gaat Zaterdag naar Bourges, maar de geemeenteraad heeft het krediet voor de feestelijke ontvangst geweigerd. — Vijf en twintig vrederechters zijn ontslagen en zes andere hebben voor hun betrekking bedankt.
Uit Ecuador wordt onder reserve aan den Uniyers bericht, dat de president Veintimilla voornemens zou zijn een zaakgelastigde naar Rome te zenden om met den H. Stoel te onderhandelen over eenige wijzigingen in het Concordaat. Dat zou, zegt men, de aanvallen van den Comercio van Guayaquil, het orgaan der vrijmetselarij, tegen de magistratuur en den President verklaren. Ook de vrees echter voor den afloop van het tegen de moordenaars van Garcia Moreno ingeleide proces moet het voor de vrijmetselaars wenschelijk doen schijnen , dat generaal Veintimilla valt en in zijn plaats hun gedwee werktuig, genoraal Urbina, den presidentieelen zetel beklimt. Terwijl toch de Comercio voor Veintimilla slechts beleediging en smaad over heeft, steekt hij voor generaal Urbina de loftrompet.
---

