Amsterdam, 3 Augustus. Mac Mahon te Bourgen.
Verleden week heeft de maarschalk Mac Mahon gebruik gemaakt van een plechtig bezoek aan Bourges om in een aanspraak nog eens zijn politiek duidelijk te maken. Het blijkt daaruit, wat ieder trouwens reeds wist, dat hij alleen bedoelt de maatschappelijke orde te handhaven en niet de eene of andere partij te verheffen boven haar mededingsters. Nadrukkelijk verklaarde hij daarbij echter, niet onder den invloed te handelen van een geheimzinnige macht, de priesterregeenng ge- DrVtpn In dezen volzin ligt eigenlijk de beteekenis der redevoering. De Maarschalk wil er de bewering der reyohitionnairen mede te niet doen, die hem voorstellen als een werktuig eener naar de heerschappij strevende geestelijkheid. De verklaring doet zijn doorzicht zoo min als zijn karakter eer aan. Nu hij het niet beneden zijn waardigheid rekende om de schrikbeelden zijner vijanden met officieele betuigingen te bestrijden, die toch niets dan püe in het vuur zijn, had hij ten minste zijn uitdrukkingen beter moeten kiezen. Er bestaat in Frankrijk hij niemand en allerminst bij de priesters een streven naar een priesterregeenng. Dit weten de revolutionnairen zeer goed en de Maarschalk weet het ook. Toch laat de laatste het voorkomen, als ware dit wel het geval en als hehoorde het ook tot zijn taak er zich tegen te verzetten. Zijn vijanden zullen niet in gebreke blijven daarmede hun voordeel, te doen, en hun strijd tegen die vermeende priesterregeering rechtvaardigen door de eigen woorden van den Maarschalk. Dewijl zij alles, wat ïn Frankrijk tot behoud of herstel der maatschappelijke orde beproefd wordt, als stappen aanwijzen op den weg naar de priesterregeering, heeft de Maarschalk, die hun een wapen poogde te ontnemen, hun er integendeel een nieuw in de hand gegeven, dat ijverig tegen hem en zijn plannen gebruikt zal worden.
Nog bedenkelijker zouden de woorden van den maarschalk wezen, als men bij de beoordeeling verder mocht gaan dan de oppervlakte. De fransche revolutionnairen en hun voorhoede, de liberalen, zijn reeds lang gewoon om de beginselen, wier toepassing alleen de maatschappij redden kan, bij de menigte verdacht en gehaat le maken, door ze als fundamenten eener toekomstige priesterregeering voor te stellen. Om die reden maken verklaringen tegen de priesterregeering al spoedig den indruk als waren zij gericht tegen de beginselen, met welker verwerping de maatschappelijke orde zich niet verdraagt. Dat dit den Maarschalk duidelijk is, bleek tot dusverre uit geen enkele zijner daden. "Veeleer valt aan te nemen, dat ook hij tot die regenten behoort, zoo talrijk in onze eeuw, die er geen besef van hebben, dat de maatschappelijke Orde niet in de lucht hangt, maareen grondslag behoeft. Kennelijk toch beeldt hij zich in, dat zoo het hem gelukt — Waar het overigens nog verre af is — de communards en de partijen, die zich met hen hebben verbonden, er onder te houden, en President te blijven tot het jaar 80, hij Frankrijk gered zal hebben.
Wat hem bij officieele gelegenheden gezegd wordt, is trouwens zeer geschikt om zulke meeningen te voeden. Althans hetgeen tot hem gesproken werd te Bourges, bij de plechtige ontvangst op de prefectuur, voor en na zijn eigen redevoering, toont duidelijk, dat ieder redenaar de maatschappelijke orde eigenlijk slechts gelegen apht in de bevordering van zijn eigen belangen. Van al deze aanspraken, die des Maarschalks natuurlijk Uitgezonderd, is door de dagbladen geene notitie genomen, hoe belangrijk zij ook zijn voor de kennis van den algemeenen geest in onze dagen. Laat ons er een oogenblik bij verwijlen.
Men zou allicht raeenen, dat de personages, daar om den Maarschalk vergaderd, die den strijd heeft begonnen tegen de revolutie, en groot gevaar loopt door haar verslagen te worden, geheel en al onder den indruk van dien dreigenden toestand verkeeren, en aan niets anders denken zouden. Evenwel dienen meestal de hachelijke omstandigheden van het vaderland den sprekers slechts als gelegenheidsphrases, waarvan zij al zeer spoedig overspringen op hetgeen hun het dichtst aan het hart ligt. De maire van Bourges begint. Lofreden op den Maarschalk. De bevolking der omstreken is in groot getal toegesneld, omdat zij de grootheid der taak van den Maarschalk begrijpt, enz. enz. De slotzinnen luiden:
»Wees dus welkom, heer Maarschalk, in deze oude stad, die vooruitgaat en zich uitbreidt. Als gij haar doorwandelt, zult gij met eigen oogen kunnen zien, hoezeer, in weerwil van alle aangebrachte verbeteringen, de afdoende medewerking uwer regeering nog vereischt wordt, om het begonnen werk te voltooien, en de stad van Jacques Coeur een toekomst te bereiden, haar lang en roemrijk verleden waardig." Men herinnere zich hierbij, dat Jacques Cceur, die in de 15° eeuw leefde en te Bourges geboren werd, schatmeester was van Koning Karel VII. Hij heeft veel voor de stad gedaan , en de maire, met daarop te zinspelen, hoopte waarschijnlijk dat de Maarschalk zijn schatmeester — of, zooals men thans zegt: minister van Financiën — zou aanbevelen zich eveneens mild voor Bourges te toonen.
De president van het Hof van Appèl, aldaar gevestigd, zegt dat de Maarschalk de krijgshaftige en ridderlijke eigenschappen der grootste veldheeren, gepaard aan de burgerlijke deugden, die de groote staatslieden versieren, bezit; het laatste heeft hij vooral getoond door de keuze van zijn roemrijken minister van Justitie! Dit mag ook een zinspeling d la Jacques Cceur heeten! De fransche minister van Justitie zou al zeer vergeetachtig moeten wezen, als hij dezen welsprekenden president niet in welwillend aandenken hield!
De president van de handelsrechtbank roemt uitbundig den voorspoed, dien Bourges geniet door de aldaar gevestigde militaire werkplaatsen. De arbeiders hebben de consumtie bijna verdubbeld, de loonen zijn gestegen, en de spaarkassen bloeien. Het zal Bourges dan ook zeer voordeelig gaan, als het maar vrede blijft. Doch helaas, die Turken en die Russen! Op dit onderwerp aangeland, begeeft de spreker zich in politieke bespiegelingen, en zegt: »Maar het cijfer van onzen uitvoer, reeds afgenomen door de algemeene onrust, die sedert eenjaar op Europa drukt, is door den oorlog in het Oosten nog verminderd.
»Wij rekenen, heer Maarschalk, op de wijsheid en voorzichtigheid, waarvan uw regeering ons reeds zulke talrijke bewijzen heeft gegeven, en hopen dat deze oorlog, zich localiseerend in de verre gewesten, waar hij nu woedt, spoedig zal eindigen; wij wenschen dat Frankrijk nog lang en eervol in de vredespolitiek, door u ingewijd en door de groote belangen des lands gevorderd, moge volharden."
Er zijn twintig redenen voor één, die thans voor Frankrijk den vrede wenschelijk maken, maar dat de oostersche oorlog gelocaliseerd moet blijven en Frankrijk zich daarin niet mengen mag, omdat anders in Bourges de neringen zouden kwijnen, is een standpunt, dat der vorige sprekers overwaardig! Ofschoon Bourges een stad is van slechts ongeveer dertigduizend zielen, gaat het toch niet aan gevoelens als de vermelde alleen op rekening van kleinsteedsche bekrompenheid te stellen. Wanneer de Maarschalk de groote steden bezoekt, zal tot hem door zijn aanhangers geen andere taal worden gevoerd dan deze. Want, zoo hij de beginselen niet telt, blijven hem niets anders dan de belangen. De burgemeesters, die subsidie verhopen van de algemeene kas, de ambtenaren, die bevordering beoogen, de neringdoenden, die rust en vrede behoeven voor hun bedrijf, zijn op zijn hand, maar als het niet meer geldt voordcelen door hem te behalen, als er offers gebracht moeten worden, zullen zij ver te zoeken wezen. Offers—en zonder offers is geen redding denkbaar — brengen alleen de mannen, die de belangen op de tweede en de beginselen op de eerste plaats stellen. De Maarschalk scheen er dan ook een voorgevoel van te hebben opgedaan, dat hij van de belangen niet veel steun te wachten heeft, en hij ten slotte zijn eenig heil zal moeten zoeken bij de bajonetten. Dien indruk ontvangt men althans, als men de laatste regels leest van het verslag der re ceptie op de prefectuur, door het Journal officiel gegeven. Zij luiden:
»De Maarschalk antwoordde (op de aanspraak van den president der handelsrechtbank), dat zijn regeering de belangen van handel, nijverheid en landbouw steeds zou behartigen. Voorts, dat Frankrijk alles gedaan had wat het vermocht om den oorlog in het Oosten te localiseeren, en dat de handhaving van den vrede het hoofddoel zijner politiek was. ï Hiermede nam de receptie een einde. Na den afloop ging de Maarschalk een bezoek brengen aan de kanongieterij, het tuighuis, de school der vuurwerkers en het kruitmagazijn!"
---

BUITENLAND. Algemeen Overzicht.
Voortdurend verneemt men nog nadere bevestiging van het bericht der groote nederlaag, welke de Russen onder generaal baron Krüdener bij Plevna geleden hebben. De turksche bevelhebber beweert, dat 60,000 Russen tegen 70,000 Turken streden, en dat, terwijl eerstgenoemden 8000 dooden en 20,000 gekwetsten hadden, de Turken slechts 100 dooden en 300 gekwetsten telden. Die cijfers zien er zeker wat verdacht uit, al neemt men ook in aanmerking, dat de Turken achter verschansingen zaten; doch in ieder geval is het verlies der Russen enorm geweest. Da bovendien nog overdreven berichten der vluchtelingen brachten te Sistowa zulk een paniek te weeg, dat de bevolking hals over kop naar Simnitza vluchtte. De slag was op den 30" Juli begonnen en werd op den 31" ten einde gebracht. De russische nederlaag wordt ten overvloede ook nog bevestigd door het jongste rapport vanden engelschenambassadeur Layard te Constantinopel, en deze voegt er nog bij, dat de Turken gedurende diezelfde dagen ook ten zuiden van den Balken een overwinning behaald en Eski-Saghra bezet hebben. Inderdaad wordt zulks heden ook officieel uit de turksche hoofdstad gemeld. Jongstleden Dingsdag den 31" Juli werd Reoef-Pacha bij Eski-Saghra door de Russen zoo geweldig aangegrepen, dat hij, na zeven uien te hebben stand gehouden, opKaraboenar (aan den spoorweg tusschen Jeni-Saghra en Tirnova aan de Maritza) moest terugtrekken; maar denzelfden dag kwam Suleiman-Pacha hem te hulp, en nu werden op hun beurt de Russen met groote verliezen teruggeworpen. Eski-Saghra werd doer de Turken hernomen [zie telegrammen]. Het beschieten van Niksic door de Montenegrijnen wordt krachtig voortgezet | Zie telegrammen]. Volgens berichten uit Belgrado heerscht in de militaire kringen aldaar buitengewone bedrijvigheid, en houdt de Skoepschtina dagelijks geheime zittingen, met het oog op de mogelijkheid, dat Servië spoedig geroepen kan worden, aan den oorlog deel te nemen. Betreffende Midhat-Pacha wordt uit Weenen aan de Nordd. Allg. Ztg gemeld, dat hij zich daar bevindt als persoonlijk vertrouwde van den Sultan, met wien hij zich reeds sedert lang verzoend heeft. Zijn taak te Weenen komt, vol-j gens genoemd orgaan, voornamelijk hierop neder, om te onderzoeken of en welken steun de Porte te Weenen zou vinden, indien, haar door de omstandigheden de vrede werd opgedrongen. Aanmoediging tot voortzetting van den oorlog zal Midhat-Pacha, meent de Norddeutsche, bezwaarlijk te Weenen vinden.
Te Budapestis, gelijk men weet, dezer dagen een groote meeting gehouden om te protesteeren tegen de russische gruwelen in Turkije. Een deputatie, door deze vergadering afgevaardigd om de genomen resolutie (tot inroeping van Oostenrijk-Hongarije's bemiddeling) bij de Regeering te gaan aanbieden, is gisteren bij den hongaarschen minister-president, Koloman Tisza, toegelaten. In zijn antwoord verklaarde hij het volgende: »Een duurzame verhindering der gruwelen is eerst na het herstel van den vrede mogelijk en een ongeroepen tusschenkomst eener enkele mogendheid zou den oorlog in omvang kunnen doen toenemen. Ik hoop, dat de tijd niet ver meer is, waarop de europeesche mogendheden gelegenheid zullen krijgen om aan de gruwelen des oorlogs voorgoed een einde te maken. De Regeering rekent het hare taak de oostenrijksch-hongaarsche belangen te beschermen, maar moet daarbij het goed en bloed der natie zooveel mogelijk verschoonen. Zij zal, wanneer de rechte tijd gekomen is, niet aarzelen van doeltreffende middelen gebruik temaken, maar zich voor alle overijling in acht nemen." Dat werkelijk de Russen zich aan ontzettende gruwelen schuldig of medeplichtig hebben gemaakt, is door de rapporten der engelsche Regeering officieel geconstateerd. De wraak der bulgaarsche Christenen over de verleden jaar door Baschi-Bazoeks voltrokken moorden, schijnt allerontzettendst te zijn geweest; doch daar waar de Turken de vrije hand hebben, geven ook zij maar al te veelvuldig blijk, dat zij het moorden nog niet verleerd hebben. Op hun beurt klagen zij echter luid over de Russen niet alleen maar ook over de Montenegrijnen, die, volgens officieele turksche berichten op den 5" Juni 11. aan drie gevangen genomen turksche soldaten neus, lippen en ooren hebben afgesneden. — Al die wederzij dsche gruwelen waren trouwens vóór het uitbreken van den oorlog met tamelijke zekerheid te voorspellen. De duitsche oorlogscorrespondent kapitein von Kraut, die onlangs teßucharest werd gearresteerd, blijkt naar Perm, in noord-oostelijk Rusland, verbannen te zijn. Van daar heeft hij zich thans tot de duitsche Regeering om bemiddeling gewend.
De bisschop van Hildesheim, in Hannover, bevond zich dezer dagen te Duderstadt om daar het H. Vormsel toe te dienen. Meer dan 6000 personen, [tot het diocees van Paderborn behoorende, waren van alle kanten toegestroomd , de meesten om gevormd te worden; zoodat de plechtigheid dan ook duurde van 8 uur des morgens tot^J uur des avonds.
Dezelfde correspondent, die het bovenstaande uit de Rijnstreek aan den Univers bericht, zegt een paar dagen geleden innig getroffen te zijn geworden door een dier hartroerende tooneelen, zooals de Culturkampf bij menigte in het leven heeft geroepen. Hij verhaalt dienaangaande het volgende: »De Wel-Eerw. heer Liély, gedurende 36 jaren pastoor der gemeente Robertville, bij Maimédy, was gestorven. Ik sloot mij bij de treurende menigte aan, welke den dierbaren geestelijke naar zijn laatste rustplaats geleidde. Niets vermag het schouwspel terug te geven, waarvan ik getuige was. Het geween en gesnik, dat zich gedurende den lijkdienst deed hooren, werd eindelijk zoo luide, dat de stem des priesters, die het H. Misoffer opdroeg, niet meer kon gehoord worden. »Helaas, niet om mets stortte de gansche parochie bittere tranen, want niet alleen had zij een man verloren, dien zij als een vader liefhad, maar daarbij kwam nog het bange vooruitzicht, dat zij, evenals reeds zoo vele andere parochiën, voor een ohbepaalden üjd geen eigen zielzorger zal be- I gitten".
Op het oogenblik zijn in het diocees Limburg 18 parochiën zonder herder, in het grootere diocees Trier 146. In het diocees Keulen bevinden zich 107 pastoors en 67 kapelaans zonder bediening; wat meer is, 120 priesters, die degodsdienstplechtigheden verrichten, zijn moeten vertrekken. Het diocees Paderboni, telt 62 parochiën, welker zetels vacant zijn; daar het 467 pastoorspla«.teer- erstatiën heeft, is derhalve f dei p. rochiën zonder herder. Het diocees Munster telt eveneens 62 vacante pastoorsplaatsen. In Hohenzollern is het vijfde van de pastoorsplaatsen onbezet; terwijl in het aartsbisdom Posen en Gnesen 90 gemeenten door den dood harer pastoors herderloos werden, zonder de priesters mede te rekenen, die zijn moeten vertrekken. Ook de diocesen Breslau en Culm hebben zwaar geleden; maar nergens is het geloof in het minst geschokt; integendeel, het is blakender en vuriger dan ooit.
Volgens verzekering der fransche radicale bladen, is tusschen de ministers de Broglie en de Fourtou oneenigheid ontstaan. Eerstgenoemde zou zijn ambtgenoot verwijten, dat hij de Bonapartisten te zeer begunstigt. *
De ergerlijke tooneelen in de langdurige zitting van het engelsche Lagerhuis in zake de wet betreffende het Zuid-afi> kaansche Bond, blijken vooral veroorzaakt te zijn door zeven leren (ParnelL Biggar, O'Donnell, Power, Gray, Kü-k en kapitein Nolan) en twee Engelschen (Fawcett en Courtney), die allen door een stortvloed van amendementen de beraadslaging tot in h*t oneindige rekten.
De troepen van generaal Daza, presidentvan Bolivia, hebben op de grens van Brazilië de hand gelegd op de hoofden van een opstand, die onlangs in zijn republiek was uitgebroken en hen onmiddellijk gefusileerd. Zij waren 8 in getal; Ibanez, Fueros, Prados, Valverde, Urgel en Chaves heetten de Bolivianen, de twee anderen waren Italianen.
---

Verscheidenheden.
Evenals Duitschland, heeft ook de republiek Chili besloten geen deel te nemen aan de parijsche Wereldtentoonstelling van 1878, doch om een andere reden dan het duitsche Rijk. Werd dit namelijk weerhouden door de vrees van, evenals in het afgeloopen jaar te PhUadelphia een mal figuur te slaan, Chili kan niet wegens den bedenkelij ken toestand zijner iinancien, die het niet toelaten de f 75 000 uit te geven, welke noodig zijn om de transportkosten der commissiën en d-r ra te zenden voorwerpen te bestreden."
Uit Zwitserland wordt gemeld, dat in het Leuker-Bad aldaar de heer Blanc overleden is, eigenaar van de speelbank te Monaco, vroeger pachter van de Bank te Homburg. Hij moet een vermogen van meer dan 100 millioen franken nalaten.
Te Mülheim is nu op een derde aardappelenveld een Colorado-kever ontdekt, benevens een groot aantal eieren en larven in allerlei stadiën van ontwikkeling. Het veld was door een akker met rogge van het tweede ontdekte veld gescheiden, dat den 28» Juli jl. door afbranden gezuiverd is. Dezelfde wijze van handelen is ook nu weder gevolgd, maar eerst nadat het veld nauwkeuri-r was onderzocht.
Het insect, dat te Hereford voor den aardappelkever werd aangezien, is volgens de Globe gebleken niet de gevreesde »doryphora decemlineata", maar de »coccinella septempunctata", m. a. w. het Onze-lieve-Heers-haantje te zijn.
Over het algemeen blijven de jongste berichten over de werkstaking in Amerika gunstig luiden. Schier overal gaat de dienst weder zijn geregelden gang. Alleen in het pennsylvaansche graafschap Luzerne ziet het er nog niet uit alsof men daar plan heeft zich vooreerst rustig te houden. Eene bende oproerlingen is te Scranton in botsing gekomen met de politie en heeft den burgemeester dier plaats gedood. De buigers vormden daarop een comité van waakzaamheid en joegen de oproerlingen, van welke 4 sneuvelden, uiteen. Te Wilkesbarre, de hoofdstad van genoemd graafschap, hebben de stakers treinen aangehouden en ook op verschillende andere plaatsen zyn onlusten uitgebroken. Twee duiüendman militie zijn derwaarts gezonden om de orde te herstellen.
De directeur van den New-York-Central-spoorweg, de heer Vanderbilt, heeft 100,000 dollars geschonken ter verdeeling onder de werklieden dier lijn, wegens hunne weigering om aan de beweging deel te nemen Van de 13,000 man staakten slechts 500 den arbeid en geen dezer wordt weder in dienst genomen.
De Pennsylvanië-spoorwegmaatschappij heeft het driemaandelijksch dividend aangekondigd , en daarbij is gebleken, dat de aandeelen tot 25-f zijn gedaald. De Philadelphia Ledger meldt, dat de maatschappij het dividend zal inhouden, om de aangerichte schade te kunnen herstellen.
Een versteend bosch is in Nevada, de woestijn ten noordwesten van de Humboldsrivier, gevonden. De onderste deelen der stammen staan nog rechtop, doch zijn evenals de in het rond liggende stammen en takken versteend; zij zitten in de rotsen en zijn gedeeltelijk 5 a 6 meter in omtrek. Zij behooren tot vreemde soorten; van thans levende planten heeft men slechts eenige kleine exemplaren gevonden.
Dit een en ander verhalen de amerikaansche dagbladen. Voor de lief hebbers van merkwaardigheden zou het jammer wezen, jndien het met dit bosch ging als met de stad op den bodem van het meer van Genève, die niet bestaat.
---

