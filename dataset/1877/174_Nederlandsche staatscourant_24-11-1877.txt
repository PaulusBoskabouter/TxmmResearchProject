OFFICIEEL GEDEELTE.
Bij Zijner Majesteits besluit, dd. 22 November 1877, n°. 14, is aan A. J. van Gerrevink, op zijn daartoe gedaan verzoek, eervol ontslagverleend als lid van het collegie van regenten over het huis van arrest te Deventer, en is benoemd tot lid van gemeld collegie J. Chernac Slichtenbree , te Deventer. Bij Koninklijk besluit van 22 November 1877, n°. 8, is aan P. F. C. Druyvensteyn, op zijn verzoek , eervol ontslag verleend uit zijne betrekking van ontvanger der directe belastingen, in- en uitgaande regten en accijnsen en van den waarborg op de gouden en zilveren werken te Alkmaar, behoudens aanspraak op pensioen. Bij Koninklijk besluit van den 22sten November 1877, n°. 10, is bij liet personeel van de geneeskundige dienst der landmagt benoemd tot officier van gezondheid der 2de klasse, de officier van gezondheid der 3de klasse J. H. Reintjes, van dat personeel. Bij Koninklijk besluit van den 22sten November 1877, n°. 11, is aan den voor de dienst in Indie bestemden soldaat F. Oertel, van liet koloniaal werfdepot, vergunning verleend tot het dragen van de Duitsche medaille, ingesteld ter herinnering aan den veldtogt tegen Frankrijk in 1870/71.
---

MINISTERIE VAN BUITENLANDSCHE ZAKEN.
Door den consul-generaal der Nederlanden te Napels is tot viceconsul der Nederlanden te Rossano benoemd de heer Giuseppe de Muro aldaar.
---

MINISTERIE VAN MARINE.
Naar aanleiding van het Koninklijk besluit van den 22sten dezer, n°. 9, wordt Zr. Ms. fregat Anna Paulowna, liggende te Rotterdam, met den 6den December aanstaande, als opleidingschip voor jongens in dienst gesteld, en het bevel over dien bodem opgedragen aan den kapitein-luitenant ter zee J. B. A. de Josselin de Jong. De luitenants ter zee der 1ste klasse G. de Klopper, J. A. Willink Ketjen , L. J. Cambier, H. R. J. J. Thorbecke en de officier van administratie der 1ste klasse J. C. L. K. van Wely, dienende aan boord van Zr. Ms. fregat Evertsen , eerstgenoemde als oudste officier, worden met den laatsten dezer op non-activiteit gesteld. Voorts worden de kapitein P. Dibbetz en de 1ste luitenants bij het corps mariniers H. B. Stenfert, J. B. Verhey, G. C. Mirandolle en JE. A. G. de Petit, thans ingescheept aan boord van dien bodem, met den lsten December aanstaande ter beschikking gesteld van den kommandant van het corps mariniers. De luitenant ter zee der 2de klasse W. H. Dittlof Tjassens, wordt, met den lsten December aanstaande, geplaatst aan boord van Zr. Ms. wachtschip te Hellevoetsluis.
---

MINISTERIE VAN WATERSTAAT, HANDEL EN NIJVERHEID.
Telegrafie. Met ingang van den lsten December aanstaande wordt een Rijkstelegraafkantoor met beperkte dagdienst geopend te Oud-Gastel. Het zal open zijn: op werkdagen, van 9 tot 12 ure voor- en van 2 tot 7 ure namiddags; op Zon- en feestdagen, van 8 tot 9 ure voor- en van 2 tot 5 ure namiddags. . Op het verkeer van dit kantoor met alle overige telegraafkantoren m Nederland is het uniforme tarief van 0.30 gl. per telegram van 1 tot ~0 woorden van toepassing. Omtrent de tarieven voor de berigtenwisseling met het buitenland zullen inlichtingen aan het kantoor kunnen worden verkregen. 's Gravenhage , 22 November 1877. Namens den Minister, De Secretaris-Generaal, Boogaard. beschikking van 22 November 1877, lit. F, afdeeling Nijverheid en Landbouw, is aan J. de Bruyne te Rotterdam, tot wederopzegging, v ergunning verleend voor eene stoomsleepdienst op eenige stroomen , rivieren en kanalen in de provinciën Noordbrabant, Gelderland, Zuid • holland en Zeeland.
---

NIET-OFFICIEEL GEDEELTE. BINNENLAND.
In de zitting van de Tweede Kamer der Staten-Gcneraal van heden! (23 November) zijn de beraadslagingen over de begrooting van Neder' landsch Indie voortgezet. Over hoofdstuk I (Uitgaven in Nederland) hadden geene algemeen© beraadslagingen plaats. De onderafdeelingen 1—9 der eerste twee afdeelingen, Regering en hooge collegien, en Departement van Justitie werden zonder discussie en zonder hoofdelijke stemming goedgekeurd.. Over onderafdeeling 9 (algemeene kassen) der lilde afdeeling, Departement van Finantien , voerden het woord de heeren Fransen van dePutte , des Amorie van der Hoeven en de Minister van Koloniën. Die onderafdeelingen en de verdere dier afdeeling, 10—18, alsmede de onderafdeelingen der IVde en Yde afdeelingen, Departement van Binnenlandsch bestuur, en dat van Onderwijs, eeredienst en nijverheid, 19—37, werden zonder beraadslaging goedgekeurd. Over onder-afdeeling 38 der Vide afdeeling, Departement der Burgerlijke openbare werken, had geen beraadslaging plaats. De heeren Oldenhuis Gratama, van Kerkwijk en de Minister van Koloniën voerden liet woord bij onder-afdeeling 39, Aanleg van havenwerken bij Batavia. De onder-afdeelingen dezer afdeeling 38—42 , 43—51 der Vilde afdeeling, Departement van Oorlog, 52 en 53 der VlIIste afdeeling, Departement van Marine, werden achtereenvolgens goedgekeurd. De lieer Fransen van de Putte trad bij de behandeling van onderafdeeling 54, Materieel der zeemagt, in bijzonderheden aangaande dit onderwerp, inzonderheid over de gouvernements-marine. Aan de gedachten wisseling hierover namen deel de heer de Casembroot, en de Ministers van Marine en van Koloniën. Die onder-afdeeling , alsmede de volgende en 56 der IXde afdeeling , Bijdragen van Nederlandsch Indie aan de middelen tot dekking van 's Rijks uitgaven, voor memorie uitgetrokken, werden zonder hoofdelijke stemming goedgekeurd. Na de goedkeuring van de artikelen 1, 2, 3 en de beweegredenen werd hoofdstuk I met algemeene (59) stemmen aangenomen. Daarna kwam in behandeling hoofdstuk I der wet op de middelen in Nederland der begrooting van Nederlandsch Indie. Bij de algemeene beraadslaging werd hoofdzakelijk gesproken over de koffijveilingen en over de vraag of het al dan niet wensclielijk ware de hoeveelheid der in Indie te verkoopen koffij uit te breiden en den weg te banen tot verkoop van alle gouvernementsproducten aldaar. Aan de breedvoerige gedachtemvisseling hierover namen deel de heeren des Amorie van der Hoeven, Mees, Oorver Hooft, van Zinnicq Berginann, Bastert, Blussé, Saaymans Vader, Verniers van der I.oefï', en de Minister van Koloniën. Laatstgenoemde beantwoordde tevens den heer van Naamen van Eemnes, die inlichtingen had gevraagd omtrent het terugnemen van den post onder n°. 10, opbrengst eener geldleening, in het wetsontwerp opgenomen geweest. Na de goedkeuring der beide artikelen en der beweegredenen, werd het wetsontwerp met algemeene stemmen aangenomen Het ontwerp van wet op de middelen in Nederlandsch Indie werd zonder beraadslaging met algemeene stemmen aangenomen. De Commissien van Rapporteurs voor de navolgende wets-ontwerpen : verandering der grens tusschen de gemeenten Maassluis en Maasland ; naturalisatie van J. F. E. Kersten en zeven anderen; bekrachtiging van den verkoop van een wachthuis te Wijk; bekrachtiging van den verkoop en afstand van geslechten vestinggrond te Venlo; vereeniging der gemeenten Rilland en Bath; bekrachtiging van den verkoop van voormaligen vestinggrond aan de gemeente Coevorden; onteigening voor de verbreeding van een weg in de gemeente Hoogeveen; onteigening voor den bouw eener nieuwe sluis op de Drentsche hoofd vaart; wijziging der hoofdstukken VIL4 en B van de Staatsbegrooting voor 1876; bekrachtiging van den onderhandschen verkoop aan de gemeente Zutphen van de beschikbare vestinggronden aldaar; goedkeuring van een tusschen Nederland en Zwitserland gesloten tractaat van vestiging en handel; nadere tijdelijke voorziening omtrent het Nederlandsche muntwezen; bekrachtiging der dading met de gezamenlijke eigenaren der goederen, afkomstig van de voormalige ambachtsheerlijkheid Wolfaartsdijk over grond en water in en voor den Schengepolder; overdragt van de bediening van het veer voor de Maas te Ravenstein en van den eigendom der daarbij behoorende onroerende goederen aan de gemeente Ravenstein; hebben daaromtrent hun eindverslagen uitgebragt. Aan de Kamer is medegedeeld: 1°. dat is ingekomen een wetsontwerp tot wijziging der koloniale huishoudelijke begrooting van Curacao voor 1876;
-2°. dat de Commissie voor de Verzoekschriften den heer Teding van Berkhout benoemd heeft tot haren voorzitter. F>e heeren Bastert, Dijckmeester en de Beaufort hebben, namens de Commissie voor de Verzoekschriften , omtrent verzoekschriften verslagen uitgebragt, met welker conclusien de Kamer zich vereenigde. De Kamer zal aanstaanden Donderdag , den 29sten dezer, ten elf ure, behandelen onderscheiden wetsontwerpen, waaromtrent in den laatsten tijd de eindverslagen werden uitgebragt. De leden van de Eerste Kamer der Staten-Generaal zijn ter vergadering bijeengeroepen tegen Dingsdag den 4den December e. k., des avonds ten half acht ure.
---

