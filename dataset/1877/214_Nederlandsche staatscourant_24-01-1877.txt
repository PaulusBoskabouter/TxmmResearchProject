OFFICIEEL GEDEELTE. (Staatsblad no. 15.) BESLUIT van den 23sten Januarij 1877, tot het buiten werking stellen van de Koninklijke besluiten van 2 Maart 1873 (Staatsblad no. 36) en van 6 October 1873 (Staatsblad no. 136), betrekkelijk het verbod van in- en doorvoer van buiten's lands van rundvee, schapen, enz.
Wij WILLEM III, bij de gratie Gods, Koning der Nederlanden, Prins van Oranje-Nassau , Groot-Hertog van Luxemburg, enz., enz. , enz. Overwegende, dat het verschijnen van veepest in Duitschland en Engeland gevaar van besmetting door in-en doorvoer van buiten's land s van schapen, bokken en geiten en van de daarvan afkomstige deelen doet ontstaan en verbod van dien in- en doorvoer derhalve noodzakelijk is gebleken; Gezien art. 15 der wet van 20 Julij 1870 ( Staatsblad n°. 131) en Onze besluiten van 8 December 1870 ( Staatsblad n°. 194), van 2 Maart 1873 (Staatsblad n°. 36) en van 6 October 1873 (Staatsblad n°. 136); Op de voordragt van Onzen Minister van Binnenlandsche Zaken , van 20 Januarij 1877, lit. N, 9de afdeeling, en van Onzen Minister van Financien, van 20 Januarij 1877, lit. A, I. U. R. en Acc.; Den Raad van State gehoord (advies van 23 Januarij 1877, n°. 12); Gelet op het nader gemeenschappelijk rapport van Onze voornoemde Ministers, van 23 Januarij 1877, lit. G, 9de afdeeling , en lit. A, I. U. R. en Acc.; Hebben goedgevonden en verstaan te bepalen: Artikel 1. Onze besluiten van 2 Maart 1873 (Staatsblad n°. 36) en van 6 October 1873 (Staatsblad n°. 136) worden buiten werking gesteld. Artikel 2. Ons tegenwoordig besluit treedt in werking op den vijfden dag na de afkondigingin het Staatsblad en in de Staatscourant. Onze Ministers van Binnenlandsche Zaken en van Einancien zijn belast met de uitvoering van dit besluit, dat in het Staatsblad en gelijktijdig in de Staatscourant zal worden geplaatst en waarvan afschrift zal worden gezonden aan den Raad van State. 's Gravenhage, den 23sten Januarij 1877. WILLEM. Be Minister van Binnenlandsche Zaken, Heemskerk. Be Minister van Financien , H. J. v. d. Heim. Uitgegeven den vier en twintigsten Januarij 1877. Be Minister van Justitie, van Lynden van Sandenburg. [Ten gevolge van bovenstaand besluit is het Koninklijk besluit van 8 December 1870 (Staatsblad n°. 194) weder van toepassing op schapen, bokken en geiten en de daarvan afkomstige deelen. Artikel 1 van dat besluit luidt: »De in- en doorvoer van buiten's lands van rundvee, schapen, bok» ken en geiten en van versche huiden , versch en gezouten vleesch » ongesmolten vet, mest, onbewerkte wol, onbewerkt haar, klaauwen, » hoornen en van allen afval van genoemde dieren is verboden. "]
---

MINISTERIE VAN BUITENLANDSCHE ZAKEN.
_ Door den consul-generaal der Nederlanden te Rio-de-Janeiro is tot vice-consul der Nederlanden voor de provincie Para ter plaatse van dien naam aangesteld A. J. da Costa Cunha.
---

MINISTERIE VAN BINNENLANDSCHE ZAKEN.
I)e Minister van Binnenlandsche Zaken; o Gezien het Koninklijk besluit van 12 September 1874 (Staatsblad ii • 128), tot vaststelling van een reglement betreffende de zamenstelling, het onderzoek en den ijk van gasmeters; Heeft goedgevonden , met ingang van 22 Januarij a. s., het ijkkantoor te Zwolle aan te wijzen voor den ijk van gasmeters, en ter kennis te brengen van belanghebbenden dat alsdan voor dat doel geopend zijn de ijkkantoren te 's Gravenhage , Rotterdam, Dordrecht, Amsterdam en Zwolle. s Gravenhage , 15 Januarij 1877. Voor den Minister, De Secretaris-Generaal, Hubrecht.
De Minister van Binnenlandsche Zaken brengt ter kennis van belanghebbenden , dat in den loop der maanden Februarij, Maart, April, Mei en Junij e. k. gelegenheid zal gegeven worden tot het afleggen der examens vermeld in art. 5 der wet van 1 Junij 1865 (Staatsblad n°. 59), gewijzigd bij de wet van 8 Julij 1874 (Staatsblad n°. 97), ter verkrijging van eene acte van bevoegdheid als arts en van eene acte van bevoegdheid als tandmeester, volgens de wet van 24 Junij 1876 (Staatsblad n°. 117). Dag en plaats dier examens zullen nader worden bekend gemaakt. Zij , die tot de examens wenschen te worden toegelaten vóór 1 April, moeten daarvan vóór 15 Januarij; zij, die het examen na 1 April wenschen af te leggen tusschen 1 en 15 Maart schriftelijk opgave doen aan den voorzitter der commissie van examen, den hoogleeraar dr. J. W. R. Tilanus te Amsterdam. Zij, die tot het geneeskundig examen wenschen te worden toegelaten , moeten bij hun verzoek het diploma voegen, waaruit blijkt, dat zij het tweede natuurkundig examen met goed gevolg hebben afgelegd, alsmede eene verklaring van een hier te lande bevoegd geneeskundige, dat zij gedurende minstens twee jaren de genees- en heelkundige behandeling van zieken hebben gevolgd, en het bewijs dat zij, in tegenwoordigheid van een verloskundige hier te lande, minstens tien gewone en twee buitengewone verlossingen hebben verrigt, behoudens de uitzonderingen, vermeld in art. 6, sub 2°., en die, welke een gevolg zijn van het bepaalde in de artt. 27 en 28 der gewijzigde wet van 1 Junij 1865 (Staatsblad n°. 59). Zij, die krachtens het laatste lid van art. 5 alleen tot het eerste gedeelte van het geneeskundig examen wenschen te worden toegelaten , vermelden dit uitdrukkelijk in hun verzoek om toelating; zij behoeven behalve het voormeld diploma, alleen eene verklaring van een hier te lande bevoegd geneeskundige over te leggen, dat zij gedurende minstens twee jaren de geneeskundige behandeling van zieken hebben gevolgd, terwijl zij, die alleen het praktisch geneeskundig examen wenschen af te leggen, moeten bewijzen, dat zij aan eene Nederlandsche hoogeschool het doctoraal examen in de geneeskunde hebben afgelegd en tot de promotie zijn toegelaten. 's Gravenhage, 4 December 1876. Yoor den Minister, Be Secretaris-Generaal, Hubrecht. Aan de kamers van koophandel en fabrieken te Amsterdam, Rotterdam, 'sGravenhage, Dordrecht, Schiedam, Middelburg, Vlissingen , Groningen, Leeuwarden, Harlingen en Zwolle is gezonden het berigt betreffende den handel en de scheepvaart in het Britsche Koningrijk, over December 1876.
---

MINISTERIE VAN MARINE.
Ingevolge Zijner Majesteits besluit van 22 dezer, n°. 21, worden met den 16den Februarij aanstaande in dienst gesteld: a. met bestemming voor buitenlandsche dienst, het te Willemsoord liggende ramtorenschip Koning der Nederlanden , onder bevel van den kapitein ter zee W. Enslie; b. met bestemming naar Oost-Indie het schroefstoomschip der 4de klasse Batavia, liggende te Amsterdam, onder bevel van den luitenant ter zee der 1ste klasse W. van Oorschot. De luitenant ter zee der 1ste klasse E. J. Stokhuvzen en W. J. P. van Waning worden met den lsten Februarij aanstaande gedetacheerd, eerstgenoemde bij 's Rijks werf te Amsterdam en laatstgenoemde bij die te Hellevoetsluis. Met ingang van denzelfden datum worden de luitenant ter zee der 1ste klasse H. A. Schippers geplaatst in de rol van Zijner Majesteits wachtschip te Amsterdam en de luitenant ter zee der 2de klasse J. A. Willink Ketjen aan boord van dat te Willemsoord. De officier van gezondheid der 1ste klasse J. J. Borst en de officier van gezondheid der 2de klasse G. P. J. Theunissen worden mef den 16den Februarij aanstaande geplaatst, respectivelijk aan boord van Zr. Ms. wachtschip te Willemsoord en instructieschip Zeehond. Voorts wordt de officier van administratie der 3de- klasse S. J. A. Deyll, dienende aan boord van Zr. Ms. wachtschip te Amsterdam, met den laatsten Februarij aanstaande op non-activiteit gesteld, en met den lsten Maart daaraanvolgende aan boord van genoemd wachtschip geplaatst de scheepsklerk I. D. Ising. De Minister van Marine brengt ter kennis van artsen en geneeskundigen, hetzij gehuwd of ongehuwd, die volgens art. 2 der wet van 1 Junij 1865 (Staatsblad n°. 59) bevoegd zijn tot uitoefening der geneeskunst in haren geheelen omvang, in het geheele Rijk, dat er
ook gedurende het jaar 1877 gelegenheid bestaat om bij de zeemagt in dienst te treden als officier van gezondheid der 2de klasse, voor den tijd van vier jaren , onder genot eener premie van zes duizend gulden (f 6000). Zij, die den leeftijd van veertig jaren niet hebben overschreden, en geneigd mogten zijn, op de voormelde voorwaarden bij de Marine in dienst te treden, wenden zich bij gezegeld adres tot het Departement van Marine, en leggen daarbij over: a. eene verklaring, waaruit blijkt dat de sollicitant Nederlander is; b. de geboorte-acte; c. het diploma van arts, of de diplomata, constaterende de bevoegdheid van den adressant om de geneeskunde in haren geheelen omvang te mogen uitoefenen; d. bet bewijs dat voldaan is aan de nationale militie; e. het bewijs van geschiktheid voor de militaire dienst, afgegeven door een officier van gezondheid der zeemagt; f. certificaat van goed gedrag, afgegeven door het gemeentebestuur der woonplaats van den belanghebbende. 's Gravenhage, den 6den Januarij 1877. De Minister voornoemd, Taalman Kip. De gewone Audientie van den Minister van Marine zal op Vrijdag den 26sten dezer niet plaats hebben.
---

