Amsterdam, 22 Januari. Het Vijftigjarig Episcopaat van Plus IX.
I. Op den 21n Mei van het jaar 1827 werd de graaf Giovanni Maria Mastaï Ferretti tot Aartsbisschop van Spoleto benoemd. Aan zijn buitengewone gavem des geestes, aan zijne beminnelijke hoedanigheden, aan zijn priesterlijken ijver, aan zijn verheven deugden mocht Mastaï Ferretti het dank weten, dat hem op den betrekkelijk jeugdigen leeftijd van vijf en dertig jaren de aartsbisschoppelijke herderstaf werd toevertrouwd.
De Romeinen kenden en beminden hem. In groote menigte stroomden zij den 3a Juni, naar de.kerk van San Pietro in Vincoli, de kerk van Petrus' Banden, om van de plechtige bisschoppelijke wijding getuigen te zijn. Was het niet eene merkwaardige bijzonderheid, dat juist in het tempelgebouw, waar de ketenen bewaard worden, die eenmaal door den H. Petrus iljn gedragen, de wijdingsceremoniën plaats grepen van een Bisschop, die, later tot Paus verheven, de jaren van ÉÉLli> Petrus mocht bereiken en boyenalen, evenals deze, om Christus' wille ballingschap en gevangenschap onderging ? Was het niet eene merkwaardige bijzonderheid, dat die bisschoppelijke zalving voorviel op het hoogfeest van Pinksteren, den berinneringsdag der nederdaling van den H. Geest, Die den wijdeling in het beheer van zijn bisdom en later bij de uitbreiding zijner volmacht over de gansche katholieke Kerk zoo zichtbaar met Zijn goddelijke kracht ondersteunde?
Was het niet eene merkwaardige bijzonderheid, dat die plechtigheid verricht werd in het tempelgebouw, waar de monumentale Mozes, het meeslerstuk van Michel Angelo, aller bewondering trekt? Mastaï Ferretti toch zou eenmaal als leidsman en wetgever onder het christenvolk optreden, de tafelen van Gods wet omhoog heffen en zijn geslacht nu eens biddend dan weder met de taal eener heilige verontwaardiging behoeden tegen de afgoderij der moderne verleiders.
De Romeinen waren gewoon, zoo dikwijls hunne stad in nood verkeerde, in de San Pietro in Vincoli, bij de boeien van den H. Petrus, redding en verlossing af te smeeken. Op het Pinksterfeest van het jaar 1827 baden Mastaï en de zijnen, om den storm der revolutie, die uit de verte naderde en de Heilige Stad bedreigde, af te weren. En dat gebed vond verhooring; de Geest van Wijsheid, de Geestvan Kracht daalde op den wijdeling neder, om hem in het beheer zijner bisdommen en op den Stoel van Petrus nimmer te verlaten.
Dat getuigt heel het bisschoppelijk leven van onzen H. Vader.
Aan moeilijkheden en droefenissen heeft het den Bisschop niet ontbroken, maar evenmin aan geestkracht, beleid en standvastigheid. Zoo wij bij het naderen van het gouden bisschopsfeest, waarop wij onze lezers wenschen voor te bereiden, wilden wijzen op de gedenkwaardige gebeurtenissen, die het leven des Opperherders kenmerkten, een dorre opsomming zou reeds te veel ruimte vergen. Toch willen wij enkele trekken uit dat bisschoppelijk leven, zoowel te Spoleto als te Imola in herinnering brengen.
Spoleto, de hoofdplaats der pauselijke delegatie van dien naam, was natuurlijk met vrij gebleven van den verderfelijken invloed, waaraan de gansche Kerkelijke Staat van de zijde des ongeloofs en der revolutie in de laatste tijden had blootgestaan. De geheime bende der vrijmetselaars en carbonari had ook in het oude Umbrië en sijn hoofdstad verdeeldheid, tweedracht en vijandschap weten te brengen tusschen de verschillende staatkundige partijen, die niet zelden met bittere ielheid tegen elkander overstemden. Onder zulke omstandigheid was de taak van den Aartsbisschop eene zeer zware. Zoolang de politieke hartstochten den boventoon voerden, waren de gemoederen niet ontvankelijk voor de taal der vredelievendheid. Mastaï Ferretti wist echter de hartstochten te bezweren en het vertrouwen zoowel der rijken als der armen te winnen. Hij vertoonde zich nu eens in de werkplaatsen der arbeiders, dan weder in de salons deiadellijken, overal troostende en helpende en altijd bereid om den partij haat te doen ophouden. Het duurde niet lang of hij werd de lieveling van allen; zoodat hij veilig mocht rekenen, dat in Spoleto het politieke twistvuur was uitgedoofd. Een vol jaar had hij gewacht, eer hij ingrijpende maatregelen in zijn diooees invoerde, zonder daarom werkeloos te blijven en den ijver voor Gods Kerk, die hemzelven verteerde, in de harten zijner priesters en onderhoorige leeken aan te kweeken. Zelf een allersoberst leven leidende, zelf zich verarmende voor allen, die om geldelijken onderstand bij hem aanklopten, wist hij nog de noodige middelen te vinden tot het stichten van liefdewerken en het aankoopen van kostbare kerksieraden. De eenige uitspanning, die hij zich ter verpoozing van zijn gestadigen arbeid veroorloofde, bestond in het jaarlijksch bezoek, hetwelk hij teSinigaglia aan j zijn ouders bracht, om er telkens de blijken zijner teedere kinderliefde achter te laten.
Zoo spreidde hij zijne weldaden rond zoowel in het diocees van Spoleto als in dat van Imola, waar hij in Januari 1833 den bisschoppelijken zetel beklom. Het laat zich gemakkelijk denken hoe hard het den prelaat viel het bisdom van Spoleto te verlaten, waar God zijn arbeid met den rijksten zegen had beloond en de geloovigen hem als hunnen vader eerbiedigden en beminden. Mjar gehoorzaam aan de ontvangen lastgeving, maakte hij zich aanstonds tot de afreis gereed, terwijl de ontroostbare Sppletaners eene deputatie naar Rome zonden, om — gelijk zij het in hunne droefheid uitdrukten — Spoleto te redden door het behoud van den bisschop. Die pogingen mochten echter niet baten, en de bewoners van Imola bereidden hunnen nieuwen herder een luisterrijken zegetocht.
---

BUITENLAND. Algemeen Overzicht.
De Conferentie is uit, en de onderhandelaars gaan naar huis. In de Zaterdag gehouden zitting der Conferentie gaven de turksche gevolmachtigden , Safvet- en Edhem-Pacha, officieel kennis van de weigering des Grooten Raads om het eind-voorstel der mogendheden aan te nemen, welk besluit door den Sultan was bekrachtigd. Onder de bepalingen van het ultimatum waren er, wel is waar, die met de Grondwet vereenigbaar en dus vatbaar voor discussie konden geacht worden; maar de twee hoofdpunten (benoeming der provinciale christen gouverneurs door de mogendheden en de instelling eener buitenlandsehe commissie van controle) kónden en mochten niet worden aangenomen. Volgens de K'óln, Ztg. voegden zij bij deze verklaring een soort bemiddelingsvoorstel, waarin de Porte zich bereid verklaart om bij de eerste benoeming van provinciale gouverneurs de mogendheden officieus te raadplegen; ook wilde zij wel een commissie van controle toestaan, voor de helft uit christenen en voor de andere uit Mohammedanen bestaande, maar dan moest die commissie een inheemsche wezen. Op dit tegenvoorstel wilde de Conferentie echter niet in discussie treden, zoodat lord Salisbury de onderhandelingen gesloten verklaarde. Generaal Ignatief hield nog een redevoering om de Porte verantwoordelijk te stellen voor alle gevolgen van haar weigering en haar vooral te waarschuwen tegen een eventueelen christenmoord door de Mohammedanen, want dat zou voor Rusland een aanleiding tot oorlog kunnen zijn. — Gisteren zijn de gevolmachtigden der groote mogendheden nog eens samengekomen ten huize van den oostenrijkschen ambassadeur Zichy, ten einde het slot-protocol te redigeeren en te onderteekenen , en daarop gingen zij hun reiskoffers pakken. Volgens Reuter gaan Salisbury en Ignatief reeds heden; volgens de Köln. Ztg gaan Werther, Ignatief en Zichy morgen; volgens de Rép. fr. komen Salisbury en Elliot Woensdag reeds te Athene, waar dan ook de hertog van Edinburgh met zijn gemalin uit Malta zal arriveeren. Een dag vroeger of later doet trouwens niets ter zake: de gevolmachtigden gaan naar huis, dat is de hoofdzaak. Er blijven echter nog zaakgelastigden; zoodat de diplomatieke betrekkingen nog niet zijn afgebroken. Doch wat nu?
De Times meent, dat de diplomatieke onderhandelingen nog wel maanden kunnen duren, maar zich dan hoofdzakelijk tot de Porte en het Drie-Keizersbond zullen bepalen. De Norddeutsche Allgemeine gelooft evenmin aan een onmiddellijken oorlog-, en uit St. Petersburg seint men, dat vóór alles de officieele mededeeling van de weigering der Porte te Petersburg moet ontvangen zijn. De Moskauer Zeitmig echter komt tot de slotsom, dat de europeesche mogendheden , die zich zelven door hare toegevendheid benadeeld hebben, thans, na de verwerping harer voorstellen door de Porte, Turkije moeten dwingen tot de aanneming der oorspronkelijke, niet der langzamerhand gewijzigde en verzachte voorstellen.
Het bericht, dat ook cle katholieke patriarch, Mgr. Hassoen, aan het besluit van den Grooten Raad heeft deelgenomen, wordt door sommige bladen tegengesproken. Hij zou ook niet vertegenwoordigd, volgens sommigen zelfs niet uitgenoodigd, zijn geweest. Volgens de Turquie heeft Midhat-Pacha in zijn redevoering in den Grooten Raad gezegd: «Frankrijk en Engeland, zonder ons den oorlog aan te doen, zullen niet met ons zijn, en het staat te vreezen, dat Oostenrijk, toegevende aan den drang van zijne Slavische onderdanen, met Rusland gelijke lijn trekt."
Uit de turksche zeehaven Batoem wordt aan den Messager de Vienne geschreven, dat daar alles oorlog ademt. De straten zijn bezaaid met soldaten, van welke eenige uit Smyrna, andere uit Koniëh en weer anderen uit Syrië zijn gezonden. De oorlogsverklaring wordt er gretig te gemoet gezien, en dat zij komen zal, daaraan twijfelt niemand, ook de russische consul Guidieci niet; deze heeft althans reeds alle maatregelen genomen om te vertrekken. Alle openbare inrichtingen van Batoem zijn op last der militaire overheden gesloten en in hospitalen veranderd.
In een correspondentie uit Belgrado aan den Times wordt bericht, dat voor een eventueelen nieuwen oorlog vorst Milan met het opperbevel is belast, terwijl de oude oostenrijksche generaal Zach — die, na de bekende amputatie van zijn rechtervoet, naar Italië vertrok en zich nu te Weenen, bevindt, omeenige weken in den schoot zijner familie door te brengen— zijn eerste adjudant zal zijn. Het commando over het staande leger, dat uit slechts 4 brigades en 2 escadrons cavalerie zal bestaan, wordt opgedragen aan den servischen kolonel Bucevic. De generaals Tschernajef, Novoselof enDonsdeville — allen Russen — zijn voorloopig op non-activiteit gesteld.
De ex-Groot-Vizier Mehemet Ruschdi- Pacha is benoemd tot minister zonder portefeuille.
Het bericht, door buitenlandsehe bladen verspreid, dat prins Gortschakoff naar aanleiding van het waarschijnlijk mislukken der Conferentie een schrijven aan de mogendheden zou gericht hebben, wordt van russische zijde ontkend.
Het fransche telegraaf-agentschap Havas verweert zich met klem tegen de beschuldiging van den duitschen ReicJis- Anzeiger, als zou het eerder dan de engelsche en de duitsche bladen over een verdachte houding van den duitschen ambassadeur te Constantinopel gewaagd hebben, en protesteert tegen het verwijt van verdachtmaking. — Nog is Havas niet uitgepraat, of daar komt de eens door Bismarck verloochende maar toch altoos nog als officieus beschouwde Norddeutsche Allgémeine Zeitung weer met een nieuwe beschuldiging tegen Frankrijk voor den dag. Het blad neemt het door den Reichs- Anzeiger gewraakte bericht van Havas over en voegt er de volgende merkwaardige woorden bij: » Wij deelen in de hoop, dat de van tijd tot tijd voorkomende verdachtmakingen van de bedoelingen der duitsche Regeering zullen ophouden. Wanneer die hoop vervuld wordt, zullen wij gaarne de vermoedens onderdrukken, welke in verband met het agiteeren der fransche pers door sommige omstandigheden zou kunnen ontstaan, bijv. door den buitengewonen invoer van granen uit Hongarije in Frankrijk, een invoer welke de gewone behoeften ver te boven gaat. Wij willen dien dan gaarne houden voor een onschuldige speculatie en er geen maatregel in zien van de fransche leger-administratie."
De "bonner Deutsche-Reichszeitung verneemt uit Marpingen, dat op verschillende plaatsen in den Hartelwald plakkaten zijn aangebracht, waarbij het betreden van het bosch anders dan over den gewonen hoofdweg wordt verboden. Eenige personen, die wegens het betreden van het boschgedeelte der Gnadenquelle gedagvaard waren, hebben op den 8" dezer voor den rechter verklaard, dat het door hen gebruikte voetpad sinds menschenheugenis steeds begaan was. Hierop werd het vonnis verdaagd, en de vrederechter Comes van St. Wendel werd verleden Donderdag te Marpingen verwacht om een onderzoek in loco in te stellen.
In de italiaansche Kamer van Afgevaardigden duren de debatten over de nieuwe vervolgingswet voort. Vrijdag werd het ontwerp bestreden door de heeren Boiro en Judelli, en verdedigd doorMuratori en Bertolucci. Zaterdag werd het bestreden door diMasino en Maiocchi, terwijl de verdediging toen gevoerd werd door den minister van Justitie in eigen persoon. Deze begon met te zeggen, dat het ontwerp eigenlijk reeds sinds 1860 was noodzakelijk geweest, want het Pausdom wilde de annexatie van Midden-Italië niet als wettig erkennen en bleef die ook thans nog als een roof beschouwen, zoodat de weigering der geestelijkheid om van de Regeering het placet en het exequatur te vragen blijft voortduren. Alleen de geestelijkheid van Lombardije en Venetië maakt daarop een uitzondering , omdat de annexatie van die landen door den Paus wordt erkend. Op deze wijze, dus redeneerde de minister verder, gebruikt de Paus de geestelijkheid tot een staatkundig doel (!). Voorts gewaagde hij van «misbruiken der geestelijkheid, waardoor het openbaar geweten verontrust wordt" enz., en concludeerde, dat de nieuwe wet noodzakelijk was, niettegenstaande het tegenwoordige Kabinet persoonlijk zich niet over de geestelijkheid te beklagen had en zelfs harerzijds blijken van vei zoeningsgezindheid ondervond (!). — Heden voortzetting der de-; batten.
De pastoor van Chislehurst, de eerw. heer I. Goddard, zegt bevoegd te zijn op de meest categorische wijze tegen te spreken wat dezer dagen — ook door ons — over prins Napoleon en de ex-keizerin in verband met hun verblijf te Rome werd gemeld. Prins Napoleon — zoo verklaart de eerw. heer Goddard in TJie Tablet — is niet ingewijd geworden in de geheimen der vrijmetselarij; de H. Vader was niet ontevreden en weigerde niet persoonlijk de H. Communie uit te reiken, enz. enz.
De Spanjaard Marfori, die, zooals men weet, door het gouvernement van Canovas werd gearresteerd, heeft krachtens de wet, waardoor dë constitutioneele waarborgen zijn hersteld, zijn vrijheid teruggekregen. Marfori heeft 10 maanden in de gevangenis en 5 maanden in ballingschap doorgebracht.
Luidens de jongste berichten uit Ecuador was in den toestand der oorlogvoerende partijen geen verandering gekomen, en vreesde men, dat deze weifelachtige staat van zaken nog lang zou voortduren. De opstandelingen hadden nog niets tegen den godsdienst of de priesters ondernomen. Hun voorhoede stond te Babahayo. Van New-York gezonden geweren waren te Guayaquil aangekomen. De president Borrero, aan het hoofd van 4000 man, was tusschen Guarando en Chimbö geposteerd. Hielden de regeeringstroepen zich goed, dan achtte men de nederlaag der opstandelingen verze* kerd. Generaal Dörquea was naar Peru gezonden om, de Galapagos-eilanden tot onderpand aanbiedende, troepen, wapenen en oorlogsschepen te vragen voor het blokkeeren der haven van Guayquil. Naar men wil, is die zending mislukt.
---

Een Onderhoud met Tschernajef.
De Courrier de France bevat een verhaal van een onderhoud met generaal Tschernajef. Het blad doet den generaal zeggen, dat zijn gansche leven een worsteling is geweest voor vrijheid en beschaving ; dat hij worstelde voor vrijheid in Rusland totdat zijn pen het zwijgen werd opgelegd; dat hij reeds plannen maakte voor een servischen oorlog zoodra de herzegowiner opstand uitbrak; dat deze oorlog een overwinning was van het niet-ofüfiieele over het ofïieieele Rusland; dat tot aan den veldslag van Alexinac keizerlijke subsidiën werden betaald, en dat de uitroeping van vorst, Milan als koning een sedert lang beraamd plan was van de panslavistische comités. Een groot servisch koninkrijk op den Balkan zou den Czaar genoodzaakt hebben zijn volk een constitutie te geven; maar anderen dwongen den vorst den Czaar verontschuldigingen te zenden, en van dat oogenblik stond Tschernajef alleen, slechts gesteund door de geheime sympathieën van vorst Milan en blootgesteld aan den voortdurenden naijver van Montenegro. De Czaar dwong hem ook het plan op te geven om na Servië's nederlaag den strijd naar Bulgarije over te brengen, en gelastte hem naar Weenen te vertrekken. Zijn verzoek om naar Rusland te gaan, werd afgeslagen, doch bij zijne aankomst te Weenen, ontving hij bevel zich naar Kischenef te begeven, waar de grootvorst Nicolaas hem een gewichtig militair commando aanbood, 'twelk echter door hem werd geweigerd. Ten slotte deelde de generaal nog mede, dat hij weder het opperbevel over het Servische leger op zich zou nemen en dat de Slaven nooit zouden rusten dan nadat zij cle Turken uit Europa verdreven hadden.
Wat militaire bekwaamheden betreft, daarvan gaf generaal Tschernajef bedroefd weinig blijk, maar in grootspraak is en blijft hij een baas.
---

Verscheidenheden.
De parijsche Nation deelde dezer dagen het volgende mede: »prins Orloiï heeft in het hotel der russische ambassade een kinderbal gegeven. O. a. waren de hertog Deuazes en bijna alle leden van het corps dipUmaiique aanwezig."
De Globe deelt de »allergewichtigste" tijding mede, dat de gorilla van het berlijnsche aquarium thans geheel hersteld is en de Berlijners meer dan ooit door zijn »menschachtige manieren" vermaakt. Naar men wil, zullen uit verschillende oorden der wereld Darwinisten naar Pruisens hoofdstad komen, om den aap met zijn herstel geluk te wenschen.
De Nordd. Allg. verzekert dat in Duitschland de versterkingswerken dit jaar met kracht zullen worden voortgezet; in 1884 hoopt men er mede klaar te zijn. Dit jaar denkt men de verdedigingswerken van Koningsbergen, Thora, Posen, Keulen , Diedenhoven en Neu-Breisach te voltooien.
Men zal zich wellicht nog den naam vanHubmaier herinneren, toebehoorende aan een man, die in het begin van den opstand in Bosnië nog al een voorname rol heeft gespeeld. Vóór dien tijd was Hubmaier een eenvoudig letterzetter in het oostenrijksche stadje Laibach. Thans is hij als officier van de artillerie in servischen dienst.
In den loop van 1876 zijn 129 oorlogsschepen, onder welke 94 engelsche, de haven van Malta binnengeloopen, terwijl wat de koopmansvloot betreft, 2,184 engelsche stoombooten en 356 zeilschepen het eiland aandeden. Het totaal bedraagt 267 meer dan in 1875. Volgens den maltezer correspondent van de Voce della Verita worden op Malta aanzienlijke toebereidselen gemaakt voor de viering van het bisschoppelijk jubilé van den H. Vader op 21 Mei a. s. In gevolge een door het romeinsche comité gedaan verzoek, heeft zich een locale commissie gevormd. De constentinopelsche correspondent van den Standard steekt op geestige wijze den draak met de heeren gedelegeerden der Conferentie. Dezer dagen — vertelt hij — begaven zij zich naar een photograaf om zich in groep te laten portretieeren. Toen z'y de vereischte standen hadden aangenomen, voegde de photograaf hun in het fransch toe: «Asjeblieft niet bewegen, mijnheeren." »Parbleu! — klonk het nu uit den mond van graaf de Chaudordy —dat kunt gij tot den generaal zeggen, zoo gij wilt, maarniet tot ons; want wij overigen zijn rustig genoeg, dat verzeker ik je."
De koraalvisschers van Torre del Greco maken toebereidselen voor èen ongewoon verre expeditie, vertrouwende op hun bijzondere kennis en hun buitengewone gehardheid tegen vermoeienissen. Zij rusten zes schepen uit van veel grooteren omvang dan de tot dusver voor de koraalvisscherij gebezigde, en zullen daarmede in het begin der lente naar het pas sedert kort ontdekte rijke koraalrif tusschen de Bermuda's eilanden en Nova Scotia vertrekken.
De grensquaestie tusschen Chili en Buenos-Ayros schijnt nog langen tijd te zullen hangen. Onlangs heeft men in de hoofdstad van La Plata eenige documenten ontdekt, die vaststellen, dat Patagonië, de straat van Magellaan en Vuurland ten tijde van de heerschappij der koningen van Spanje van het vice-koninkrijk Buenos-Ayros afhankelijk waren. Patagonië is overigens overweldigd door een koning, die noch argentijnsch noch chilisch is. Te Capayata, in Chili, zijn 50 mummiën, eenige voorwerpen van gebakken aarde en de kinnebakken van een reus gevonden, alles in goedgeconserveerden staat.
---

