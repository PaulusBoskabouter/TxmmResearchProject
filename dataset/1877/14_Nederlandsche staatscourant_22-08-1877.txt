OFFICIEEL GEDEELTE.
4de Afdeeling M. Lit. A. militie en schutterijen. Berigt op apostille van 17 Julij 1877, n°. 1, betreffende: beroep van B. van den Heuvel, loteling uit Horssen, tegen zijne aanwijzing tot de militiedienst. Aan den Koning. 's Gravenhagk , 28 Julij 1877. Het behaagde Uwer Majesteit mij om consideratien en advies te doen toekomen het hierbij teruggaande advies van den Raad van State, afdeeling voor de geschillen van bestuur, van 14 Julij jl., n°. 40, betreffende het door Bernardus van den Heuvel, loteling voor de ligting der nationale militie van dit jaar uit de gemeente Horssen, ingesteld beroep van eene uitspraak van Gedeputeerde Staten van Gelderland, van 11 April 11., n°. 9, waarbij hij tot de dienst bij de militie is aangeweze n. Het gezin, waartoe die loteling behoort, heeft, blijkens het op 28 Februarij 1877 afgegeven getuigschrift model n°. 10, uit zes zonen bestaan; de oudste, in' 1843 geboren, heeft zijne vijfjarige militiedienst als loteling- volbragt en is op 26 Februarij 1873 overleden; de tweede, in 1845 geboren, is in 1865 op grond van de dienst van den eerste vrijgesteld; de derde, in 1848 geboren, heeft vijf jaren als loteling bij de militiê gediend; de vierde, in 1850 geboren, is in 1870 wegens broederdienst vrijgesteld en op 13 Februarij 1871 overleden; de vijfde, in 1854 geboren, is in 1874 op denzelfden grond van de dienst vrijgesteld; terwijl ook aan den jongste, adressant ten deze, op 21 Maart 1877 door den militieraad in het 1ste militiedistrict van Gelderland , vrijstelling van de dienst wegens broederdienst is verleend. Bij deze uitspraak heeft de militieraad den oudsten broeder, overleden na vijf jaren bij de militie te hebben gediend, onder het getal zonen, tot het gezin behoorende, medegerekend, maar den vierden zoon, in 1870 wegens broederdienst vrijgesteld en in 1871 overleden, buiten rekening gelaten. Ten gevolge hiervan is adressant beschouwd als de jongste van vijf zonen, waarvan twee hun vijfjarige militieienst als loteliagen hebben volbragt. Op de daartegen door den militiecommissaris ingebragte bezwaren, hebben Gedeputeerde Staten van Gelderland, adressant, met wijziging van bovenvermelde uitspraak, tot de dienst bij de militie aangewezen, op grond dat de beide overleden broeders, waarvan de dienst van een hunner reeds tot vrijstelling van een anderen broeder heeft gestrekt, buiten aanmerking moeten blijven , en adressant mitsdien aangemerkt moet worden als de jongste van vier zonen, waarvau slechts één gediend heeft. Ofschoon op andere gronden, is de Raad van State, afdeeling voor de geschillen van bestuur, mede van oordeel, dat adressant geen regt heeft op vrijstelling wegens broederdienst en adviseert Uwer Majesteit tot handhaving van de aanwijzing tot de dienst. Het ontwerp van het daartoe strekkend besluit luidt als volgt: » Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz. , enz., enz. Beschikkende op het beroep van Bernardus van den Heuvel, loteling van den jare 1877 voor de gemeente Horssen, van eene uitspraak van Gedeputeerde Staten van Gelderland, van 11 April jl., n°. 9, in zake de nationale militie; Den Raad van State , afdeeling voor de geschillen van bestuur, gehoord, advies van den 14den Julij 1877, n°. 40; Op de voordragt van Onzen Minister van Binnenlandsche Zaken van Overwegende: dat het gezin , waartoe adressant als jongste zoon behoort, vroeger bestond uit zes zonen, waarvan de oudste, loteling der ligting van 1863, zijn vijfjarigen diensttijd heeft volbragt; de tweede in 1865 is vrijgesteld wegens broederdienst; de derde, loteling van 1868, mede zijn vijfjarigen diensttijd heeft volbragt en de vierde in 1870 is vrijgesteld wegens broederdienst; dat daarop eerst de vierde en daarna de oudste broeder overleden zijnde, de vijfde, als loteling van de ligting 1874, is vrijgesteld wegens broederdienst; dat de militieraad den oudsten broeder, die overleden is na zijn vijfjarigen diensttijd te hebben volbragt, onder het getal zonen , tot het gezin behoorende, heeft medegerekend, maar den vierden zoon , die overleden is na wegens broederdienst te zijn vrijgesteld, buiten
berekening heeft gelaten, en alzoo den adressant als den jongste van vijf zonen, waarvan reeds twee hun diensttijd hebben volbragt, heeft vrijgesteld; dat op het beroep van den militiecommissaris Gedeputeerde Staten van Gelderland bij hun bovenvermeld besluit de uitspraak van den militieraad hebben te niet gedaan, en, beide overleden broeders buiten berekening latende, den adressant, als den jongste van vier zonen, waarvan slechts één heeft gediend, voor de dienst hebben aangewezen; dat adressant van deze uitspraak van Gedeputeerde Staten bij Ons is gekomen in beroep; dat de beslissing in deze afhangt van de vraag of bij de berekening van'het getal zonen, in dit geval ook de vierde in aanmerking moet komen, die in 1870 wegens broederdienst is vrijgesteld, maar sedert dien tijd is overleden; dat die vraag bevestigend moet worden beantwoord; dat toch de wet, bepalende dat de helft der broeders moet dienen, niet anders kan bedoeld hebben dan dat de Staat van al de zonen , die hij zou kunnen doen dienen, de eene helft zal doen dienen, de andere helft zal vrij laten; dat dus ter beoordeeling of een bepaalde loteling moet worden vrijgesteld of voor de dienst aangewezen, gelet moet worden op al de zonen uit hetzelfde gezin , omtrent wie reeds eene beslissing van den militieraad, hetzij tot vrijstelling, hetzij tot aanwijzing voor de dienst is genomen, of omtrent wie vermoedelijk later eene zoodanige beslissing genomen zal moeten worden; dat noch uit de bepaling van art. 49, alin. 2, dat de tabel aanwijst, hoe de vrijstelling wegens broederdienst verleend wordt, wanneer vier of meer zonen in een gezin aanwezig zijn, noch uit die van art. 53, alin. 2, dat uit het over te leggen getuigschrift moet blijken het getal zonen, tot het gezin behoorende , <le gevolgtrekking kan worden gemaakt, dat uitsluitend gelet moet worden op den staat van het gezin op het oogenblik dat eene vrijstelling wordt aangevraagd en dus op bet getal der dan in leven zijnde broeders, want dat zoodanige gevolgtrekking zou leiden tot het besluit, dat ook de broeder, die gedurende of na zijn diensttijd is overleden, niet meer in aanmerking mogt komen, hetgeen blijkens artt. 48 en 50, n°. 4, de bedoeling der wet niet is ; dat de genoemde bepalingen van art. 49, alinea 2 , en art. 53, alinea 2, niet bestemd zijn om uit te maken, in hoever overleden broeders bij voortduring moeten worden medegerekend, en de daar gebezigde uitdrukkingen van » aanwezige zonen" , » zonen tot het gezin behoorende", daarom ook niet anders kunnen beteekenen dan de zonen r die volgens de wet in aanmerking komen en dus in wettelijken zin aanwezig zijn of tot het gezin behooren; dat art. 48, vrijstelling toezeggende aan den loteling, wiens broeder gediend heeft, om het even of deze nog in leven of later overleden is, en art. 50, n°. 4, die vrijstelling toezeggende, wanneer de broeder gedurende zijn diensttijd overleden is, kennelijk uitgaan van het denkbeeld, dat broeders, die vroeger hebben geloot, al zijn zij overlelen, toch in aanmerking komen ; dat toch , indien de wetgever in het algemeen bedoeld had, dat vroeger geloot hebbende zonen, als zij overleden zijn, niet in aanmerking moeten komen , hij zonder twijfel daarop uitdrukkelijk eene uitzondering zou hebben gemaakt ten aanzien van hen , die g-edurende hun diensttijd of na een diensttijd , dié den broeder regt op vrijstelling geeft, zijn overleden; dat ook in de Memorie van Toelichting , in der tijd bij het ontwerp der wet gevoegd , de Regering als den eerste der regelen , naar welke de toekenning van vrijstelling wegens broederdienst moet geschieden , dezen noemde: dat, zoolang de helft van het getal zonen niet reeds dient of gediend heeft, elke verleende vrijstelling in rekening wordt gebragt tegenover eene aanwijzing voor de dienst; waaruit volgt dat het niet in rekening brengen van eene vrijstelling, op grond dat de vrijgestelde inmiddels' is overleden , eene uitzondering is buiten de wet, niet overeenkomt met de bedoeling van den wetgever, en in zijn stelsel niet past; dat dus het getal zonen, tot het gezin van des adressants ouders behoorende, in deze bedraagt zes, waarvan twee hunnen diensttijd hebben volbragt en drie zijn vrijgesteld, zoodat adressant als de zesde te regt voor de dienst is aangewezen; Gezien de wet op de nationale militie van den 19den Augustus 1861 (Staatsblad n°. 72); Hebben goedgevonden en verstaan : de bij besluit van Gedeputeerde Staten van Gelderland van 11 April jl., n°. 9, gedane aanwijzing voor de dienst van dezen adressant te handhaven. Onze Minister van Binnenlandsche Zaken is belast met de uitvoering van dit besluit, waarvan afschrift zal worden gezonden aan den Raad van State, afdeeling voor de geschillen van bestuur. De Minister van Binnenlandsche Zaken." Met dit advies kan ik mij niet vereenigen. De beschouwingen , welke den Raad van State, afdeeling- voor de geschillen van bestuur, er toe hebben geleid om, waar het vrijstelling wegens broederdienst geldt,
het aannemen van een nieuw stelsel met betrekking tot overleden zonen in overweging te geven , hebben een onderzoek mijnerzijds noodzakelijk gemaakt van de gronden der verschillende beslissingen van Uwe Majesteit omtrent dat punt. De Raad van State, afdeeling voor de geschillen van bestuur, meent nu dat al de zonen, waaruit het gezin bestaan heeft, beschouwd moeten worden als nog, in den zin der militiewet, tot het gezin te behooren , wat de overledenen betreft, zoover zij overleden zijn na den militiepligtigen leeftijd te hebben bereikt. Dat stelsel komt mij niet aannemelijk voor. De wetgever kan het niet hebben bedoeld. Het zou in zijne toepassing strijden met de woorden der wet, met hare bedoeling, en tevens tot grove onbillijkheid leiden. Wanneer, bij voorbeeld, een gezin bestaan heeft uit twee zonen, waarvan de oudste van de dienst vrijgesteld of uitgesloten is, of, tot de dienst aangewezen, een niet dienstpligtig nommer getrokken heeft, en daarna is overleden, dan zou de overgebleven zoon geen regt hebben op vrijstelling als éénige wettige zoon, maar tot de dienst moeten worden aangewezen, als ware zijn broeder nog in leven, terwijl hij regt op vrijstelling zou hebben gehad, ware zijn broeder vóór het bereiken van den militiepligtigen leeftijd gestorven. Luidens de tweede zinsnede van art. 53 der wet van 19 Augustus 1861 (Staatsblad n°. 72) moet, ter bekoming van vrijstelling wegens broederdienst, worden- overgelegd een getuigschrift van den burgemeester, waaruit het getal zonen, tot het gezin behoorende, blijkt. Deze bepaling houdt verband met de tweede zinsnede van art. 49 derzelfde wet, volgens welke eene bij de wet gevoegde tabel aanwijst, hoe de vrijstelling wegens broederdienst wordt verleend, wanneer vier of meer zonen in een gezin aanwezig zijn. Beide deze uitdrukkingen der wet zijn in den tegenwoordigen tijd. De opvatting van den Raad van State, afdeeling voor de geschillen van bestuur, dat de beide uitdrukkingen » tot het gezin lelioorende " en » aanwezige "" zonen niet anders bedoelen dan de zonen, die volgens de wet in aanmerking komen, dus in wettelijken zin tot het gezin behooren of daarin aanwezig zijn , en dat art. 49, eerste zinsnede, der wet van 1.9 Augustus 1861 (Staatsblad n". 72) met de broeders, van welke de helft moet dienen , de militiepligtig wordende broeders bedoelt, kan ik niet beamen. Met het getal zonen » tot het gezin behoorende "of » in het gezin aanwezig ", kan, naar mijne meening, geen ander zijn bedoeld dan dat, hetwelk tot het gezin behoort of in het gezin aanwezig is op het tijdstip, waarop de vrijstelling overeenkomstig de wet moet worden aangevraagd. In denzelfden zin is art. 54, 1ste alinea, deiwet geschreven. Maar tevens moet deze laatste bepaling in verband worden beschouwd met art. 50, n°. 4, waaruit blijkt dat een gedurende zijn diensttijd overleden broeder met de nog levenden moet worden geteld, omdat zijn dienst, juist wegens zijn overlijden , mederekent tot bevrijding van zijn broeder of broeders. Hiermede stemt overeen het bij Uwer Majesteits besluit van 17 Februarij 1870, n°. 16 (Staatsblad n°. 34) vastgesteld model van het in de tweede zinsnede van art. 53 der wet bedoelde getuigschrift, waarin van de in leven zijnde zonen wordt gesproken. Ook bij de circulaire van mijn Departement, van 18 December 1863, n°. 185 , 4de afd. M,, in het advies van den Raad van State , afdeeling voor de geschillen van bestuur, aangehaald, is van evenvermeld stelsel geenszins afgeweken, maar alleen te kennen gegeven, dat uit art. 50 der militiewet volgt, dat in het getuigschrift, even als onder de werking der vorige militiewetten was voorgeschreven, tevens behooren te worden vermeld zoodanige overleden zonen, die g-edurende hun diensttijd zijn overleden of die in een der overige gevallen, vermeld in 2°.—7°. van dat artikel hebben verkeerd. » Geschiedde dit niet" — werd bij de circulaire opgemerkt — » dan zou de loteling, die regt op vrijstelling wegens de dienst van zijn overleden broeder had , door gemis van het gevorderd bewijs niet 'kunnen vrijgesteld worden en alzoo in strijd met de wet van zijn regt verstoken blijven." Van overleden broeders, die niet.gediend hebben of wier dienst volgens art. 51 der wet als broederdienst niet in aanmerking komt, werd, m. i. te regt, in die circulaire niet gesproken. Bij Uwer Majesteits besluit van 6 Julij 1866, n°. 56, is, overeenkomstig het advies van den Raad van State, afdeeling voor de geschillen van bestuur, aangenomen: » dat volgens art. 50 der militiewet de broeder, na volbragten diensttijd overleden, geacht moet worden, regt op vrijstelling aan een volgenden broeder te blijven geven, zóó dat een aldus overleden broeder worde medegeteld bij de berekening van het aantal broeders, hetwelk uit een gezin tot de dienst kan worden verpligt; dat, behoudens deze uitzondering, de wet, voor zoover zij niet uitdrukkelijk het tegendeel bepaalt, gelijk in art. 50, 4°, bij de berekening van hef getal broeders gerekend moet worden het oog te hebben gehad op den staat, waarin het gezin van den loteling zich bevindt tijdens de militieraad omtrent dien loteling uitspraak doet, zoodat broeders, welke zijn overleden hetzij vóór zij den militiepligtigen leeftijd hebben bereikt, hetzij nadat zij zijn vrijgeloot of van de dienst vrijgesteld, bij de toepassing van art. 49 der wet niet meer kunnen in aanmerking worden gebragt; dat toch eene andere opvatting zou kunnen ten gevolge hebben, dat in een gezin, waarin de oudere broeders zouden zijn overleden, de overgeblevenen allen tot de dienst zouden kunnen worden verpligt, in strijd met hetgeen de 'wet in art. 49 klaarblijkelijk heeft bedoeld." Het beginsel, bij deze beslissing gehuldigd en bij Hoogst Deszelfs besluiten van 13 Junijen 8 Julij 1874 , nos. 20 en 25, gevolgd, acht ik het eenige juiste; alleen de overweging, dat overledenen, aan wier dienst door broeders regt op vrijstelling kan worden ontleend, medegeteld moeten worden bij de berekening van het aantal broeders, hetwelk uit een gezin tot de dienst kan worden verpligt, was niet volkomen in overeenstemming met de circulaire van 1863, noch met de noot NB aan den voet van het in 1870 vastgesteld nieuw model van het over te leggen getuigschrift, vermits daarbij niet is bepaald, dat de daar bedoelde overledenen moeten worden medegeteld bij het getal in leven zijnde zonen , maar alleen dat zij in het getuigschrift moeten worden vermeld , hetgeen kan geschieden zonder hen mede te tellen. De min Ier juiste bewoording van die overweging had.evenwel geen invloed op de beslissing zelve. Op het in 1866 gehuldigd beginsel, dat ook onder de vorige militiewetten gegolden heeft, is voor 't eerst teruggekomen bij Uwer Majesteits besluit van 21 Julij 1875, n°. 9. Daarbij is, evenals bij het besluit van 19 Junij 1876, n°. 5, overwogen, dat, heeft de dienst van een overledene reeds gestrekt tot vrijstelling van een broeder die evenzeer overleden is, beiden buiten aanmerking moeten blijven; terwijl
bij het besluit van 9 Julij 1876, n°. 30, in overeenstemming met debeslissing van 6 Julij 1866, n°. 56, is aangenomen, dat, is de persoon , wien vrijstelling is verleend, overleden, deze verder buiten aanmerking moet blijven, doch dat de in leven zijnde broeder, op wiens dienst die vrijstelling was gegrond, niettemin blijft medetellen en zijne dienst dus ook kan strekken tot vrijstelling van andere broeders. Ware het stelsel der beslissing van 21 Julij 1875, n°. 9, houdbaar, dan zou ook het onderscheid, bij die van 9 Julij 1876, n°. 30, gemaakt , te verdedigen zijn , vermits de wet niet toelaat, in leven zijnde, tot het gezin behoorende broeders bij de beoordeeling van het regt op vrijstelling van anderen buiten aanmerking te laten, tenzij ze, als vreemdelingen , volgens de slotbepaling van art. 15 der militiewet, geen militiepligt hier te lande te vervullen hebben of te vervullen hebben gehad. De Raad van State, afdeeling voor de geschillen van bestuur, betoogt , dat aan den gewijzigden regel, bij Uwer Majesteits bestuiten van 21 Julij 1875 en 19 Junij 1876 aangenomen, bezwaren zijn verbonden en deze beslissingen niet zameng-aan met het stelsel van Uwer Majesteits besluit van 16 Junij 1871 , n°. 9 , dat bij het onderzoek , of al dan niet grond tot vrijstelling wegens broederdienst aanwezig is, acht moet worden geslagen op al de zonen , waaruit het gezin bestaat, niet op afzonderlijke tweetallen; dat collegie is tevens van oordeel, dat het motief der besluiten van 21 Julij 1875 en 19 Junij 1876 niet strookt met de beslissing van 9 Julij 1876. Wat het eerste punt aangaat, wordt inderdaad eenheid van gedachte gemist in de beslissingen van 1875 en 1871 ; wat het laatste punt betreft, is reeds opgemerkt, dat de beslissing van 9 Julij 1876 niet in tegenspraak is met die van 21 Julij 1875. Naar de woorden der wet en van het getuigschrift model n°. 10 , kan geen sprake zijn van het mederekenen van overledenen bij het getal zonen , waaruit een gezin bestaat op het tijdstip, waarop vrijstelling van de dienst moet worden gevraagd, om het even of het overlijden plaats had vóór, dan wel nè, het bereiken van den militiepligtigen leeftijd. Hieruit volgt echter geenszins, dat overledenen in elk geval buiten aanmerking moeten blijven bij de beoordeeling van het regt op vrijstelling wegens broederdienst. Art. 48 der wet van 19 Augustus 1861 (Staatsblad n°. 72) kent vrijstelling van de dienst bij de militie toe aan den loteling, wiens wettige broeder of halve broeder in een lageren rang dan dien van officier dient of gediend heeft; — artt. 50 en 51 dier wet vermelden de vereischten , waaraan de door broeders in persoon of bij plaatsvervanging volbragte dienst moet voldoen, om te kunnen strekken tot vrijstelling van broeders. De wet bepaalt niet, dat door overlijden de regten verloren gaan, toegekend aan in persoon of bij plaatsvervanging volbragte dienst. Utt art. 50, 4°., bepalende dat vrijstelling wegens broederdienst wordt verleend , wanneer de broeder gedurende zijn diensttijd is overleden , volgt integendeel dat, waar het volbragte dienst geldt, het overlijden van hem, die de dienst in persoon of bij plaatsvervanging vervuld heeft, geen invloed uitoefent op de regten, volgens de wet aan deze dienst ten behoeve van broeders verbonden. Die regten kunnen evenwel in aanmerking worden genomen, zonder dat de overledenen medetellen bij het getal zonen, in het gezin aanwezig, zooals dusver geschiedde. Het voorschrift, dat in het getuigschrift model n°. 10 ook behooren te worden vermeld zoodanige overleden zonen, die gedurende hun diensttijd zijn overleden, of die in een der overige gevallen, vermeld in van art. 50 der wet van 19 Augustus 1861 (Staatsblad n° 72) hebben verkeerd, strekt alleen om het getuigschrift tevens te doen dienen tot bewijs van het bestaan van regt op vrijstelling wegens de in persoon of bij plaatsvervanging volbragte dienst van broeders, die, omdat zij overleden zijn, niet begrepen kunnen worden onder de tot het gezin behoorende of in het gezin aanwezig zijnde zonen, maar wier dienst niettemin in aanmerking moet worden genomen. Werden zij in het getuigschrift niet vermeld , hunne dienst zoude, in strijd met de wet, bij de beoordeeling van het regt op vrijstelling wegens broederdienst buiten aanmerking blijven , tenzij die dienst op andere wijze werd bewezen. Op deze gronden ben ik van oordeel, dat overleden broeders, die niet gediend hebben of wier dienst volgens art. 51 der wet als broederdienst niet in aanmerking komt, buiten beschouwing moeten worden gelaten , ongeacht het tijdstip van hun overlijden ; dat mitsdien adressants vierde broeder, in 1870 wegens broederdienst vrijgesteld en op 13 Februarij 1871 overleden, ten deze buiten berekening moet blijven; dat het gezin, waartoe adressant behoort, moet gerekend worden te bestaan uit vier zonen, waarvan hij de jongste is, en dat bij de beoordeeling van zijn regt op vrijstelling van de militiedienst wegens broederdienst in aanmerking moet worden genomen zoowel de vijfjarige dienst van den in 1873 overleden broeder, als die van den derden zoon ; zoodat adressant met grond deze, door twee zijner broeders als lotelingen bij de militie volbragte vijfjarige dienst doet gelden ter bekoming van vrijstelling wegens broederdienst. Ik moet mitsdien Uwer Majesteit adviseren, de door den Raad van State, afdeeling voor de geschillen van bestuur, voorgedragen uitspraak niet te bekrachtigen, maar , in stede daarvan, met vernietiging van de uitspraak van Gedeputeerde Staten van Gelderland, van 11 April 11., n°. 9, adressant vrij te stellen van de dienst bij de militie wegens broederdienst, en daartoe het besluit te nemen, waarvan het ontwerp Uwer Majesteit hiernevens eerbiedig ter goedkeuring wordt aangeboden. De Minister van Binnenlandsche Zaken, Heemskerk.
---

