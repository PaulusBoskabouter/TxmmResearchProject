OFFICIEEL GEDEELTE.
Bij Koninklijk besluit van den 15den Junij jl., n°. 26, is aan A. Buitenhuis, eervol ontslagen bewaarder der 1ste klasse in het burgerlijk en militair huis van verzekering te Arnhem, verleend een pensioen ten laste van den Staat van f 185 'sjaars, en zulks op grond van artt. 5, 8, 13 en 33 der wet betreffende de burgerlijke pensioenen, laatstelijk gewijzigd bij die van den 21sten Mei 1873 ( Staatsblad n°. 64). Bij Koninklijk besluit van 27 Junij 1877, n°. 16, is, met ingang van 1 Julij 1877, tot conservator bij 's Rijks Museum van Ethnographie benoemd L. Serrurier, te Leiden.
---

MINISTERIE VAN MARINE.
De Minister van Marine brengt ter kennis: I. van artsen en geneeskundigen, hetzij gehuwd of ongehuwd, die volgens art. 2 der wet van 1 Junij 1865 {Staatsblad n°. 59) bevoegd zijn tot uitoefening der geneeskunde in haren geheelen omvang, in het geheele Rijk, dat er gelegenheid bestaat om bij de zeemagt in dienst te treden als officier van gezondheid der 2de klasse, voor den tijd van vier jaren , onder genot eener premie van zes duizend gulden (f 6000), mits niet ouder dan 40 jaren. Zij, die geneigd mogten zijn, op de voormelde voorwaarden bij de Marine in dienst te treden, wenden zich bij gezegeld adres tot het Departement van Marine en leggen daarbij over: a. eene verklaring, waaruit blijkt dat de sollicitant Nederlander is; b. zijne geboorte-acte; c. het diploma van arts of de diplomata waaruit blijkt, dat de adressant bevoegd is de geneeskunde in haren geheelen omvang uit te oefenen; d. een bewijs, dat voldaan is aan de nationale militie; e. een bewijs van geschiktheid voor de militaire dienst, afgegeven door een officier van gezondheid voor de zeemagt; ƒ. een certificaat van goed gedrag, afgegeven door het gemeentebestuur zijner woonplaats; II. van belanghebbenden dat aan de hoogescholen acht studenten, die minstens in het bezit zijn van het diploma van afgelegd medisch propaedeutisch examen, kunnen worden toegelaten om hunne studiën in de medicijnen aan de hoogescholen voort te zetten , op de voorwaarden bedoeld in de Koninklijke besluiten van den 17den Mei 1872, n°. 13, en 6 October 1872, n°. 17, ten einde, na het examen als arts te hebben afgelegd , tot officier van gezondheid 2de klasse bij de Nederlandsche zeemagt te worden aangesteld. Zij, die daartoe in aanmerking wenschen te komen , dienen een gezegeld request in aan het Departement van Marine. Bij minderjarigheid van den belanghebbende geschiedt zulks door zijne ouders of voogden. Dat verzoekschrift moet vergezeld gaan van : 1°. eene verklaring, waaruit blijkt dat de student Nederlander is; 2". zijne geboorte-acte; 3°. een certificaat van goed gedrag, afgegeven door het gemeentebestuur waar de student het laatst heeft gewoond; 4°. eene geneeskundige verklaring dat hij gevaccineerd is of de kinderpokken heeft gehad; 5°. het diploma van het laatste door hem afgelegd examen; 6 . een bewijs dat aan de verpligtingen betreffende de nationale militie is voldaan. Belanghebbenden zullen in wetenschap worden gesteld, waar zij zich tot het ondergaan van het geneeskundig onderzoek nopens hunne geschiktheid voor de militaire dienst moeten aanmelden. Afdrukken van boven aangehaalde Koninklijke besluiten zijn verkrijgbaar bij het Departement van Marine, alsmede bij heeren rectoren o^ignifici van de hoogescholen. III. van ouders of voogden, dat dit jaar acht plaatsen worden open
gesteld voor jongelieden, die wenschen .om, in verband met het hooger onderwijs dat te Amsterdam wordt gegeven, bij"het garnizoenshospitaal aldaar te worden opgeleid tot officier van gezondheid der 2de klasse bij de zeemagt. De aan te nemen jongelingen moeten op den dag der toelating (1 October) den vollen leeftijd van 17 jaren hebben bereikt en niet ouder zijn dan 19 jaren. Ouders of voogden die verlangen hunne zonen of pupillen hiervoor n aanmerking te brengen, moeten daartoe vóór den 15den Julij e. k., een verzoekschrift op zegel aan den Minister van Marine indienen. Dat verzoekschrift moet inhouden: den naam, de woon- en geboorteplaats der ouders of van den voogd , en vergezeld gaan van: a. een diploma, afgegeven door eene Staatscommissie, belast met het afnemen van het eerste natuurkundig examen, bedoeld bij art. 2 der wet van 8 Julij 1874 ( Staatsblad n°. 97), tot wijziging der wet van 1 Junij 1865 {Staatsblad n°. 59), waaruit blijkt, dat de adspirant voldoende bewijzen heeft geleverd van kennis der Nederlandsche, Latynsche , Fransche en Hoogduitsche talen en van de meet- en stelkunst, ais voorbereiding tot beoefening der natuurkundige wetenschappen; l. eene verklaring, waaruit blijkt dat de adspirant Nederlander is; c. de geboorte-acte van den adspirant; d. eene verklaring van een geneesheer , inhoudende dat de adspirant gevaccineerd is of de kinderpokken heeft gehad; ■ e. eene gelegaliseerde verklaring, waaruit blijkt dat de adspirant minstens één jaar met goed gevolg onderwijs heeft genoten in de Grieksche en Engelsche talen; ƒ. een certificaat van goed gedrag, afgegeven door het bestuur der gemeente, waar de adspirant het laatst heeft gewoond, en g. voor hen , die door hunnen leeftijd daartoe in de termen vallen, van het bewijs, dat zij aan hunne verpligtingen ten opzigte der nationale militie hebben voldaan. De plaatsing tot het aangegeven getal geschiedt in volgorde, naar mate de adspiranten zich aanmelden. Geene jongelingen zullen als militaire studenten worden toegelaten, dan zij, die bij een te ondergaan geneeskundig onderzoek voor de zeedienst geschikt zijn bevonden. Zij zijn als studenten onderworpen aan de bepalingen bij het reglement van krijgstucht voor het krijgsvolk te lande en andere reglementaire verordeningen te hunnen aanzien vastgesteld of nog vast te stellen; bij hunne indiensttreding worden aan hen de krijgsartikelen voorgelezen, waarvan het in duplo opgemaakt bewijs door hen wordt onderteekend. De studenten voor de geneeskundige dienst bij de zeemagt genieten eene bezoldiging van f 600 'sjaars. Zij, die binnen acht jaren tot eene benoeming tot officier van gezondheid der 2de klasse bij de marine in aanmerking komen, genieten eene premie, gelijk aan het bedrag der bezoldiging die aan hen minder is uitgekeerd, dan wanneer zij acht jaren aan hunne studiën hadden besteed. De studenten verbinden zich bij de toelating, om na hunne benoeming tot officier van gezondheid bij de zeemagt, tien achtereenvolgende jaren den lande in die betrekking te dienen. De studenten, die hun diploma als arts hebben verkregen, moeten, ten overstaan van eene commissie van officieren van gezondheid, een aanvullingsexamen afleggen en worden, naar gelang der daarbij door hen aan den dag gelegde bewijzen van bekwaamheid , gerangschikt en in die rangorde tot benoeming als officier van gezondheid der 2de klasse voorgedragen. De ouders of voogden moeten zich verbinden om naar behooren te zorgen voor woning, voeding, kleeding, boeken, instrumenten enz. van hunne zonen of pupillen , en wel volgens de 'voorschriften daaromtrent vastgesteld of later vast te stellen. Zij zijn tevens gehouden om vóór de benoeming hunner zonen of pupillen' tot student, bij authentieke acte eenen voldoenden borgtogt te stellen, dat de sommen, die door de zorg van het Departement van Marine ten behoeve der jongelieden zijn verstrekt, worden terugbetaald, n geval zich de student aan zijne bestemming onttrekt of wegens onioldoenden aanleg, traagheid of slecht gedrag wordt ontslagen, 's Gravenhage, den 26sten April 1877. Be Minister voornoemd, Taalman Kip. De officier van administratie der 2de klasse F. Bamberg, dienende aan boord van Zr. Ms. ramschip Schorpioen , wordt met den lOden Julij aanstaande op non-activiteit gesteld, en met den llden daaraanvolgende vervangen door den officier van administratie der 2de klasse F. A. Frederiks.
---

MINISTERIE VAN FINANTIEN.
De Minister van Finantien brengt bij deze ter kennisse der belanghebbenden dat in de maand November aanstaande, in het locaal van het
Departement van Finantien, een vergelijkend onderzoek zal plaats hebben van adspiranten voor de betrekking van surnumerair der posterijen , waartoe twaalf plaatsen ter vervulling worden opengesteld. De adspiranten behooren zich vóór den lsten October aanstaande, bij een op zegel geschreven request, tot den Minister te wenden. Na dien tijd inkomende verzoeken worden buiten aanmerking gelaten. Bij dit request behooren de volgende stukken te worden overgelegd: a. Eene verklaring van het gemeentebestuur der woonplaats van den adressant, inhoudende, dat hij is Nederlander en van een goed burgerlijk gedrag. i. Eene acte van geboorte waaruit blijkt dat hij is geboren tusschen den lsten Julij 1856 en den lsten Julij 1859. c. Eene door het gemeentebestuur gelegaliseerde verklaring van "twee geneeskundigen, houdende dat de adspirant is van een gezond en sterk gestel en vrij van ligchamelijke gebreken , welke hem voor de active dienst op eenig postkantoor of voor de postdienst op de spoorwegen ongeschikt maken. Die verklaring moet worden opgemaakt overeenkomstig een formulier waarvan exemplaren bij den directeur van ieder postkantoor te verkrijgen zijn. Dienonverminderd kan door de commissie over de bij het examen in het oog vallende gebreken, welke naar haar oordeel voor de postdienst ongeschikt maken, worden beslist. Zij wier stukken in orde worden bevonden ontvangen eenen oproepingsbrief, aanwijzende den dag en het uur waarop zij voor de commissie hebben te verschijnen. De kundigheden, die de candidaten zullen moeten bezitten, zijn: a. Het schrijven van eene nette en duidelijke hand. De candidaten, wier schrift blijkens hun verzoekschrift niet aan de vereischten van duidelijkheid en netheid beantwoordt, worden van de mededinging aan het examen uitgesloten. I. Kennis van de Nederlandsche taal, van hare spelling, spraakkunst en haren stijl; alsmede van de voornaamste voortbrengselen harer letterkunde. Vaardigheid om zich mondeling en schriftelijk, ordelijk en duidelijk uit te drukken. c. Kennis van de Fransche taal. De adspirant zal in de regels der spraakkunst ervaren en in staat behooren. te zijn een stuk van de Nederlandsche in de Fransche en van de Fransche in de Nederlandsche taal, zonder grove fouten, over te brengen. Hij behoort zich tevensin het Fransch op eene goed verstaanbare wijze, mondeling en schriftelijk, te kunnen uitdrukken. Kennis van de regels der Engelsche en Hoogduitsche spraakkunst en genoegzame bedrevenheid in beide talen om uit het Engelsch en het Duitsch in het Nederlandsch te kunnen overbrengen. Het vaardig lezen van gewoon Hoogduitsch schrift is bovendien een vereischte. Bekendheid met de voornaamste voortbrengselen der Fransche, Engelsche en Duitsche letterkunde. d. Vlug en naauwkeurig rekenen, waarbij volledige en grondige kennis der behandeling van gewone en tiendeelige breuken , wat de toepassing der vier hoofdregels betreft, vereischt wordt. Grondige kennis van het metrieke stelsel van maten en gewigten en van de eigenschappen en toepassing van de leer der evenredigheden. e. Aardrijkskunde in haren geheelen omvang, meer bijzonder die van Nederland en van de Nederlandsche koloniën en bezittingen in andere werelddeelen. De candidaten moeten de staatkundige indeeling en de grenzen der voornaamste Staten kennen. Gemeenzaamheid wordt gevorderd met het gebruik van landkaarten, waarop de candidaat met gemak de zeeën en meren, den loop der rivieren en de ligging van bekende plaatsen zal behooren te kunnen aanwijzen. Ten aanzien van Nederland zal dit onderzoek mede tot kleine plaatsen worden uitgestrekt. Beginselen der kosmographie of wiskundige aardrijkskunde omvattende de kennis van de gedaante en afmetingen der aarde, van de plaatsbepaling op hare oppervlakte, van de voornaamste verschijnselen ontstaande door de beweging der aarde om hare as en om de zon, van zons- en maansverduistering. Kennis van den natuurlijken toestand der aarde. Dampkring, temperatuur , winden, stroomingen, voortbrengselen. Bekendheid met den handel en het fabriekswezen van de voornaamste Europesche Staten. ƒ. Kennis van de hoofdpunten der Nederlandsche Staatsinrigting, wat betreft het bestuur van het Rijk, de provinciën en de gemeenten, 's Gravenhage, den 12den Mei 1877. De Minister voornoemd, H. J. v. d. Heim. Telegrafie. Met ingang van heden en tot en met den 31sten Julij aanstaande zal het Rijkstelegraafkantoor te 'sGravezande op werkdagen open zijn van 7 tot 10'/ 2 ure voormiddags en van 12 tot 4, 6 tot 7 en 8Vj tot 9 ure namiddags. De Zondagdienst blijft onveranderd. 'sGravenhage, den 27sten Junij 1877. Namens den Minister, De Secretaris-Generaal , Bartstra.
---

MINISTERIE VAN BINNENLANDSCHE ZAKEN. Rijksmuseum van Schilderijen te Amsterdam.
De Minister van Binnenlandsche Zaken brengt ter algemeene kennis, dat de zaal C 3 van 's Rijks Museum van Schilderijen in het Trippenhuis te Amsterdam, waarin de schilderij der Staalmeesters hangt, te beginnen met 1 Julij, wederom voor het publiek is opengesteld, 's Gravenhage , 27 Junij 1877. Yoor den Minister, De Secretaris-Generaal, Hubhecht. Aan de kamers van koophandel en fabrieken te Amsterdam, Rotterdam, 's Gravenhage, Dordrecht, Schiedam, Middelburg, Vlissingen, Groningen, Leeuwarden, Harlingen en Zwolle is gezonden het berigt betreffende den handel en de scheepvaart in het Britsche Koningrijk over Mei 1877.
---

