OFFICIEEL GEDEELTE.
Bij Zijner Majesteits besluit van den 31sten Julij 1877, n°. 39, is "benoemd tot notaris binnen het arrondissement Leeuwarden, ter standplaats de gemeente Ameland, A. Heringa, candidaat-notaris en deurwaarder te Sneek. Bij Zijner Majesteits besluit van den 31sten Julij 1877, n°. 40, is benoemd tot substituut-officier van justitie bij de arrondissementsregtbank te Amsterdam mr. A. J. Karseboom, thans ambtenaar van het openbaar ministerie bij de kantongeregten in het arrondissement Amsterdam, voor de kantons Amsterdam (3de en 4de kanton) en Hilversum.
---

MINISTERIE VAN BUITENLANDSCHE ZAKEN.
De regthebbenden op de nalatenschap van den op 5 Mei jl. te Bahia overleden matroos Willem Linde worden uitgenoodigd zich schriftelijk -te wenden tot het Departement van Buitenlandsche Zaken.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken brengt ter algemeene kennis, dat de examens ter verkrijging van acten van bekwaamheid voor het middelbaar onderwijs voor het jaar 1877 in den loop der maand October aanstaande zulkn worden afgenomen. Zij, die zoodanig examen wenschen af te leggen, moeten zich vóór 1 September 1877 schriftelijk aanmelden aan het Departement van Binnenlandsche Zaken, en daarbij naauwkeurig opgeven tot welk examen zij verlangen te worden toegelaten, met aanwijzing van letter en nommer der programma's, vastgesteld bij Koninklijke besluiten van 2 Februarij 1864 ( Staatsblad n°. 8), 28 Februarij 1868 ( Staatsblad n°. 27), 11 October 1869 ( Staatsblad n°. 156), en 14 Julij 1876 ( Staatsblad n°. 163), 's Gravenhage , 2 Augustus 1877. Voor den Minister, De Secretaris-Generaal, A. J. van Heusde, l. S.-G. De gewone audientie van den Minister van Binnenlandsche Zaken zal op Zaturdag, 4 Augustus, niet plaats hebben.
---

MINISTERIE VAN MARINE.
De Minister van Marine brengt, naar aanleiding van Zr. Ms besluiten van 22 Junij 1875, n°s. 14 en 16, het navolgende ter kennis van belanghebbenden. Aan twee jongelieden van een gezond gestel, onderwijs genietende aan de Polytechnische school te Delft, die, vóór zij hun 24ste levensjaar zijn ingetreden, in het bezit zijn van een der getuigschriften B, artikel 61—64 der wet van 2 Mei 1863 ( Staatsblad n°. 50), en zoo door betoonden ijver als door lust in de studie en aanleg, den waarborg geven dat zij kundige en degelijke ingenieurs zullen worden, zal eene toezegging worden gegeven van eene benoeming tot adspirantingenieur der marine, nadat zij het diploma van scheepsbouwkundig ingenieur zullen hebben verkregen. Daartoe behooren zij, die daarvoor in aanmerking wenschen te komen , tijdig een verzoekschrift aan den Minister van Marine in te dienen, met overlegging van : 1°. hunne geboorte-acte; 2°. een certificaat, afgegeven door een bevoegd geneesheer, waaruit blijkt dat de candidaat een gezond gestel heeft. Tot adspirant-ingenieur benoemd, zullen zij dan onder het genot eener jaarwedde van duizend gulden (f 1000) nog een jaar aan de Polytechnische school blijven, ten einde zich tot het door hen af te leggen examen C voor werktuigkundig ingenieur te bekwamen, om vervolgens gedurende twee jaren op dezelfde bezoldiging en een jaar op eene jaarwedde van vijftien honderd gulden, (f1500), zoowel op 's Rijks als op sommige belangrijke buitenlandsche werven , in de gelegenheid gesteld te worden, zich in de praktijk te oefenen en hunne studiën voort te zetten en te volbrengen. Daarna zullen zij, bij voldoende geoefendheid, bevorderd worden tot mgenieur der 2de klasse op eene bezoldiging van twee duizend gulden (f 2000), een en ander onder uitdrukkelijke voorwaarde dat zij zich door ijver en goed gedrag blijven onderscheiden en zich wat betreft de rigting hunner studiën en tijdbesteding strikt gedragen naar de aanwijzingen die hun dienaangaande zullen worden gegeven. Verdere inlichtingen daaromtrent kunnen worden verkregen bij het Departement van Marine (afdeeling Materieel), bij den directeur der Polytechnische school te Delft en bij den hoofdingenieur, adviseur voor scheepsbouw te Amsterdam. s Gravenhage, 25 Julij 1877. De Minister voornoemd, Taalman Kip.
van Marine vestigt de aandacht van belanghebbenden De Minister op het van den consul-generaal der Nederlanden te Rio Janeiro ontvangen Reglement voor de dienst der Baar van Rio Grande do Sul. (Brazilië.) Titel VIL Van de verpligtingen der kapiteins of scheepsgezagvoerders en van de boeten waaraan zij bij overtreding onderworpen zijn. Art. 44. De kapitein of gezagvoerder van elk schip, dat vóór de Baar van Rio Grande do Sul komt, moet aan den voortop een sein hijschen , overeenstemmende met zijn diepgang, volgens de tabel n°. 1, en zich gedragen naar hetgeen bij de aanmerkingen op die tabel is voorgeschreven. Wanneer eene aanraking met het personeel der dienst noodig is, zal hij de seinen geven, die bij de aanmerkingen op de tabeï n°. 2 zijn aanbevolen, en zorgvuldig de aanwijzingen opvolgen, die hem zullen gegeven worden overeenkomstig de bepalingen dier tabel. Art. 45. In elk geval zal de scheepsgezagvoerder, zoodra een ambtenaar aan boord is gekomen , verpligt zijn dezen uitdrukkelijk op te geven het getal palmen dat zijn schip diep gaat, in Portugesche maat. Art. 46. Elk scheepsgezagvoerder zal moeten gehoor geven aan hetgeen de ambtenaar van hem verlangen mogt, in het belang der ligging en veiligheid van het schip, en tevens het werpanker, de ankers, het kabeltouw en verdere touwen in orde en gereedheid moeten hebben. Art. 47. Geen scheepsgezagvoerder zal de ambtenaren onoplettend of onheusch mogen bejegenen. Indien het mogt gebeuren dat deze zich aan boord slecht gedroegen , zal de gezagvoerder, zoodra hij het anker zal hebben geworpen, eene gemotiveerde klagt aan den havenkommandant indienen, waarop deze naar behooren zal acht geven. . Art. 48. Wanneer, wegens opgekomen slecht weder of eenige andere oorzaak, een schip dat uitvaart, den ambtenaar medeneemt, zal de kapitein verpligt zijn dezen op zijne kosten met de eerstvoorkomende gelegenheid terug te zenden, of al de kosten te vergoeden, die deze zou moeten maken om zijne standplaats weder te bereiken , behalve een daggeld van 2 milreis (f 2.50 Nederlandse!)) voor den geheelen duur zijner afwezigheid. Art. 49. Elk scheepsgezagvoerder , die bij het naderen de? Baar het sein der palmen water (N. B. van zijn diepgang) niet mogt hijschen of die door middel van seinen of mondeling berigt voor zijn schip een anderen diepgang mogt opgeven dan dien het werkelijk heeft, zal beboet worden met 100 milreis (f 125 Nederlandsch), wanneer het verschil in het mindere is, en met 50 milreis (f 62.50 Nederlandsch) wanneer het in het meerdere is. Art. 50. Wanneer de ambtenaar van dienst wantrouwt dat de seinen wegens de palmen waters, die door eenig schip geheschen worden , wel juist zijn, zal hij den chef der dienst daarvan moeten kennis geven, en deze zal de waarheid aan boord doen onderzoeken. Bij bevinding van werkelijk bedrog, zal volgens de bepalingen van het'voorgaande artikel gehandeld worden. Art. 51. De scheepsgezagvoerder, die bij aankomst of vertrek over de Baar varen zou, zonder dat door de ambtenaren het sein gegeven was, of meer water behoevende dan de diepgang op de seinen der dienst aanwees, zal beboet worden met 200 milreis (f250 Nederlandsch), indien hij voor den havenkommandant niet kan aantoonen, dat hij daartoe door overmagt is verpligt geweest; blijvende het schip, in geval het behouden blijft, bij gebrek van den kapitein, voor de betaling dier boete verbonden. 's Gravenhage , 21 Julij 1877. De Minister voornoemd, Taalman Kip.
---

MINISTERIE VAN FINANTIEN. TELEGRAFIE.
Met ingang van den 5den dezer zal het Rijkstelegraafkantoor te Hengelo op Zon- en feestdagen open zijn van 8 tot 11 ure voor-en van 2 tot 3 ure namiddags. De diensttijd op werkdagen blijft onveranderd. Te rekenen van den 5den Augustus aanstaande zal het Rijkstelegraaf kantoor te Helmond op Zon- en feestdagen open zijn van 8 tot 9 ure voor- en van 12 tot 1 , 4 tot 5 en 6 tot 8 ure namiddags. De diensttijd op werkdagen blijft onveranderd. 'sGravenhage, den lsten Augustus 1877. Namens den Minister, De Secretaris- Generaal, van Randwijck , l. S.-G•
---

