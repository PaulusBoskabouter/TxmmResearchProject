MINISTERIE VAN BUITENLANDSCHE ZAKEN.
Door de Belgische Regering is ingetrokken de benoeming van G. Suyckerbuyck tot vice-consul van Belgie te Batavia.
---

OFFICIEEL GEDEELTE.
Bij Koninklijk besluit van den 22sten Februari] 1877, n°. 17, is aan den heer A. J. Machiels, consul honorair van Baden en Saksen-Coburg en Gotha te Parys, verlof verleend tot bet aannemen van het commandeurskruis 1ste klasse der Ernestinisehe huisorde, hem door Zijne Hoogheid den Hertog van Saksen-Coburg en Gotha geschonken. Hij Koninklijk besluit van den 12den Februarij 1877, n°. 24, is pensioen verleend, ten laste van den Staat, aan J. Tigehon, gewezen rijksveldwachter 2de klasse (brigadier) te Raalte, ten bedrage van f 235 'sjaars, en zulks op grond van art. 5 der wet betreffende de burgerlijke pensioenen, laatstelijk gewijzigd bij die van den 21sten Mei 1873 ,( Staatsblad n°. 64). Bij Koninklijk basluit van 25 Februarij 1877, n°. 2, is aan J. Pvan Moorsel, dienaar van politie 3de klasse te Amsterdam, als blijk van Zijner Majesteits goedkeuring en tevredenheid wegens de redding van een drenkeling aldaar, op 15 December 1876, toegekend de bronzen medaille, ingesteld bij besluit van 22 September 1855, n°. 64, alsmede een loffelijk getuigschrift.
---

MINISTERIE VAN JUSTITIE.
De gewone audientie van den Minister van Justitie zal op Woensdag, 28 Februarij aanstaande, niet plaats hebben.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135); Heeft goedgevonden: met ingang van heden, de artt. 1, 3, 4, 5, 6 en 7 van het aangehaald Koninklijk besluit van toepassing te verklaren: A. in de gemeente Delft, in den Wippolder, op het huis, de schuur en het erf, in gebruik bij P. van der Kooy en kadastraal bekend sectie A , n°. 2154; B. in de gemeente Berkel in den Zuidpolder of Rodenrijs, op het huis, de schuur en het erf, in gebruik bij J. Koot en kadastraal bekend sectie B, n°\ 1084 en 1085. 's Gravenhage, 26 Februarij 1877. Heemskerk.
---

MINISTERIE VAN MARINE.
De overplaatsing van den scheepsklerk J. S. C. F. Blankenstein van Zr. Ms. wachtschip te Hellevoetsluis aan boord van dat te Willemsoord, met 1 Maart aanstaande, wordt ingetrokken. De gewone Audientie van den Minister van Marine zal op Vrijdag den 2den Maart niet plaats hebben.
---

MINISTERIE VAN FINANTIEN.
De Minister van Finantien brengt ter kennis van de belanghebbenden: dat in den loop van dit en het volgende jaar honderd twintig cominiesen der vierde klasse der directe belastingen, in- en uitgaande regten en accijnsen kunnen worden aangesteld op eene bezoldiging van f 420 'sjaars en eene toelage voor eens van f 75 gulden voor uitrusting, nadat zij op de. linie van toezigt zijn in dienst gesteld; dat op een nader vast te stellen tijdstip en plaats een onderzoek zal worden ingesteld omtrent de sollicitanten voor die betrekking; dat voor die betrekking ingevolge art. 9 van het Koninklijk besluit van den 20sten Mei 1869, n°. 30, kunnen in aanmerking- komen zij, die een gezond ligchaamsgestel hebben , ongehuwd, niet beneden 23 en niet boven 28 jaren oud en voldoende ervaren zijn in het lezen, schrijven en in de eerste gronden der rekenkunde; dat voor gepasporteerde onder-officieren, die minstens 12 jaren militaire dienst hebben, het maximum van leeftijd op 34 jaren, en voor gepasporteerde onder-officieren of andere militairen, die minstens 6 jaren militaire dienst hebben, op 30 jaar is bepaald; dat de verzoekschriften om toelating tot het voorschreven onderzoek ^ óór den 1 sten Junij 1877, bij het Departement van Financiën moeten zijn ingekomen, des verkiezende, door tusschenkomst van de controleurs der directe belastingen, in- en uitgaande regten en accijnsen,
bij wie ook nadere inlichtingen te bekomen zijn omtrent de vereisclite stukken welke bij die verzoekschriften moeten worden overgelegd, 's Gravenhage , den 26sten Februarij 1877. De Minister voornoemd, H. J. v. d. Heim. Er bestaat gelegenheid tot verzending der correspondentie naar Nederlandsch Indie, door middel van het stoomschip Friesland, van de »Rotterdamsche Lloyd", waarvan het vertrek uit Rotterdam op den 3den Maart aanstaande is bepaald. Behalve voor Batavia zal er met deze gelegenheid mede eene brievenmaal naar Padang worden verzonden. De gedrukte stukken en monsters van koopwaren behooren uiterlijk in den avond van den 2den Maart en de brieven den volgenden dag, 's morgens vóór 11 ure, te Rotterdam aangekomen te zijn. 'sGravenhage, den 24sten Februarij ,1877. De Minister van Finantien, H. J. v. d. Heim. Telegrafie. Het tijdelijk ten behoeve der buitengewone riviercorrespondentie heropende Rijkstelegraafkantoor te Vreeswijk is weder gesloten, 's Gravenhage, den 26sten Februarij 1877. Namens den Minister, De Secretaris-Generaal, Bartstra.
---

NIET-OFFICIEEL GEDEELTE. BINNENLAND.
In de zitting van de Tweede Kamer der Staten-Generaal van lieden (26 Februarij), zijn voortgezet de beraadslagingen over de conclusie der meerderheid en die der minderheid van de Commissie tot onderzoek der rapporten en adviezen in Indie uitgebragt over art. 2, n°. 27, van het politie-strafreglement voor inlanders ( Indisch Staatsblad 1<S72, n°, 111). De meerderheid der Commissie veranderde hare conclusie volgenderwijs : » dat de Tweede Kamer der Staten-Generaal, onder dankbetuiging aan den Minister van Koloniën voor de gegeven inlichtingen, 'verklare, dat, behoudens de verpligtiug der Regering om de regtsverhouding tusschen de werkgevers en van elders aangevoerde arbeiders bij afzonderlijke verordening te regelen, het niet wenschelijk is art. 2, ri°. 27, van het politie-strafreglement voor inlanders ( Indisch Staatsblad 1872, n°. 111), nog langer te laten bestaan." De minderheid wijzigde hare conclusie aldus: » dat de Kamer, onder dankbetuiging aan den Minister van Koloniën voor de gegeven inlichtingen, verklare, dat het wenschelijk is art. 2, n°. 27, van het politie-strafreglement voor inlanders ( Indisch Staatsblad 1872, n°. 111) zonder onvoorwaardelijke loslating van het beginsel van strafbaarheid door eene nieuwe regeling van het onderwerp te vervangen. " De heeren Arnoldts en Oldenhuis Gratama bragten, namens de Commissie voor de verzoekschriften , op eenige deze aangelegenheden betreffende adressen, verslagen uit, met welker conclusien de Kamer zich vereenigde. Over dat onderwerp voerden het woord de heeren: Messchert van Vollenhoven, Fransen van de Putte, des Amorie van der Hoeven, Saaymans Vader , van Nispen van Sevenaer , van Houten , Godefroi, Haffmans , Wintgens, van Rappard en de Minister van Koloniën. De conclusie van de meerderheid der Commissie werd daarop in stemming gebragt en met 39 tegen 27 stemmen aangenomen. Tegen hebben gestemd de heeren: Godefroi, Corver Hooft, Arnoldts, van den Berch van Heemstede, Sandberg, Haffmans, Luyben, deBieberstein, Storm van 's Gravesande, Wintgens, van Heemstra , van den Heuvel, van Nispen tot Sevenaer, Begram , Lambrechts, Kerens de Wijlre, Smitz, van Baar, Schimmelpenninck, de Casembroot, Schimmelpenninck van der Oije , van Wassenaer van Catwijck , van der Schriek , van Rappard , Heydenrijck , Saaymans Vader en Messchert van Vollenhoven. Aan de Kamer is medegedeeld: dat is ingekomen een wetsontwerp tot bekrachtiging van den onderhandschen verkoop aan de gemeente Amsterdam van een perceel gronds te Buiksloot en van het aan den Staat behoorend deel van het IJ. De Kamer heeft bepaald dat het vroeger ingekomen verslag van den staat der hooge, middelbare en lagere scholen over 1875/76 zal worden verzonden naar eene commissie tot onderzoek, bestaande uit de heeren Jonckbloet, vanNaamen van Eemnes, Teding van Berkhout, Moens en Verheijen; en dat de inlichtingen op een adres eener afdeeling der Maatschappij tot bevordering der bouwkunst omtrent de plannen voor den bouw
van een Rijksmuseum te Amsterdam voor kennisgeving zullen worden aangenomen. Bij deze gelegenheid uitte de heer Jonckbloet den wensch dat de Minister van Binnenlandsche Zaken mogt goedvinden om het rapport der Commissie van beoordeeling der prijs-ontwerpen openbaar te maken. " Aan het einde der zitting werden nog door de heeren Haffmans, Arnoldts en van Baar verslagen op adressen uitgebragt, met welker conclusien de Kamer zich vereenigde. Op 25 Februarij jl. is het personenvervoer op de Rheinisclie Bahn .Zevenaer-Kleef weder hervat. Door de Rijksadviseurs voor de monumenten van geschiedenis en kunst zijn laatstelijk benoemd: tot binnenlandsche correspondenten: in de provincie Zuidholland, te Rotterdam , de heeren J. Craandijk en P. A. Schipperus; in de provincie Zeeland, te Zierikzee, mr. J. P. N. Ermerins; en ;tot buitenlandsche correspondenten: te Brussel, de heer A. Balat, en te Luxemburg de heer A. Dutreux. Volgens eene bekendmaking van de Duitsche rijkskanselarij van 22 Februarij waren, sedert den 15den, gevallen van veepest geconstateerd : 1. Koningrijk Pruissen: ■op den 15den te Keulen bij een rund, zich bevindende in een stal in de nabijheid eener besmette hoeve gelegen; op den 15den en den 18den in twee stallen te Emden, waarin zich 9 runderen en 1 geit bevonden; op den 17den te Opperau bij Breslau in een stal met 13 runderen; op den 19den wederom te Klein-Mochbern bij Breslau in eene hoeve, -waar zich 35 runderen bevonden. 2. Koningrijk Saksen: op den 15den te Seidan bij Bautzen , bij eene uit Dresden' aldaar ingevoerde koe; en op nieuw te Mobendorf bij Leipzig in twee hoeven, met 15 runderen. Alle besmette koppels zijn afgemaakt; verder werden te Emden drie verdachte hoeven met 6 stuks runderen en 2 schapen ontruimd. Blijkens berigt van den consul der Nederlanden te Elmina, van 16 Januarij jl., is bij ordonnantie van den 13den derzelfde maand het volgende tarief van invoerregten voor de Goudkust vastgesteld. Wijn, likeur, ale, porter en andere biersoorten per oude wijngallon (= 3.785 liter) f 0.30. Gedistilleerd of sterke dranken, niet gezoet of op andere wijze vermengd , met het gevolg dat de sterktegraad niet bepaald kan worden door den hydrometer van Sykes: per oude wijngallon van het proefgehalte volgens genoemden hydrometer f 1.50. Bij lioogere of lagere sterkte en voor grootere of kleinere hoeveelheden dan een gallon wordt dit regt naar evenredigheid berekend. Gedistilleerd of sterke dranken, niet afzonderlijk genoemd en zoodanig vermengd, dat de sterkte niet kan bepaald worden op bovengenoemde wijze , per oude wijngallon f 1.50. Tabak, cigaren of snuif van alle soorten, per Engelsch pond (0.436 Hlogr.) f 0.30. Buskruid , per Engelsch pond f 0.30. Geweren, per stuk f 1.20. Yoor alle andere goederen moet 4 pet. van de waarde, die zij op de plaats .van afzending hadden, betaald worden. Vrij van invoerregten zijn : Alle goederen voor het bijzonder gebruik van den Gouverneur ingevoerd; Alle goederen, met goedkeuring van den Gouverneur ingevoerd ten gebruik van het koloniaal bestuur; Boeken, couranten en drukwerk; Kopijboeken, teekenboeken en teekenbehoeften, schoolboeken en schoolbehoeften, met goedkeuring van den Gouverneur ingevoerde ten gebruike van eenige school of missie; Wiskundige , wetenschappelijke en heelkundige instrumenten ; Toestellen en benoodigdheden voor photographie; Engelsche en andere in de kolonie gangbare munten; Passagiersgoederen. Gedeelten van vaatwerk ; De gewone verpakking der ingevoerde goederen. Voorts is nog bepaald dat geene regten zullen geheven worden van wijnen, sterke dranken of tabak , die bij den invoer zijn opgeslagen zonder betaling der regten, of behoorlijk aangegeven en aan wal gebragt zijn om aldus opgeslagen te worden (al heeft de nederlegging in het daartoe bestemde pakhuis niet werkelijk plaats gehad), mits die goederen weder worden afgeleverd om ter zee uitgevoerd te worden naar eene plaats buiten de grenzen van deze kolonie en die uitvoer op wettige wijze geschiede. Terugbetaling van reeds betaalde regten, van welken aard, zal bij den wederuitvoer niet plaats hebben.
---

