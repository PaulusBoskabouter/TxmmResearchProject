MINISTERIE VAN FINANTIEN.
Bij Koninklijk besluit van 13 Augustus 1861, n°. 58, met welks uitvoering is belast de Minister van Finantien, wordt vrijstelling van briefport verleend voorde briefwisseling, welke ter zake der Londensche tentoonstelling van nijverheid en kunst zal gevoerd worden tusschen de Hoofdcommissie voor die tentoonstelling en hare subcommissien en tusschen gemelde Hoofdcommissie en hare subcommissien ter eene en de Commissarissen des Konings in de provinciën , de gemeentebesturen en de kamers van koophandel en fabrieken ter andere zijde.
---

NEDERLANDEN.
Bij besluit van den 17den Augustus 1861 , n°. 66, heeft Zijne Majesteit goedgevonden, ten vervolge op Hoogstdeszelfs besluiten van den 18den Februarij en Bsten Julij 1861, n°. 82 en 36 , houdende toekenning van eer- Volle belooningen wegens de expeditie in de Zuid- en Ooster-afdeelïng Van Borneo, en het debarquement in de Kapoeas-rivier op den 28sten April 1860, ter zake hunner verrigtingen bij de eerstgemelde expeditie: I°. te benoemen tot ridders der 4de klasse van de Militaire Willemsorde; a. van het wapen der infanterie: den adjudant-onderofficier C. Sausele ; den sergeant J. Eggermont ; den korporaal E. L. J. Cantaz ; den sedert gegageerden fuselier P. C. de Waele; en de fuseliers C. Schaafroth, C. Middeldorp, V. Cavagna en J. L. Meura; b. van het wapen der artillerie: den sedert gegageerden korporaal M. C. Barraud; en ' 2°. te bepalen, dat bij afzonderlijke dagorders, zoo in Indie als in Nederland, eervol zal worden vermeld de fuselier J. G. A. Pottcher, van het wapen der Infanterie bij het leger in Nederlandsch Indie. Bij Zijner Majesteits besluit van den 18den Augustus 1861, n°. 14, is aan den heer M. L. van Deventer, adjunct-commies bij het Departement van Buitenlandsche Zaken , vergunning verleend tot bet aannemen en dragen der versierselen van officier der orde van den Nischan- Iftihar, hem door Zijne Hoogheid den Bey van Tunis geschonken.
---

MINISTERIE VAN BINNENLANDSCHE ZAKEN. RIJKS-KWEEKSCHOOL TOT OPLEIDING VAN ONDERWIJZERS TE GRONINGEN.
Aan de Rijkskweekschool tot opleiding van onderwijzers te Groningen, aan welke delessen weldra een aanvang zullen nemen, kan een zeker aantal jongelieden worden geplaatst, ten einde aldaar op kosten van het Rijk hunne opleiding tot Hulponderwijzer te ontvangen. De leermiddelen worden kosteloos aan de Kweekelingen verstrekt. Zoodra het op te rigten gebouw gereed zal zijn, genieten zij daarin vrije kost, inwoning en bewassching. In afwachting daarvan zal hun eene rijkstoelage van f 250 's jaars worden toegekend, ten einde zich, onder goedkeuringvan den Directeur der Kweekschool. kost, inwoningen bewassching binnen de gemeente Groningen te verschaffen. Om tot het Examen tot toelating op de Kweekschool te worden toegelaten moeten worden overgelegd: I°. eene geboorte-acte, waaruit blijkt, dat de jongeling op den lsten October l"6l zijn 15de jaar zal zijn ingetreden; 2°. eene verklaring van een geneesheer, waaruit blijkt, dat de jongeling eene goede gezondheid geniet en geen misvormende of andere ligchaamsgebreken heeft, welke hem tot het onderwijsvak minder geschikt maken; 3°. een getuigschrift van goed gedrag, afgegeven door het dagelijksch bestuur der gemeente zijner inwoning, en in geval hij reeds in eene school is werkzaam geweest, een getuigschrift van den Districts-schoolopziener of van den Hoofdonderwijzer dier school. Deze stukken moeten, uiterlijk op den lOden September 1861, franco worden toegezonden aan den heer B. Brugsma, Directeur der Rijkskweekschool voor Onderwijzers te Groningen. Aan hen die zich zullen hebben aangemeld zal later worden bekend gemaakt, wanneer het te Groningen te houden vergelijkend Examen zal worden afgenomen. Uit dat Examen zal moeten blijken dat de jongelieden : 1". naauwkeurig en vlug proza en poëzij kunnen lezen; 2°. regelmatig kunnen schrijven, zoowel groot als klein schrift; 3°. bekend zijn met de hoofdregels der rekenkunde voor geheele en gebroken getallen, met de voornaamste eigenschappen der getallen, met den regel van drieën en met het Nederlandsch stelsel van maten en gewijten, en vooral in het praktische der rekenkunde eenige vlugheid bezitten ; 4°. bekend zijn met de eerste gronden der Nederlandsche taalkunde, voornamelijk met de kennis der rededeelen en hunne verandering, alsmede met de redekundige ontleding ; s°. eenige denkbeelden hebben van aardrijkskunde en geschiedenis, voornamelijk van het vaderland. Mogten er onder hen, die zich zullen aanmelden, zijn, wier kundigheden de hiervóór als minimum gestelde aanmerkelijk overschrijden, dan zullen zij voor een hooger studiejaar kunnen worden aangenomen. De gelegenheid tot plaatsing staat open voor jongelieden uit het geheele Rijk; aan hen, wier Ouders of Voogden in de gemeente Groningen wonen, zal echter geene rijks-toelage voor kost en inwoning worden verstrekt, zoolang de gebouwen der Kweekschool nog geene gelegenheid tot huisvesting aanbieden. Tevens wordt hierbij ter algemeene kennis gebragt,' dat nog vóór het einde van het loopende jaar gelijke gelegenheid tot plaatsing van Kweekelingen aan de Rijkskweekschool te Haarlem en vermoedelijk ook aan die te 's Hertogenbosch zal worden gegeven. 'sGravenhage, den 20sten Augustus 1861. S. van Heemstra. De stoombootdienst tot vervoer van reizigers, goederen en vee, van den Bommel naar Stad aan 't Haringvliet, Ooltgensplaat, Willemstad, Dordrecht en Rotterdam, waarvoor bij beschikking van 10 Julij 1860 vergunning werd verleend aan den heer B. A. Keyzer, te Rotterdam, niet binnen den voorgeschreven termijn in werking gebragt zijnde, is gemelde vergunning, krachtens art. 7 van het Koninklijk besluit van 31 Junij 1841 (Staatsblad n°. 26), vervallen.
---

BUITENLANDSCHE BERIGTEN. ITALLIE.
Te Napels is, blijkens berigten uit die stad van den Isden dezer, officiële tijding ontvangen , dat een Engelsch eskader, bestaande uit zeven linieschepen met gezamenlijk 684 stukken, komende van de Syrische kust, eerstdaags in de baai van Napels zou verschijnen, en deels voor Napels, deels voor Castellamare, deels voor Baja zou gaan liggen. Dezelfde beriglen melden, dat een paar dagen vroeger de bemanning van een Engelsch linieschip, hetwelk reeds te Castellamare lag, met vergunning van de overheid voor eenen dag aan land gekomen was om er exorcitien te houden, en dat de verschijning dier troepen eene geruststelling was geweest voor de bevolking der stad, welke wegens de nabijheid van benden struikroovers in angst verkeerde.
De Napelsche berigtgever van de Parijsche I'a.trie meent dat tle verschijning van het Engelsche eskader voor Napels, in de tegenwoordige gesteldheid van zuidelijk Italië, bezwaarlijk anders dan als eene tusschenkomst van Engeland ten gunste van Koning Victor Emanuel kan worden beschouwd. Evenzoo oordeelt de correspondent der Londensche Times te Napels.
De Italiaansche dagbladen spreken over het algemeen met blijdschap van de komst der Engelsche oorlogsschepen. —De generaal Cialdini heeft onlangs , toen er een gevaarlijke aanslag tegen de nieuwe orde van zaken te Napels was ontdekt, den hem door den bekenden Nicotera namens Mazzini's aanhang aangeboden bijstand aangenomen. Nicotera beloofde, binnen eenige dagen acht duizend gewapende vrijwilligers te zullen leveren , en voldeed reeds dadelijk ten deele aan die belofte. Doch het Turynsche kabinet heeft, blijkens de jongste berigten, geoordeeld dat het gevaarlijk en onvoegzaam was, den bijstand van eene partij, welke het als zijnen vijand beschouwt, aan te nemen. De generaal Cialdini heeft alzoo aan Nicotera moeten te kennen geven, dat hij van diens bijstand geen gebruik kon maken; maar tevens heeft hij zijn ontslag uit de betrekking van stedehouder te Napels gevraagd. Hij is echter namens Koning Victor Emanuel uitgenoodigd, om in zijne betrekking werkzaam te blijven; en volgens de jongste brieven uit Turyn vle'de men zich aldaar met de hoop dat hij aan die uitnoodiging zou voldoen. Te Turyn werd verzekerd dat Garibaldi door zijne aanhangers en door die van Mazzini uitgenoodigd was om zich naar Napels ie begeven . maar dat hij door Koning Victor Emanuel was aangemaand om op Caprera te blijven, en dat hij hiertoe besloten had.
— Berigten uit Napels van 13 Augustus melden dat Chiavone op nieuw aan de troepen van Cialdini ontsnapt was, dat de provincie Benevent de hoofdzetel der gewapende tegenkanting werd, en dat langs de Napelsche kust nog steeds voorzorgmaatregelen tegen eene landing van pauselijke zonaven genomen werden. Dezelfde berigten melden dat er in de voornaamste steden van de Napelsche gewesten zes en twintig normaalscholen zijn opgerigt en geopend, en dat de spaarbank te Napels weldra in werking zou komen.
---

FRANKRIJK.
De berigten uit Parijs van eergisteren melden dat door eenen Romeinschen praelaat, mgr. Nardi, een eigenhandig schrijven van den Paus aan Keizer Nnpoleon is overhandigd, strekkende tot antwoord op eenen brief, dien de Keizer omstreeks drie weken geleden, naar aanleiding der bekende woordenwisseling tusschen den generaal de Goyon en mgr. de Mérode, aan Zijne Heiligheid moet hebben geschreven. Een van de Parijsche berigtgevers der Indépendance Beige meent omtrent den brief des Keizers iets naders te kunnen mededeelen. » Zijne Majesteit — zegt hij — betuigde daarin nadrukkelijk zijnen eerbied voor het hoofd der kerk, herinnerde welke diensten het Fransche gouvernement aan dat van den Paus had bewezen, en voegde er bij, dat hij wenschte bij voortduring met zijne troepen den persoon van Zijne Heiligheid te kunnen beschermen. Doch tevens maakte hij hem opmerkzaam op kuiperijen en andere voor Frankrijk onuitstaanbare dingen, welke te Rome, klaarblijkelijk buiten weten van Zijne Heiligheid, voorvielen en die het ptAliek in Frankrijk zich levendig aantrok. Ten slotte zeide de Keizer te hopen dat de Paus eenen met de aanwezigheid dor Fransche vlag te Rome onvereenigbaren staat van zaken zou doen ophouden, voor dat geval de voortduring der tegenwoordige bescherming belovende. 11 Deze brief, hoe hij dan ook mag opgevat zijn en welke beleefdheidsbetuigingen hij ook bevatte, luidt gansch niet geruststellend voor 's Pausen wereldlijke magt; hij staat gelijk met eene uitnoodiging om aan de verlangens van het Fransche gouvernement te voldoen, zoo de Paus de bescherming der Fransche bajonetten wil behouden. 11 Doch waarschijnlijk zal het eigenhandige schrijven van Pius IX de oneenigheid vooreerst vereffenen, en ten gevolge hebben dat het Romeinsche vraagstuk nog eenigen tijd op den tegenwoordigen voet blijft." — De raad van het departement van de Boven-Vienne heeft, op advies van den minister van onderwijs en van den departementsprefect, in zijne zitting van den 14den dezer aan de protestanten de hun vroeger geweigerde vergunning verleend, om op eigen kosten scholen voor hunne kinderen op te rigten, mits daarin geene andere kinderen dan van protestanten worden opgenomen. De protestanten, zegt het Journal des Débats, willen de wettigheid van het aan die vergunning verbonden beding niet betwisten, hoe veel grond zij daartoe welligt ook in de bestaande wetsbepalingen zouden kunnen vinden. — In het jaar 1066 is Willem de Veroveraar te Dives in Normandye scheep gegaan om Engeland te veroveren. Zondag jl. is te Dives een gedenkteeken plegtig onthuld, hetwelk aldaar tot herinnering dier gebeurtenis door eene vereeniging van Fransche geleerden onder leiding van den heer de Caumont opgerigt is.
---

