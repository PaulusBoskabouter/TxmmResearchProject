BUITENLANDSCHE BERIGTEN. DUITSCHLAND.
Het Pruissische Heerenhuis heeft in zijne zitting van den 7den dezer met eene meerderheid van 29 stemmen de door de regering voorgedragen wetten tot betere en gelijkmatige verdeeling der grondbelasting aangenomen. Men herinnert zich dat soortgelijke voordragten reeds herhaaldelijk door het Heerenhuis waren verworpen geworden ; de aanneming daarvan wordt thans ten deele toegeschreven aan de vrees dat de Kamer van Afgevaardigden de vermeerderde uitgaven voor het leger niet zou bewilligen, indien niet vooraf door de goedkeuring der grondbelastingwetten het bewijs gegeven was, dat de adel van den vrijdom van grondlasten, dien hij in sommige provinciën genoot", afstand doen en daardoor even als de overige burgers tot de verhoogde staatsbehoeften bijdragen wilde.
---

FRANKRIJK.
De Senaat van Frankrijk heeft 145 petitien met 10,756 onderteekeningen ontvangen, strekkende om de zorg voor de veiligheid en de belangen der Syrische christenen aan hot Fransehe gouvernement aan te bevelen; verlenging van de inlegering der Fransehe troepen daar te lande is het, waarop het verzoek der adressanten eigenlijk nederkomt. In de zitting van den Senaat van den 7den dezer is rapport daarover uitgebragt; de commissie heeft bij meerderheid van stemmen voorgesteld, de petitie ter zijde te leggen om reden dat het gouvernement des Keizers bestendig voor het belang der Syrische christenen werkzaam is en getoond heeft geenerlei aansporing of voorlichting daartoe te behoeven, en dat de Senaat onlangs reeds|, in zijn antwoord op de troonrede, van zijne belangstelling in het lot der geloofsgenooten in Syrië heeft doen blijken. De commissie heeft ook in haar rapport den tegenwoordigen staat van dit vraagstuk uiteen gezet. Uit hetgeen zij daarover, op grond van mededeelingen van de regering, zegt, blijkt dat het Fransehe gouvernement onder de voorgeslagen plannen tot nieuwe regeling van het bestuur van den Libanon datgene verkieslijk acht, volgens hetwelk het geheele gebergte weder, even als vóór het jaar 1840, staan zou onder het bestuur van éénen kaïmakan of stedehouder des Sultans, behoorende tot de Roomsch katholijke kerk. Verder wordt daarin gezegd, dat Turkije verklaart thans zelf' voor de orde en veiligheid in Syrië te kunnen zorgen, en voor het behoud daarvan te willen instaan. Dat er door de Porte of door Engeland eenige wijziging zou zijn voorgesteld of bewilligd in de bepalingen der overeenkomst , volgens welke Syrië den sden Junij aanstaande door de Fransehe troepen ontruimd moet zijn, blijkt uit het rapport der commissie niet. De minderheid der commissie wilde de petitien aan het gouvernement verzonden hebben. In de zitting van den Senaat van Maandag aanstaande zal over de conclusie van dit rapport worden beraadslaagd. In het Britsehe Hoogerhuis moet heden avond (den lOden) beraadslaagd worden over een voorstel van lord Redcliffe, den gewezen gezant van Engeland in Turkije, om te verklaren, I°. dat hot Huis elke verlenging der inlegering van buitenlandsche troepen in Syrië met leedwezen zou zien; 2°. dat de bedroevende gebeurtenissen, welke laatstelijk in Syrië hebben plaats gegrepen, niet enkel aan plaatselijke oorzaken, maar vooral aan den toestand van het Turksche rijk in het algemeen, bepaaldelijk aan de gesteldheid van deszelfs finantiën en binnenlandsch bestuur, moeten worden toegeschreven, en 3". dat de Porte dient te worden genoopt om door krachtige en snel werkende maatregelen, overeenkomstig den geest van den hatti-humayum van 1856 (het Grootheerlijke bevelschrift tot volkomen emancipatie der christen-onderdanen van het Turksche rijk), waarborgen tegen de herhaling dier bloedige botsingen te geven.
---

NEDERLANDEN.
Bij besluit van 8 Mei 1861, n°. 48, heeft Zijne Majesteit goedgevonden , tot lid der provinciale commissie van geneeskundig onderzoek en toevoorzigt in Gelderland te benoemen den heer A. Scholl van Egmond, mcd. dr. te Nijmegen, ter vervanging van wijlen den heer dr. .1. F. Rive. Bij besluit van 8 Mei 1861, n°. 65, heeft Zijne Majesteit goedgevonden, tot burgemeester der gemeente Rauwerderhem te benoemen E. Adema. Bij besluit van 9 Mei 1861, n*. 54, heeft Zijne Majesteit goedgevonden , aan den heer P. Tetar van Elven, lid der Koninklijke Akademie van Beeldende Kunsten te Amsterdam, vergunning te verleenen tot het aannemen der onderscheidingsteekenen van ridder der orde van St. Mauritius en Lazarus, hem door Zijne Majesteit den Koning van Sardinië geschonken. Bij besluit van 9 Mei 1861, n». 55, heeft Zijne Majesteit goedgevonden, tot burgemeester der gemeente Hasselt te benoemen H. E. van Duyl.
Bij besluit van den Bsten Mei 1861, n°. 66, heeft Zijne Majesteit goedgevonden den luitenant-generaal C. Daneels van Wijkhuise, inspecteur van het wapen der artillerie, te benoemen tot lid der speciale commissie van inspectie over het militair onderwijs, en zulks meer bepaaldelijk voor het wapen der artillerie. Bij Koninklijk besluit van den 9den Mei 1861, n°. 59, zijn tot adjunctcommiesen bij het Departement van Koloniën benoemd de heeren L. Kloet en B. L. A. van Dijk.
---

MINISTERIE VAN BINNENLANDSCHE ZAKEN.
Bij den Minister van Binnenlandsche Zaken is, ten behoeve van de noodlijdenden door den watersnood, ontvangen: I°. van den Minister van Koloniën, bedrag van het nader ingezamelde in de kolonie Suriname f 1140.08; 2°. van den heer C. P. Sander, consul van Z. M den Koning van Wurtemberg te Rotterdam , nader ingezonden door den heer Fried. Reihlen te Stuttgart, lid eener commissie aldaar ter inzameling van giften, f 1000; 3°. van den heer Weeveringh te Haarlem, opbrengst van het door hem uitgegeven gedicht getiteld: »'s Konings Verjaardag; een lied voor den 19den Februarij 1861", door J. H. van Lennep, f 100.
---

MINISTERIE VAN FINANTIEN.
Van de Pruissische postadministratie is thans mode het berigt ontvangen van do hervatting der dienst van de pakketbooten tusschen Stettin en Stockholm, zijnde de vaart dezer booten, gedurende dit jaar, geregeld als volgt: van Stettin iederen Dingsdag ten 12 ure des middags, na de aankomst van den trein die te 6.40 's morgens uit Berlijn vertrekt; van Stockholm iederen Dingsdag ten 8 ure 'smorgens. Door tusschenkomst der Nederlandsche postkantoren kunnen met deze dienst brieven naar Zweden worden verzonden en van daar ontvangen. Omtrent eene verzending van brieven van en uit Zweden met de booten varende tusschen Ystadt en Stralsund wordt verwezen tot het berigt, voorkomende in de Staats-courant van den 23sten April jl. 'sGravenhage, den Bsten Mei 1861. De Minister van Finantiën, van Tets.
---

ENGELAND.
In de zitting van het Lagerhuis van den 6den dezer heeft lord John Russell, de minister van buitenlandsche zaken, in antwoord op eene interpellatie verklaard, dat de afgescheiden Staten van de Noord-Amerikaansche Unie, hoewel de onafhankelijkheid van dat nieuwe gemeenebest nog niet erkend was, door het Engelsche gouvernement werden beschouwd als eenen regelmatigen oorlog kunnende voeren, zoodat alle hoedanigheden, welke naar het volkenregt eene oorlogvoerende maatschappij onderscheiden van stroopende benden, zeeroovers en vrijbuiters, aan de operatien van de gewapende magt der afgescheiden Staten, althans naar het oordeel van het Engelsche gouvernement, moeten toegekend worden. ii Ten aanzien der vraag betreffende het uitgeven van kaperbrieven, hetwelk een van de regten van oorlogvoerende maatschappijen uitmaakt, moet ik (zeide de minister) in de eerste plaats vollediger narigten afwachten ; en ten tweede kan ik niet geheel zonder voorbehoud antwoorden. 11 Wat betreft het regt van oorlog te voeren in geval van opstand van eenig gedeelte van eenen staat, is in het jaar 1825 iets voorgevallen hetwelk in deze zaak als een antecedent schijnt te kunnen worden beschouwd. 11 Toen werd door het Britsehe gouvernement aan het voorloopige bewind van Griekenland de hoedanigheid van oorlogvoerende partij toegekend ; en het ontving een vertoog daartegen van de Porte. In de betrekkelijke depêche werd gezegd, dat het Engelsche gouvernement scheen te vergeten, dat aan oproerige onderdanen het karakter van eene natie of staat eigenlijk niet kon worden toegeschreven. Van deze zijde werd toen geantwoord, dat het karakter van oorlogvoerende partij niet zoo zeer van een beginsel, als vaneen feit afhing; dat eene vijandelijkheden plegende massa inwoners van een land, wanneer zij zekere mate van kracht en stevigheid had bekomen, daardoor regt verkreeg om als eene oorlogvoerende partij te worden behandeld; dat hot , ook indien dat regt twijfolachtig ware, evenwel voor alle beschaafde natiën van belang zou zijn, haar alsdan als oorlogvoerende partij te behandelen, dewijl anders, bij voorbeeld, al de door die vereeniging uitgezonden kruisers als zeeroovers zouden moeten worden behandeld; en dat althans de Grieken, welke het toen betrof, door Engeland niet als zeeroovers zouden kunnen beschouwd worden. 11 Daarbij werd destijds van onze zijde uitdrukkelijk aangemerkt, dat, wanneer het Engelsche gouvernement aan ieder van de toen strijdende partijen het regt toekende om Britsehe handelsvaartuigen , welke goedoren van den vijand aan boord hadden, aan te houden en te doorzoeken en die goederen verbeurd te verklaren, hierbij als volstrekte voorwaarde van die erkenning ondersteld werd, dat het aanhouden geschiedde met het voornemen om de aangehouden schepen voor een gevestigd hof van zeeprijzen te brengen, en dat de verbeurdverklaring dan eerst zou plaats hebben, wanneer het schip door zulk eene bevoegde regtbank voor goeden prijs was verklaard. 11 De aangeroerde vraagstukken zijn door het gouvernement in overweging genomen. Het heeft daarover advies van de regtsgeleerde raadslieden der Kroon gevraagd, en deze zijn met het gouvernement van oordeel, dat de zuidelijke Confbederatie van Amerika, naar de begrippen welke huns inziens de ware beginselen in dezen uitmaken, als oorlogvoerende partij moet worden behandeld. n Hieruit komen echter andere vragen voort, waaromtrent wij nog in twyfel zijn; het is namelijk de vraag, welke wijzigingen in het volkenregt het gevolg_ moeten zijn van do bekende verklaring van het Parijsche Congres, betreffende het regt van onzijdige staten bij oorlog ter zee. 11 Dat zijn vragen van eenen moeijelijken en ingewikkelden aard; zij zijn nog niet uitgemaakt, maar bij Harer Majesteits gouvernement in overweging; en eerst dan, wanneer deze overweging is afgeloopen, zal eene verklaring dienaangaande aan andere mogendheden worden gedaan." In de zitting van het Lagerhuis van den 7den is door lord Palmerston op nieuw verklaard, dat de opgerezen vraagstukken rakende het regt van oorlogvoerende partijen ter zee by Harer Majesteits gouvernement nog in overweging waren; dat hetzelve daarover eene bepaalde mededeeling aan het publiek zou doen, zoodra die overweging afgeloopen zou zijn; en dat het intusschen eene discussie daarover in het Parlement niet raadzaam achtte. Ten gevolge van deze verklaring is de behandeling eener motie, welke door den heer Horsfall betreffende dit onderwerp was ingediend, door den voorsteller voor onbepaalden tijd verschoven. Intusschen goeft de Morning Post eenige wenken van geruststellende en waarschuwende strekking tevens voor den Engelschen handel, bepaaldelijk ook tot teregtwijzing van de Londensche Times. Het eerst genoemde blad, het orgaan van lord Palmerston, zegt in zijn nommer van eergisteren: « Het is eene ongerijmde bewering, dat Amerika het regt van visitatie in oorlogstijd niet zou mogen uitoefenen omdat het weigert dat regt in vredestijd te erkennen. Moet dan alle handelsverkeer van Europa met de Confoederatie geheel ophouden ? Zoo neen, hoe moet hetzelve worden gevoerd ? Deze vragen laten zich, althans voor het tegenwoordige, gemakkelijk beantwoorden. Lord John Russell heeft dezer dagen in het Huis der Gemeenten verklaard , dat wij de Confoederatie als eene oorlogvoerende partij erkennen. Britsehe en andere onzijdige schepen mogen dus vrijelijk hare havens in en uitgaan om handel te dry ven, mits zij geene blokkade schenden en mits zij geenen handel drijven in krygsbehoeften of eenig artikel hetwelk voor de krijgsoperatien vereischt en derhalve als oorlogs-contrabande beschouwd wordt. ii Het zal naauwlijks noodig zijn , hierbij te voegen, dat ter ontdekking van oorlogs-contrabande het visitatieregt in oorlogstijd wordt toegepast; en er bestaat grond om te denken dat in den jammerlijken strijd, die nu is uitgebroken, dat regt zonder verschooning zal worden uitgeoefend. Hierover kunnen wij ons echter niet beklagen. Het is een regt, hetwelk ook door ons zelven altijd is uitgeoefend , en hetwelk wij, in geval van oorlog, morgen weder uitoefenen zouden. n Doch wij mogen verlangen dat voorwerpen van regtmatig handelsverkeer aan boord van onzijdige schepen door de beide oorlogvoerende partijen zullen worden ontzien. De onschendbaarheid der onzijdige vlag is door de Vereenigde Staten in ieder tijdvak hunner geschiedenis onveranderlijk volgehouden. Wij hebben regt om te verwachten, dat zij in de praktijk niet zullen afwijken van de theorie, welke zij zoo lang en zoo nadrukkelijk hebben gepredikt." — De Morning Post berigt dat het Engelsche gouvernement krachtige maatregelen neemt tot vorming en uitrusting van een sterk eskader, bestaande uit stoomschepen van de eerste en tweede grootte en uit kanonneerbooten, en bestemd om onverwijld naar de wateren van Noord-Amerika te stevenen ter bescherming der Britsehe belangen. — In de zitttng van het Lagerhuis van den 7den dezer beweerde een van lerlands katholijke vertegenwoordigers, dat het Engelsche gouvernement, indien het aan de ten gunste der Italiaansche revolutie verkondigde beginselen getrouw wilde blijven, aan de loniers vrijheid moest geven om zich na)ar hunnen wensch met het koningrijk Griekenland te vereenigen. Hiertegen werd door de bewindslieden beweerd, dat de vereeniging met Griekenland noch d» wezenlijke wensch, noch het ware belang van het lonische volk was; en lord Palmerston zeide: » Engeland wenscht van harte, tot het geluk en de welvaart der loniers bij te dragen. Ja, deze wensch is zoo sterk, dat wij ons door niets ter wereld zullen laten bewegen om onze toestemming te geven tot de groote schade en het ernstige verlies, welke hun door de vereeniging met Griekenland zouden worden berokkend." Aan deze verklaring zette lord Palmerston door toon en gebaar zulk eene uitdrukking bij, dat vele leden zich niet weerhouden konden van te lagchen.
---

