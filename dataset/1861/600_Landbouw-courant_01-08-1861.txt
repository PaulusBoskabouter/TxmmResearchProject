EENIGE VERSCHEIDENHEDEN VAN WITTE MANGEL WORTELS TOT HET MAKEN VAN SUIKER.
(Met Afbeeldingen.) Het aantal fabrieken, waar mangelwortelsuiker vervaardigd wordt, begint in ons land zeer toe te nemen, en het vermoeden schijnt niet ongegrond te zijn, dat binnen weinige jaren deze tak van nijverheid, ook in Nederland, een groote ontwikkeling zal erlangen. Met het ontstaan dezer fabrieken moet ook de teelt van mangelwortels, als de grondstof van bei aanstaand fabriekaat, toenemen, en hierbij is liet vooral niet onverschillig, welke verscheidenheden daartoe de geschiktste zijn. In het Tournai d' Agriculture van BARRAL No. 6 van 1861 wordt daarover een opstel gevonden van den heer VILMORIN-ANDRIEUX, waarvan wij het volgende ontleenen. Sedert eenige jaren hebben de fabriekanten van man gelwortelsuiker zich met kracht toegelegd op het verkrijgen van verscheidenheden, die zich door een groot gehalte van suiker onderscheiden. De uitkomsten ten dezen ppzigte zijn gunstig geweest, gelijk er een tal van dusgenoemde soorten ontstaan zijn, die door verschillende eigenschappen zich kenmerken. De wijze, waarop de belasting op de suiker geheven wordt, geeft reeds dadelijk aanleiding con verscheidenheden te doen ontstaan, die met het Oog op de bestaande belasting het voordeeligst zijn. Zoo b. v. wordt in Duitschland de belasting geheven van het bruto gewigt der wortels zelven, en niet zoo als in Frankrijk van de verkregen sl'iker. Daardoor is het voor de Duitschers van veel 'beer belang, om eene verscheidenheid van mangel-Wortels te vormen, die, bij den minsten omvang, de grootste mogelijke hoeveelheid suiker levert. De eerste pogingen daartoe werden vooral te -18agdeburg genomen, door het kiezen voor Zaadwinners; alleen die wortels, welke, bij eenen goeden vorm, de eigenschap hadden om in eene oplossing van eene bepaalde hoeveelheid zout te blijven drijven, terwijl alle zinkende wortels voor zaadgevers werden afgekeurd. De Duitsche mangelwortels zijn rijk aan suiker, klein van omvang, maar goed van vorm en zeer gelijkvormig. Onder deze wortels verdient in de eerste plaats de Afaagdeburger mangelwortel (fig. 1) , eene verinelding. Deze wortel is van middelmatige grootte, regelmatig penvormig , weinig van zijwortels voorzien , onder den grond zich bevindende, wit loet groenen hals. De opbrengst kan op '20,000 t°t 35,000 Ned. pd. per bunder geschat worden, °P dezelfde gronden, waar in Frankrijk de gewone witte verscheidenheid 40,000 tot 45,000 Ned. pd. levert. Zijn rijkdom van suiker werd tegen deze laatste, en onder gelijke omstandigheid beproefd, en stond als 7 tegen 6. Eene andere verscheidenheid, in 1858 naar Frankrijk en Duitschland overgebragt , verkreeg den naam van Inzperial Runkelrube en is in Frankrijk als Betlerave imperiale bekend (fig. 2). Zij werd dadelijk als bijzonder rijk aan suikerdeelen aanbevolen, en voldeed daaraan ten volle, daar zij bij de eerste proefnemingen 13.8 op de 100 deelen suiker bevatte, terwijl de gewone fransche soort slechts 7.5 bevatte. Het volgend jaar gaven de ontvangen zaden eene veel minder gunstige uitkomst, daar toen slechts 9 pCt. werd verkregen. In 1860 echter ontving de Heer VILMORIN-ANDRIEUX het zaad regtstreeks van den Heer KNAUER , den schepper van deze varieteit, en toen werden 9.8 tot 11.0 pCt. suiker verkregen. Ofschoon de wijze, hoe deze verscheidenheid ontstaan was, door den Heer KNAUER werd opgegeven, zoo was deze moeijelijk uit de beschrijving op te maken, en daarom besloot de Heer VILMORINANDRIEUX de teelt op de plaats zelve te Grobers bij Halle te onderzoeken. KNAURR had opgemerkt, dat de beste en rijkste wortels een bijzonder voorkomen hadden, en dat hij die uit het veld kan trekken, zonder het gehalte van suiker te onderzoeken. De wortels, die het rijkste aan suiker waren, hadden minder breede bladeren , de buitenste waren in eene horizontale rigting tegen den grond geplaatst, en de hartbladeren daarentegen opgerigt en aan den rand fijn gekruid. De wortel is wit, met groenen hals, in de gedaante van een zeer verlengden gewonen wortel, en geheel onder den grond zich bevindende, en in den regel kleiner van wortel, dan die, welke breedere en meer regtopstaande bladeren hebben. Door bet steeds uitzoeken van wortels, die deze eigenschappen vertoonen , is de Heer KNAUER er in geslaagd om in weinige jaren eene groote hoeveelheid zaad te verkrijgen van zijne nieuw gevormde verscheidenheid. Ofschoon nu deze wijze ontegenzeggelijk voordeelen oplevert, zoo biedt zij echter niet de wetenschappelijke zekerheid aan, welke de Heer VILMORJN volgt en voor een groot gedeelte verkregen heeft. VILMORIN namelijk bestemt voor zaadge% ets alleen die wortels, waarvan de inhoud vooraf is gepeild, en waarvan het gehalte van het sap met zorg wordt onderzocht (1). Men komt op deze wijze wel langzamer tot het doel, doch de uitslag is dan ook zekerder. Intusschen stemt de Heer VILMORIN-ANDRIEUX toe, dat de wijze van KNAUER zeer schielijk en praktisch is, en dat hij zich op het terrein heeft overtuigd, dat zijne methode goed is, en slechts eene langdurige gewoonte en een zeer geoefend oog vereischt, en dat beide wijzen elkander zeer behulpzaam kunnen zijn, om het gehalte van suiker nog te vermeerderen. De duitsche telers van mangelwortels beweren, dat deze wortels later aankomen, doch dat zij, langer dan eenige andere soort, het suikergehalte behouden, waardoor het werk in de fabrieken eenige dagen kan ~erekt worden. Van de fransche verscheidenheden komt in de eerste plaats in aanmerking de gewone witte mangelwortel met groenen hals (fig. 3), die het voordeel bezit van eenen schoonen in den grond zich bevindenden wortel te hebben , die groot is en zich goed laat bewaren. Te Verrières leverde hij 8.7 pCt. suiker, terwijl de opbrengst (1) De wijze is gegrond op eene schatting van de digtheid van het sap zelf (zijn specifiek gewigt), welke door bet verplaatsen verkregen wordt, terwijl men daarbij eene kleine zilveren stang, van een bekend gewigt , tevens weegt. Het stuk, dat er met een boorijzer wordt uitgenomen, geeft somtijds 7 tot 8 eubieke duimen vloeistof, welke noodig is om de stang te wegen. Dit geschiedt op eene zeer gevoelige weegschaal, die met zekerheid halve milligrammen aangeeft. gemiddeld van 40,000 tot 45,000 Ned. pd. per bunder bedraagt. Deze mangelwortel stond bij de fabriekanten zeer in aanzien, en zou dit blijven, zoo zij niet langzamerhand van aard veranderde. Vele landbouwers toch telen wortels, waarvan een gedeelte meer of minder boven den grond zich verheft, en die daarom in het noorden van Frankrijk den naam erlangden van bouteuses of demi bouteuses , naarmate zij hooger of lager boven den grond zich bevinden. Deze wortels leveren bruto een grooter gewigt , en zijn veel gemakkelijker te zaaijen, doch zijn inderdaad niet zoo voordeelig, omdat zij veel minder suiker bevatten. De vrees om bedrogen te worden maakt de fabriekanten huiverig om de witte verscheidenheid met groene halzen te koopen , en bepalen zij zich daarom liever tot Lde volgende soort, ofschoon deze minder deugdzaam is. De witte mangelwortel met rooskleurig en hals(fig.4), is reeds zeer oud, en nadat hij voor de witte wortels met groene halzen had plaats gemaakt , is hij weder op nieuw in bescherming genomen. Zijn wortel is mooi, verlengd, vrij regelmatig, een weinig boven den grond staande. Het vleesch is wit met rood omboord, waardoor de vrees bestaat, dat hij weldra in den gewonen roodkleu• rigen mangelwortel, tot veevoeder gebezigd, zal ontaarden. Bij eene proef in 1860 gaf deze verscheidenheid 7 pet. suiker. Niettegenstaande het mindere gehalte aan suiker, wordt deze wortel steeds meer en meer in het noorden van Frankrijk geteeld. Zijne opbrengst en de gemakkelijke wijze, waarop hij zich laat bewaren —, ten dezen opzigte gelijk aan de witte wortels met groene halsen —, hebben met de kleur het voordeel, dat de fabriekanten en de landbouwers elkander niet kunnen misleiden. Ten laatste nog een woord over de verscheidenheid, welke den naam verkreeg van verbeterden mangel. mortel van %MORIN (fig. 5). Deze wortel kan gezegd worden nog de uiterste grens van veredeling nict verkregen te hebben, ofschoon hij reeds in rijkdom van suiker boven de andere wortels uitmunt. In 1860 werden onderscheidene partijen dezer wortels beproefd, die 16 en 17 pet. suiker bevatteden , terwijl de keizerlijke wille 8.9 tot 11 pCt. leverde en de gewone wille slechts 7.5 pCt. De lieer VILMORIN blijft zich op de verbetering van deze verscheidenheid toeleggen , en gewis zal zij door den tijd tot eene groote volkomenheid gebragt worden. De hals is wat grof, de wortel is gewoonlijk onregelmatig, niet mooi gevormd en met wortelvezels bezet; het rooijen is ongemakkelijk, vooral bij vochtig najaarsweder. »Ofschoon ik dikwerf wortels ontmoet ," zoo schrijft de Heer ViDintinv »die naar mijne keuze goed gevormd zijn, zoo hen ik er nog niet in geslaagd om eenen goeden vorm met een groot gehalte aan suiker te vereenigen, omdat ik zeer leerstellig mijne poging voortzet om het suikergehalte te verhoogen. Nu echter dit gehalte van suiker eenmaal eene aanzienlijke hoogte bereikt heeft, zullen er vele landbouwers gevonden worden, die bij het kiezen van de zaadgevers ook eenen schooneren vorm in acht zullen nemen , en is het vrij zeker, dat de uitkomst ook ten dezen aanzien gunstig zal zijn.
Fig. 1.
Fig. 2.
Fig. 8.
Fig. 4.
Fig. 5.
---

