DE ZIJDERUPS VAN DE AILANTHUS OF DE BOMBYX CYNTHIA.
Tot aanvulling mijner beide reeds in deze Courant geleverde bijdragen over bovenstaand onderwerp, wil ik thans, nu de tijd daar is om een gegrond oordeel te kunnen vellen, niet achterblijven met ook het eindresultaat mijner proefnemingen mede te deelen. Wel hadde ik gewenscht dat dit, in allen deele, voldoende geweest ware, doch de uitkomst overtuigde mij van het tegendeel en bewees, dat eene tweede generatie, wanneer namelijk de eerste, gelijk zulks dit jaar plaats had, niet vroeger dan half Junij aangevangen wordt, hier te lande niet mogelijk is. De waarheid dezer bewering zal uit het hier volgend korte verslag mijner waarnemingen blijken. Gelijk ik reeds meldde, verkreeg ik uit eijeren van I September den 13en daaraanvolgende mijne eerste rupsjes der tweede generatie, die ik gedeeltelijk op Ailanthus-boomen, in de vrije natuur, plaatste, gedeeltelijk in vlugten binnen 's huis bewaarde. Het begin der opkweeking ging naar vvensch; echter bemerkte ik al spoedig, dat de rupsjes minder welig tierden en ook meer tijd tot hare vervellingen noodig hadden, hetgeen mij, bij het ver gevorderde saisoen, een zeer ongunstig verschijnsel toescheen en aan het welslagen dezer generatie deed twijfelen. Dat mijne vrees in dit opzigt niet ongegrond Was, bleek dan ook weldra, daar de rupsjes, naarmate de herfstlucht zich meer deed gevoelen, minder goed doorgroeiden en zelfs, in weerwil van het bij uitstek fraaije Octoberweder en van den overvloed van voedsel, dien de Ailanthushoornen nog steeds opleverden, begonnen weg te kwijnen; ook verloren zij, vooral toen de nachtvorsten invielen , langzamerhand de kracht om zich, zoo als vroeger, stevig aan de bladeren te kunnen vastklemmen, zoodat zij van de bomen afvielen en ten laatste, in het begin van November, allen gestorven waren. Als een bewijs dat, zelfs zonder nachtvorsten, de teelt niet zoude gelukt zijn, kan dienen, dat de rupsen, die ik binnen 's huis opvoedde en die dus veel minder den invloed der koude ondervonden, even slecht groeiden en dat ik er zelfs op dit oogenblik nog eenigen bezit, die ik met het loof van schorseneren tracht groot te brengen en die nu nog niet volwassen zijn en misschien geen enkele cocon zullen spinnen. Ik geloof dus, dat men veilig kan aannemen, dat eene tweede generatie, geheel aan den invloed onzer luchtstreek overgelaten, geene kans van Slagen heeft. Men zal dus moeten trachten de eerste te vervroegen en dit doel kunnen bereiken door de poppen gedurende den winter eene warmte van 16 tot 20 graden Cels. te verschaffen; in welk geval zij zich, volgens de opgave van GUÉRIN-MÉNEVILLE, in het begin van Mei zullen ontwikkelen. Mogt men ziel; echter slechts tot eene enkele generatie bepalen, dan zal men de eijeren door middel der overblijvende poppen dienen te verkrijgen of die jaarlijks uit het buitenland moeten ontbieden. De ondervinding zal later leeren welke wijze van handelen de voorkeur verdient. Op de vraag in hoeverre de hoedanigheid der hier te lande gewonnen zijde voldoende is, kan een gunstig antwoord gegeven worden. GUERINMÉNEVILLE, aan wien eenige cocons zijn opgezonden, heeft verklaard, dat deze, zoo wel wat hunne grootte als de zijde aanbelangt, volkomen met de Fransche gelijk staan. Dat men evenwel in Frankrijk tot op heden niet geslaagd is om de cocons te kunnen afhaspelen, is ons gebleken uit stalen, die wij van daar in gekaarden, gesponnen en geweven toestand ontvingen en die nog veel te wenschen overlaten, zoodat iu dit punt de Javaansche en Chinesche industrie de Europesche overtreft. Eenige strengen van verschillende soorten Javaansche zijde, waaronder wij gissen, dat zich ook die der Cynthia bevindt, welke aan den Heer N. H. DE GRAAF en mij, op ons verzoek, door de directie der Nederlandsche Handelmaatschappij ter bezigtiging werden afgestaan, bewezen dit en stelden ons in de gelegenheid te kunnen opmerken, dat niet alleen al die soorten in een doorloopenden draad waren afgehaspeld, maar dat ook de wijze, waarop de draden te zamen waren vereenigd , van de meest mogelijke volmaaktheid van bewerking getuigde. Mogt men nu ook eenmaal, hetgeen te verwachten is, in Europa het middel vinden om de grondstof, even goed als de Japanners en Chinezen dit doen, te behandelen, dan zou de waarde der cocons, die thans door de Société Séricicole etc. te Parijs op 3 tot 4 francs het Ned. pond geschat wordt, zeker meer dan het. drie of vier dubbele rijzen, waardoor het voordeel van eene opkweeking der Cynthia rups bijna aan geen twijfel meer onderhevig ware. Met deze weinige woorden neem ik voor het oogenblik afscheid van mijne lezers, in de hoop, dat het mislukken der laatste proef voor niemand eene reden moge zijn om verdere pogingen te staken, maar veeleer eene aanmoediging worden tot het opsporen der wegen, die tot het gewenschte resultaat kunnen leiden. Daalhuizen bij Velp , DE ROO VAN WESTMAAS. 5 Dec. 1861.
---

AARDAPPELZIEKTE. WIJZE VAN VROEGE AARDAPPELEN TE TELEN.
»In de Revue Hortzeole van den 1 Nov. 8611 komt (pag. 405) een berigt voor over proefnemingen van den heer GAUTHIER, welker kennis wij over een grooter publiek willen verspreiden, dan de enkele lezers van genoemd fransch tijdschrift. Het doel van den heer GAUTHIER was, om de gezondheid en kracht der aardappelplant te bevorderen, haar spoediger rijp te doen worden en alzoo aan den verderfelijken invloed der gewone rotziekte te onttrekken. Zijne handelwijze bestond hierin." »De aardappelknollen volkomen rijp opgedolven zijnde, koos hij daaruit de schoonste en gezondste en legde deze in vierkante, ondiepe, holgevlochten en van boven niet overdekte wanden, welke geplaatst werden op dwarslatten, waardoor zij met den grond niet in aanraking kwamen; met één woord, de aardappelen werden zoo geplaatst, dat de lucht vrijelijk tusschen al de knollen doorstrijken kon. Gedurende eene maand, of iets langer, werden deze manden in de open lucht en aan den regen blootgesteld gelaten ; doch gedurende den winter geplaatst in eene schuur of andere ruimte, die genoegzaam licht en lucht ontving, zonder dat de vorst er in doordringen kon ; maar zij werden volstrekt niet in een kelder of eenige donkere ruimte gebragt." »Het gevolg dezer behandeling was, dat de knollen aan alle zijden eene min of meer groene kleur kregen en korte, krachtige, groenachtig gekleurde uitloopers , welke men vooral zorg droeg niet te breken, evenmin als de wortels, die aan derzelver voet zich ontwikkelden." »Tijdens de planting, die altijd vroeg moest geschieden, werden de manden op het veld gebragt en de uitgeloopen aardappelen voorzigtig gepoot. De daarvan komende stengen waren veel krachtiger, vroeger ontwikkeld, bragten meer op en waren doorgaans rijp nog vei& dat de ziekte veel kwaad had kunnen doen." »De zaak is zeker wel de moeite waardig om beproefd te worden, maar dan dient men tevens den raad van GAUTHIER in acht te nemen, om, als de aardappelknollen te groot zijn om in hun geheel gepoot te worden, ze niet door te snijden na den winter, kort vóór den tijd der planting,, maar drie weken of eene maand nadat zij uit den grond opgenomen zijn." V. H. Bovenstaande mededeeling ontleenen .wij aan de Provinciale Groninger Courant en nemen deze gelegenheid waar om aan eene wijze te herinneren, welke in een gedeelte van Rhijnsburg gevolgd wordt, en die eenige overeenkomst heeft met de proefneming door GAUTHIER genomen. Welligt werden de proeven van GAUTHIER naar aanleiding van de Hollandsche wijze genomen. Het is toch bekend, dat de kunst der Hollanders om tegen half Junij nieuwe en zeer goede aardappelen aan de markt te brengen, dikwerf de aandacht der buitenlanders trekt, en dat niet zelden pogingen worden aangewend om dezelfde soort van. aardappelen te verkrijgen met eene beschrijving van de wijze, waarop ze zoo vroeg verkregen worden. Door mijn broeder, den Heer B. W. WTTEWAALL, werd de wijze beschreven , waarop vroege aardappelen om Rhijn burg bij Leiden verkregen worden, opgenomen in N°. 9 van dit weekblad, jaargang 1853. Daarvan ontleenen wij het volgende. De pootaardappelen worden tegen het najaar in een pakhuis of andere vorstvrije gelegenheid geborgen en daar of in manden gedaan of op den grond uitgestort. Hier echter draagt men zorg om ze zooveel mogelijk uit de spruiten te houden. Zijn de aardappelen in manden geplaatst, dan worden zij alle 8 dagen van de eene mand in de andere overgestort. De aardappels, die op den grond zijn uitgespreid, worden alle 8 dagen omgezet, en zoo zij hooger dan 6 palmen op elkander liggen, dan heeft dit omzetten nog menigvuldiger plaats. In het begin van Februarij worden de poters te broeijen gezet. In de schuur namelijk wordt eene laag gelegd van paardenmest ter dikte van eene palm en met 1.5 Ned. dm. kaf van tarwe of van vlasknoppen belegd. Dit kaf wordt, met een gewonen gieter, begoten tot het goed nat is en dan daarover drooge aarde, veenmolm of zand gestrooid, zoodat het kaf even bedekt is. Op dit bed worden de poters netjes uitgelegd en in den regel niet dikker dan eene palm hoog. Deze laag aardappelen wordt weder nat gegoten en voorts met dezelfde aarde °verstrooid, tot dat ze ongeveer bedekt zijn. Daarop volgt eene laag kaf, ter dikte van 2 Ned. dm., dat eveneens nat gemaakt wordt en voorts met eene laag stroo van 4 Ned. dm. bedekt. Bij zacht weder wordt dit stroo echter weggenomen, en wanneer de scheuten 1 palm lengte hebben, worden de poters nogmaals begoten.
De grond, voor de aardappelen bestemd, wordt in het najaar ter diepte van 2.5 palm omgespit en in Maart met koemest bemest en weder gespit. Deze koemest is meestal van beesten afkomstig , gemest met den afval van branderijen en bevat geen stroo. Men neemt ze tegen 1050 kruiwagens per bunder of 57 boerenwagens. Wanneer de spruiten drie palm lang zijn, worden de poters, zonder de spruiten te beschadigen, een voor een, met de hand opgenomen en in een plat mandje gelegd en zoo naar het veld gebragt. Hier worden zij in gaten van 13 tot 16 N. dm. diepte gelegd, zoodanig, dat de spruiten met den bovenkant van den grond gelijk komen op een onderlingen afstand van 36 tot 37 Ned. dm. en daarna het veld voorzigtig gelijk gemaakt met eene egge, die door 2 of 3 man getrokken wordt. Na dat de aardappelen 1 palm hoog zijn, wordt de grond geschoffeld, en dat schoffelen nog 2 tot 3 malen herhaald. De poters, op deze wijze behandeld, geven in het midden van Junij goede rijpe aardappelen, die tegen hooge prijzen ook voor het Buitenland opgekocht worden. Na het rooijen wordt een hoekje niet dezelfde soort van aardappelen bepoot, die dan de poters voor het volgend jaar leveren en tegen half September gerooid worden. In den regel zal deze tweede poting gelukken , omdat de aardappelen meestal den tijd der ziekte misloopen en dus daarvan minder te lijden hebben; doch het spreekt, dat hier niet anders dan poters verkregen worden. WTTEWAALL.
---

