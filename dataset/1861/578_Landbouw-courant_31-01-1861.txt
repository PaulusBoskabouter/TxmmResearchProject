ELZEN HEGGEN OM BOUWLAND.
Wanneer de hegge eenigen tijd aan den groei is, moet zij gekapt worden om haar stoven met zijloten te doen vormen. Soms geschiedt eene eerste hakking of eigenlijk topping reeds in het kweekveld. De meeste planten worden echter uit het zaaiveld verpoot, daarom geschiedt dit kappen in den regel I, 2 of 3 jaar na het verpoten. Het gebeurt in het na- en voorjaar, na en voor dat de sappen in werking zijn. Men plaatst zich bij de uitvoering van dit werk aan de zuidzijde der struik, zet den voet tegen het stammetje, buigt dit eenigzins naar zich toe en snijdt het op ruim 1 palm boven den grond af, met eene forsche, schuinsche, gave snede van onder naar boven en aan de noordzijde, opdat de gesneden wond niet door de zon beschenen worde. De blijvende takjes worden ook tot op een vingerhoogte afgekapt. Na ongeveer 3 jaren wordt de hegge ten 2den male gekapt, nu met een hakmes en iets lager bij den grond. In lateren tijd hebben de kappingen om de 5, soms iedere 4 jaren plaats, steeds kort bij den grond; want digt aan de oppervlakte loopen de zijloten uit en het daarboven gelegen deel van de stoof sterft en rot ligt in. Men rekent, dat eene elzen hegge 15 jaren na bet poten eenen volledigen hak kan opbrengen. Men berekent in de Meijerij de opbrengst der heggen per inanstrede. Eene goede, sjarige, dubbele hegge (d. i. de beide rijen ter weérskanten der sloot) kan geschat worden tegenwoordig gemiddeld 7 centen per manstrede of Ned. el op te brengen. Wat aangaat de verdere behandeling der elzen heggen gedurende hunnen groeitijd, zoo wordt elk jaar in den zomer de grondoppervlakte tusschen de elzen struiken met de krabzeis zeer dun gekrabd. Dit krabsel dient tot,strooisel in den stal, bij voorkeur bij het maken van groes- (grasland-) mest. Het bewijst in dit opzigt den Meijerijschen landbouwer dikwijls groote diensten, en mestmakerij wordt daar naar waarde geschat en goed uitgevoerd. De oppervlakte onder de hegge wordt door het krabben open en zuiver gehouden en het moet zoo dun geschieden, dat er zode genoeg overblijft om tegen den volgenden zomer weêr eene goede hoeveelheid gras, zonder onkruid, te doen opslaan. Natuurlijk doet het altijd eenige schade; op de gekrabde plaats viel toch ook blad en de daardoor veroorzaakte vruchtbare bladaarde wordt er door verminderd. Hiervoor krijgt de hegge vergoeding in den door blad verrijkten slootgrond, die alle 5 jaren , bij het opmaken der sloot na het hakken, om de struiken verspreid wordt. Bovendien blijft het grootste deel der bladeren op het langs de heggen gelegen land, dat jaarlijks ook nog bemest wordt; de vruchtbaarheid daarvan komt ook der hegge ten goede. Sommigen snijden van tijd tot tijd in November uit het 3 en 4 jarig hout de doode loten en na iederen hak moeten de doode struiken door krachtige, forsche planten vervangen worden. In vele, niet in alle streken der Meijerij zijn de bouwakkers ongeven door eene strook groes, die onder door de hegge tot aan den slootrand reikt. Hare breedte bedraagt in den regel 4 tot 5 N. ellen. Zij wordt soms, als de hegge gekapt of nog klein is, gescheurd, gehaverd en weér met klaver en hooizaad bezaaid; van tijd tot tijd gehooid, maar in den regel beweid door koeijen. Deze worden op stal gehouden 's zomers en doen dan een paar malen daags gedurende eenige uren, onder opzigt van een kind , al grazende eene wandeling, zij worden, zooals het daar heet, »gehuud." Deze groesstreep geeft, zoo zij goed behandeld wordt, goede grasopbrengsten, daar, waar vele veldvruchten door de nabij gelegen hegge altijd iets zouden lijden. Juist door de niet al te sterke beschaduwing en luwte, wil in vele zomers het gras daar het beste voort, in den regel is de grond daar voor gras en klaver in eenen gewenschten , frisschen toestand. Het vee vindt er eene ruime en rustige graas. plaats. Waar groesstrepen zijn, kan de ploeg den geheelen akker goed raken en de toegang van den eenen kamp naar den anderen is er gemakkelijk door. Soms leveren zij strooisel op, waartoe zij dun gekrabd worden. Indien men voor bemesting en weder-bezaaijing der groes goed zorgt, zijn stroo altijd tot strooisel bezigt en overigens keurig bouwt, zoo schijnt dit krabben der groes niet onvoordeelig. De massa en de deugd van den mest wordt zeer vermeerderd, en genoeg strooisel te krijgen in de mest-stallen is niet gemakkelijk. De groes zelf ondergaat die bewerking slechts na lange tusschenpoozen en haar verlies gaat naar den akker, die toch veel meer te verantwoorden heeft. Maar zijn die heggen wel voordeelig? Nemen zij geene voor hout te kostbare ruimte in? Onttrekken zij geen voedsel aan den bouwakker. Beroo ven zij de veldvruchten niet van lucht en licht? Vertragen zij niet de opdrooging des grands en der graangewassen ? Geven zij geen aanleiding tot veronkruiding der akkers ? en verleenen zij geen schuilplaats aan schadelijk gedierte? Zoo dikwijls ik in de Meijerij vertoefde en daar landbouw en houtteelt leerde kennen, trokken die heggen steeds mijne aandacht. Bijna overal elders had ik den landbouwer over hout op of om bouwland onbepaald den banvloek hooren uitspreken en hier vond ik overal hout om den akker en ik vond daar toch schoone vruchten. Die vragen over het voor- of nadeel kwamen ook bij mij op en het gevolg was, dat ik er nadeelen aan verbonden zag. Maar het gevolg was ook, dat ik groote voordeelen opmerkte, die aan deze heggen te danken zijn. In het algemeen is het moeijelijk te beslissen, of heggen al dan niet voordeelig zijn, veel hangt dit van plaatselijke bijzonderheden af, zoodat ieder in dezen voor zich zelven moet oordeelen. In de Meijerij en waarschijnlijk op vele gronden in Nederland, geloof ik, dat zij bepaald nuttig, ja in vele gevallen noodig zijn. Gelijk klei en zand in eigenschappen dikwijls lijnregt tegen elkander overstaan, zoo is het geneesmiddel voor het eene vaak onnoodig en nadeelig voor het andere. Er zijn gronden, waarop de ruimte voor hout te kostbaar is, waarop het vochthoudend vermogen al sterk genoeg, vaak te sterk is; daar zullen heggen wel minder voordeel aanbrengen. Maar op gronden van tegenovergestelden aard, van minder innerlijke voortbrengingskracht , is het gevolg geheel anders. Daarop verhoudt zich de houtopbrengst veel gunstiger tot die der veldvruchten, vooral als men in aanmerking neemt, dat die opbrengst geen' mest en weinig arbeid vordert. Op dien grond is versterking van vocht-toevoer noodig. Naarmate zich de eigenschappen van den zandgrond wijzigen, is het noodig zich bij den aanleg der heggen naar den grondaard te regelen. Terwijl op eiken grond eene behoorlijke grootte der kampen een vereischte is, moet op schralen, dorren bodem het aantal heggen toenemen, op beteren grond moeten dus de kampen grooter zijn. Op te kleine kampen ontstaan door de heggen nadeelige invloeden, die op grootere onbelangrijk of nul zijn. Hoe armer de grond is, hoe minder nadeel kan berokkend worden, vooral in evenredigheid tot de daarop aangebragte verbetering. Bij ontginningen zijn dus vele heggen vaak verkieslijk. In de Meijerij zijn in sommige streken vele kampen, m. i. kleiner dan wenschelijk is. Grootendeels is dit een gevolg van lage ligging of van het gevaar, waaraan deze streek vooral in vroegeren tijd blootstond, toen dijken en waterafleidingen nog in minder goeden staat en vele der kleinere riviertjes nog niet bedijkt waren. Bij hoogen stand der buitenrivieren zwollen ook de riviertjes en beken, en veel land liep onder. Om meer water te kunnen bergen, groef men veel slooten en met de aarde daaruit werd de akker opgehoogd. De streek was boschrijk. Op de onbewerkte, talrijke slootkanten sloeg van zelve houtgewas op en dit gaf waarschijnlijk aanleiding tot het ontstaan van heggen. De grond was nog schraal, de opbrengst gering, de bouwwijze weinig ontwikkeld, grond en voortbrengselen hadden geringe waarde; in eigen behoeften te voorzien was op vele plaatsen het hoofddoel alleen, en brandstof was ook noodig. Met den ploeg kwam men slechts zoover, als de struiken, die in het wilde groeiden, dit veroorloofden, daardoor bleef eene strook grond liggen en daarop ontstond gras en dus weide of groes , welke op de kleine hoefjes zeer noodig was. De verminderde opbrengst der smalle akkers was tegenover hetgeen het hout opbragt van veel minder belang. Bij het ontstaan der heggen werd dus dadelijk hun aantal groot. Toen later alles in waarde steeg en arbeid en kosten beter beloond werden, toen begon men die strooken hout met meer zorg te behandelen en ontstonden er geregelde heggen. De meest nuttige houtsoort, de els, kreeg op geschikte plaatsen de overhand en tegenwoordig worden zij zeer net behandeld. Zeer velen zien wel in, dat grootere kampen voordeeliger zijn, maar bij de geringe grootte der hoeven, de behoefte aan staken, krabsel, groesweide, enz. is de verandering niet gemakkelijk. Enkele malen werden mij kampen aangewezen, die door wegruiming van heggen en demping van slooten vergroot waren. De hoogere gronden zijn van grootere kampen voorzien. Waar dus de grond hoog genoeg ligt zal het altijd raadzaam zijn, aan de kampen eene genoegzame grootte, b. v. 1, 2 tot 3 bunders te geven. Daarop is de weggenomen ruimte betrekkelijk zeer gering. De helft der hegge reikt over de sloot en als het hout volwassen, d. i. sjarig is, dan reiken de takken niet veel verder dan 1 Ned. el over de groes , die daaronder nog vrij wat gras geeft. Hiertoe draagt bij, dat de elzenloten nog al steil omhoog gaan. Het hout brengt vrij wat op en elzentakkebossen zijn voor water- en dijkwerken, enz. steeds gezocht. Zij leveren den Meijerijschen landbouwer staken voor de uitgebreide krombek-boonenteelt op den akker. Na gedurende een' zomer daarvoor gediend te hebben, zijn zij voor brandhout geschikt en worden als zoodanig te 's Hertogenbosch verkocht. Ilet onttrekken van voedsel aan de nabijgelegen deden des akkers is een last, die alle houtgewas min of meer aankleeft. Elzen zenden hunne wortels niet ver weg; deze zijn in groot aantal digt op een gedrongen en halen veel voedsel uit den ondergrond. De zoo uit de diepste opgevoerde stoffen verrijken den bovengrond met het daarop blijvende blad, met het in den mest komende krabsel en met den slootgrond. Gaan de heggen met hunne wortels verder dan wenschelijk is, komen zij in den akker dan kan men hen toch keeren door de voor, die tusschen de groes en den akker ligt, jaarlijks goed uit te steken en slechte wat dieper dan gewoonlijk. In den regel blijven de wortels, zoo als van eiken heggen, ook onder de groes. Indien de kampen groot genoeg zijn, zoo is de berooving van lucht en licht op zandgrond eer voor- dan nadeelig. Dan kunnen beide in genoegzame hoeveelheid toetreden, alleen hunne voor dien bodem te sterke werking wordt gematigd. De wind wordt geweerd, die door zijne kracht zoo dikwijls het gewas benadeelt, die de voor zandgrond hoog noodige vochtigheid van regen en dauw zoo snel doet opdroogen , die de door de zon verwarmde luchtlagen, rijk aan waterdamp en vruchtbaarheid gevende gassen, zoo spoedig verdrijft. En door die vochtige luchtlagen wordt de dauwvorming zeer bevorderd. Door de afkeering van wind wordt de warmte-graad in die kampen meer gelijkmatig, 's nachts en 's daags, winter en zomer. De warmte neemt daarin toe, vooral in den voorzomer, en daardoor vindt men in de Meijerij o. a. de teelt van krombekboonen op het veld, terwijl dergelijke gewassen elders slechts in tuinen of beschutte plaatsen voorkomen. De elzen zijn niet zoo hoog, noch zoo digt , dat hunne schaduw veel nadeel doet; deze toch valt grootendeels op de groes en het gras, en is op zandgrond van eenige beschaduwing minder afkeerig dan van felle zonnestralen. Zij houden 'S morgens de zon langer van den akker af; 's avonds vroeger. Daardoor duurt de tijd, gedurende welke de zonnestralen hunne droogende werking uitoefenen, korter en de nachtkoelte begint vroeger en duurt langer. De vochtige, rustige, onderste luchtlagen kunnen op den langer afkoelenden grond langer en meer dauw afzetten. De heggen verschaffen dus middelijk vermeerdering van vocht aan den grond, noodzaken de vochtige lucht langer ter plaatse te blijven en bevorderen de opslorping van vocht door grond en planten. Zij verschaffen ook meer onmiddelijk vocht door het uitwasemen van waterdamp; daardoor, zoowel als door de vroeger genoemde werkingen, geven zij in den zomer koelte en dus vermindering van de verdamping van vocht, terwijl zij in koudere jaargetijden het tegendeel bewerken. Ook zal, zoo die heggen op eene uitgestrekte streek voorkomen, het aantal regens in den zomer meer zijn dan op vlakkere zandstreken , waar weinig hout groeit. De minder snelle opdrooging van nat geregende granen zou schadelijk kunnen zijn door het meer tegen den grond slaan van het koren. Als de kampen echter eene behoorlijke uitgestrektheid hebben, is dit bezwaar minder. Doch dan kan rijenteelt goede diensten doen; daardoor krijgt men steviger halmen en togt tusschen de rijen, die de opdrooging bespoedigt. Bovendien kan men het graan zaaijen, wanneer de hegge om een of andere kamp gekapt of nog klein is. Dit geschiedt om de 4of 5 jaren, zoodat bij eene goede vruchtwisseling het graan in de jaren vallen kan, dat de hegge niet volgroeid en het bezwaar, ook ten opzigte van afgesneden, narijpend graan zeer veel minder is. Als dan op eenige kampen tegelijk, in elkanders buurt de heggen gehakt zijn, krijgt men eene nog wel eenigzins, maar toch veel minder beschutte vlakte. Op de kampen van groote heggen omgeven plaatst men krombekboonen, kool en diergelijke. (Het slot in een volgend nomnzev.) W. J.l). VAN ITERSON.
---

BIJENTEELT.
In N°. 51 van de Landbouw-Courant , 1860, is door den waarden Redacteur dat gedeelte van het Verslag der zestiende Entomologische Vergadering medegedeeld, hetwelk betrekking heeft op de Bijenteelt. Uit het slot blijkt, dat ik toen geen kennis droeg van het voorkomen van gele bijen, die met de Italiaanseke zouden overeenkomen en in de provincie Groningen werden nagehouden. Mijne onkunde bewees intusschen niets, omdat ik geen opzettelijk onderzoek naar de gekweekte bijen had te werk gesteld. Noch tilet de houders van bijenstallen in Groningerland, te Leek, Grootegast, Pieterbnren, Meeden, Nieuwe Pekela , Onstwedde, Vlagtwedde, Beerta , Midwolde, enz., noch met die in Drenthe had ik in eenige betrekking geweest. Gaarne nam ik op mij naar de zaak in kwestie onderzoek te doen en heb tot dit einde eene correspondentie aangeknoopt die zich over Groningen, Friesland en Drenthe uitstrekt. Mijn onderzoek is geenzins afgeloopen, maar ik wil voorloopig iets tuededeelen uit een paar berigten. Een ben ik verschuldigd aan de welwillendheid van Dr. Bos-MAN TRESLING te Winschnten. »De ijmkers onderscheiden de bijen in zwarte »en gele of bonte. De laatste zouden eenigzins »grooter of liever wat langer van achterlijf zijn. »Zij zijn goedaardiger en men kan er gemakke»lijker meê omgaan. Sommigen meenen, dat zij »uit Munsterland afkomstig zijn. Somwijlen be»woont ieder soort een eigen korf, somwijlen »leven beide in hetzelfde verblijf, maar zouden »zij toch in den regel aan eenen afzonderlijken »stok arbeiden. De zwarte soort komt het meest »voor." Volgens Dr. KLOEK onderscheidt de bijenhouder J. H. JANSEN, te Pieterburen, de bijen in twee soorten, de g raanwe of zwarte en de gele. Hij houdt ongeveer 80 korven in gemeenschap met 11. VAN ZEGEREN, te Echten in Drenthe, en bad vernomen, dat eenige bijenhouders van evengenoemde provincie geene andere, dan de gele Soort, wilden hebben. De gele zouden zich afzonderlijk houden, maar soms door de bijkers bij elkander in één korf worden gedaan. Als men eene gele Moer in den korf doet, meent hij, dat I de jongen ook gele bijen worden. Dit laatste kan niet geheel waar zijn, tenzij zij door een gele Dawe bevrucht zij. Ik twijfel in het minste niet meer aan de Waarheid van de opgave der twee onbekende Groningers bij het Congres te Amersfoort, dat hier (en ik voeg er bij in Drenthe) twee soorten van bijen zijn. Ik kan echter nog geen uitspraak doen over de vraag, of onze gele of bonte bijen met de lialiaanseke (Apis ligustica SPINotA) volmaakt overeenkomen, hiertoe ontbreekt mij voor alsnog een voldoend getal gele individuen , en ook eene italiaansche, van wiens echtheid ik verzekerd kan zijn, ter vergelijking. Er zijn mij van de gele koninginnen toegezegd, die ik echter vooreerst nog niet kan te gemoet zien. Dat men de gele soort in het Westerwoldsche uit Hanover zal gekregen hebben, laat zich ligt gelooven uithoofde der naburigheid. Ik heb mij bevlijtigd steeds de vraag te doen, of men kennis draagt van de herkomst van de zoogenaamde gele soort. Ik zeg zoogenaamde soort, omdat velen de italiaansche bij van SPINOLA voor eene varieteit houden van de gewone honigbij. RATZEURG schijnt haar als soort te erkennen in zijn doorwrocht artikel lionigbiene, in de Medizinische Zoölogie von BRANDT und RATZEBITRG, B. 177. Dit werk schijnt minder de algemeene aandacht te trekken, doordien het alleen handelt over dieren, die op eenigerhande wijze in de geneeskunde in aanmerking komen. Groningen, CLAAS MULDER. 27 Dec. 1860.
---

