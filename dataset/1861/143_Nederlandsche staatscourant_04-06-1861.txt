NEDERLANDEN.
Bij Zijner Majesteits besluit van den lsten Junij 1861, n°. 69, is aan E. J. van Ebbcnhorst Tenybergen , op zijn daartoe gedaan verzoek, eervol ontslag verleend uit zijne betrekking van notaris ter standplaats Zelhem (arrondissement Zutphen).
Sedert de laatst gedane bekendmaking (Staats-courant van den sden Maart 1861) zijn door de belanghebbenden geligt do volgende door Z.M. verleende octrooijen: een in dato 10 Januarij 1860 voor den tijd van vijftien jaren, gerekend van den 2 lsten Maart 1859, verleend aan Danion & Cio., woonachtig te Lembezelle in Frankrijk, domicilium gekozen hebbende bij mr. J. de Bas Jzn., notaris to 's Gravenhage, op de invoering van eene nieuwe soort van balans met ongelijke armen, genaamd romaine oscillante; een in dato als voren voor gelijken tijd verleend aan dezelfden, op de invoering van eene nieuwe soort van balans, waarmede zonder los gewigt kan gewogen worden, genaamd balance romaine oscillante a plateau; een in dato 16 September 1860 voor don tijd van vijfjaren, verleend aan J. J. Nissen, te Amsterdam, op de invoering van eene verbeterde wijze om de snaren te spannen in alle soorten van piano's, waardoor het scheuren en trekken der zangbodems wordt voorkomen; een in dato 19 December 1860 voor don tijd van vijfjaren, verleend aan J. A. Hes, te Amsterdam, op de uitvinding van eene verbeterde wijze om kunsttanden te vatten in barnsteen, waaraan de kleur van vleesch wordt gegeven. een in dato 14 Februarij 1861 voor den tijd van vijfjaren, verleend aan B. J. Kroon, te Nieuwer-Amstel, en M. van Paddenburg, te Amsterdam, op de uitvinding van een werktuig tot het trekken van veen, en het vervoeren daarvan naar den veenbak, onder den naam van veentrekmachine of veentrekker.
---

MINISTERIE VAN BINNENLANDSCHE ZAKEN.
Bij den Minister van Binnenlandsche Zaken is, ten behoeve der noodlijdenden door den watersnood, ontvangen : van den Commissaris des Konings in Overijssel, het bedrag door den ontvanger der in- en uitgaande regten te Venebrugge geligt uit de bus, ten zijnen kantore geplaatst, in eene quitantie van storting f 5.38.
Met het oog op de_ mooijelijkhedon, welke de verwikkelingen tusschen de Noordelijke en Zuidelijke Staten van Amerika voor onzen handel en onze scheepvaart zouden kunnen opleveren, worden met spoed gereed gemaakt Zijner Majesteits fregat met stoomvermogen Zeeland en de schroefstoomschepen Djambi en Vesuvius, ten einde deze schepen naar de AVest-Indien te doen vertrekken, waar zij zich zullen vereenigen met het schroefstoomsehip Cornelis Dirks en de schoener Atalante, beide thans reeds gestationeerd in de wateren van Curacao.
---

BUITENLANDSCHE BERIGTEN. DUITSCHLAND.
In de zitting der Bondsvergadering van 31 Mei is door de regeringen die aan de conferention te Wiirzburg hebben deel genomen (met uitzondering van Baden) de militaire conventie van 5 Augustus des vorigen jaars ingediend. Tevens is door Baden een voorstel betrekkelijk de qtiaestie van het opperbevel over de bondslegers gedaan, waarvan de strekking, volgens de voorloopige opgaven der dagbladen, hoofdzakelijk deze is: In geval van oproeping van een deel des bondslegers, of van het geheele bondsleger als zoodanig, blijven de daartoe betrekkelijke bepalingen der Kriegsverfassung van toepassing; maar wanneer de beide Duitsche groote mogendheden met al hare strijdkrachten in vereeniging met de verdere strijdkrachten van den Duitschen Bond aan eenen oorlog deelnemen, dan moeten zich die beide mogendheden met elkander omtrent het opperbevel verstaan. — In het Pruissische Huis van Afgevaardigden is het den 31 sten Mei na langdurige beraadslagingen tot eene stemming gekomen over de dooide regering aangevraagde middelen om hot leger op den voet van oorlog te houden. De door de regering verlangde som van 4,882,025 Rd. is niet bewilligd; daarentegen is met 159 tegen 148 stemmen een amendement aangenomen, strekkende om de bedoelde uitgave te bepalen op 4,132,025 Rd., en aan de regering overgelaten op welke wijze de aldus te verkrijgen bezuiniging van 750,000 Rd. over de onderscheiden artikelen der begrooting verdeeld zal worden. Voorts is, naar aanleiding van een voorstel der commissie, met 206 tegen 98 stemmen besloten dat de toegestane som als buitengewone uitgave zal te beschouwen zijn; alsmede met groote meerderheid een voorstel van den heer von Vincke aangenomen, volgens hetwelk de regering, wanneer zij voornemens is de tot reorganisatie van het leger genomen maatregelen te handhaven , uiterlijk aan don volgenden landdag eene wet zal moeten voordragen tot wijziging der wet van 1814 omtrent de verpligting tot de krijgsdienst. In zijne zitting van den lsten dezer heeft het Huis van Afgevaardigden zijne goedkeuring gehecht aan het door de regering met Frankrijk gesloten verdrag betrekkelijk den aanleg van een bevaarbaar kanaal tusschen het kanaal van Rhijn- en Marne en de rivier de Saar. Een amendement, strekkende om de behandeling van deze overeenkomst uit te stollen tot dat men omtrent de daaruit voor Pruissen voortvloeiende uitgaven naauwkeurig ingelicht zou zijn , werd verworpen, nadat de minister van buitenlandsche zaken verklaard had, dat, wanneer geene onvoorziene hinderpalen, gelijk de verwerping van dit tractaat zou wezen, tusschen beide kwamen , men hopen mogt het handelsverdrag met Frankrijk binnen weinige weken tot stand gebragt te zien.
---

RUSLAND.
Het bevestigt zich, dat de vorst Gortschakoff, do stadhouder van het Russische gouvernement in Polen, overleden is; hij was reeds sedert eenigen tijd ziek en is den 30sten Mei gestorven. Er was toen , volgens berigt uit St. Petersburg van 27 Mei, reeds iemand benoemd, om hem, althans tijdelijk, te vervangen; de voor dio betrekking gekozen persoon was wederom een militair, en wel de minister van oorlog, de generaal Suchozanett.
— De telegraaph heeft gemeld dat te Warschau op den 30sten Mei, bij gelegenheid der processie van den heiligen Sacramentsdag, wederom rustverstoringen waren voorgevallen. Volgens nadere berigten is de talrijke volksmenigte, welke die processie vergezelde, in angst en verwarring geraakt door het gerucht dat er troepen met geschut kwamen aanrukken, en zijn in het gedrang een zeker aantal personen omgekomen of gekwetst. Meer moet er niet zijn voorgevallen; en er wordt stellig berigt dat de troepen toen in de kazernen en bivouakken waren en geenerlei beweging hadden gemaakt.
— Een bij de Indépcndance Beige ontvangen schrijven uit St. Petersburg meldt dat het Russische gouvernement het besluit tot opheffing der hoogeschool van Wilna, hetwelk aan de Polen zoo veel leed had gedaan, ingetrokken heeft.
---

ENGELAND.
Reeds is gemeld, dat het Lagerhuis het voorstel tot afschaffing van den papier-accijns met eene meerderheid van vijftien stemmen aangenomen heeft, en dat het ministerie alzoo aan de nederlaag, waarmede het bedreigd werd, ontsnapt is. Do uitslag dezer discussie was tot het laatste toe onzeker, en toen het tellen der stemlijsten toonde dat het bewind de meerderheid had, barstte er een zoo uitbundig on langdurig gejuich los, als in de vergadering nog zelden was gehoord. Dat het gouvernement door de onttrekking van hot subsidie aan de stoombootdienst tusschen de lersche havens Galway en Noord-Amerika verscheiden lersche leden, door welke het vroeger ondersteund werd, van zich vervreemd heeft, bleek ook bij de stemming: 73 lersche leden stemden het voorstel der regering en slechts 15 daarvoor. Dit strekt tot bevestiging van de verklaring der ministers, dat zij zich met de lersche leden niet hebben willen inlaten in eenige schikking ten voordeele dier stoombootdienst. Dat er in de daad eene poging is gedaan om hen tot zoodanige schikking over te halen door toezea-Ttnoo _ o o ** on o van ondersteuning van de zijde der lerseho leden, is uit een verhaal van lord Palmerston gebleken. Na den afloop dor stemming zeide hij, dat een lersch geestelijke, met name pater Daly, pastoor te Gahvay, eenige dagen geleden bij hom in zijne woning gekomen was , en , sprekende als gelastigde van eenige lersche leden , hem te kennen had gegeven dat do door dio leden over het budget uit te brengen stem zou afhankelijk zijn van den uitslag van een onderhoud, hetwelk zij in het belang der bedoelde stoombootschappij met den minister wenschten te hebben. Lord Palmerston had den pater geantwoord dat hij die zaak als eene openbare aangelegenheid beschouwde en daarover niet in zijne woning, maar alleen in de vergadering van het Huis der Gemeenten, met iemand, wie ook, in gedachtenwisseling wilde treden. Het verhaal van den minister verwekte veel gelach in de vergadering, inzonderheid de wijze waarop hij door opzettelijk misverstand den pater in de noodzakelijkheid had gebragt om voor zijne eigenlijke bedoeling uit te komen. Door eenige lersche leden werd ontkend dat die persoon volmagt of bevoegdheid had om in den naam der lersche parlementsleden te spreken of te onderhandelen. — In de zitting van het Lagerhuis van jl. Vrijdag word door eenige ledon gezegd dat het Fransche gouvernement met alle kracht voortging, zijne zeemagt te vermeerderen en wel bepaaldelijk met geblindeerde schepen; zij vreesdon dat Engeland hierin achterlijk was, waardoor het, huns oordeels, zijne overmagt ter zee zou verliezen. Lord Paget, de secretaris der admiraliteit, erkende grootendeels wat van de bedrijvigheid op de scheepstimmerwerven van het Fransche gouvernement was gezegd ; en hij deelde mede, dat er laatstelijk besloten was, het aantal geblindeerde schepen, welke voor de Engelsche vloot aangebouwd werden, met nog vijf te vermeerderen; het zonden houten schepen met een ijzeren bekleedsel zijn, en wel van eene zeer groote soort. — Gelijk men zich zal herinneren, is onlangs in Pruissen een Engelschman, zekere kapitein Macdonald , door de overheid bemoeijelijkt en geregtelijk vervolgd, en heeft lord Palmerston deswege in het Lagerhuis heftig uitgevaren en Pruissen met het verlies van Engelauds vriendschap bedreigd , ofschoon hij erkende dat de Pruissische overheid in dio zaak strikt naar de voorschriften van 's lands wet had gehandeld. Die aanmerkingen van lord Palmerston werden door den heer von Schleinitz, Pruissens minister van buitenlandsche zaken, ernstig en nadrukkelijk beantwoord in eene depêche van den lsten Mei jl., welke door don minister in het Pruissische Huis van Afgevaardigden werd voorgelezen en er veel bijval vond. Engelands wederantwoord is thans bekend geworden: het is vervat in eene depêche van lord John Russell van 22 Mei jl. Daarin wordt met zoo vele woorden verklaard dat lord Palmerston, bij nadere overweging van hetgeen hij in het Lagerhuis heeft gezegd, daarbij blijft, en geene reden ziet om iets daarvan terug te nemen of door nadere verklaringen te verzachten , en dat hij overtuigd is in den geest van de groote meerderheid zijner landgenooten te hebben gesproken. Daarbij wordt echter gevoegd, dat lord Palmerston niets hoeft gezegd hetwelk' de Pruissische natie met regt als eene beleedigïng voor zich zou kunnen aanmerken.
---

