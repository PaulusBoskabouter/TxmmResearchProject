NEDERLANDEN.
Bij Koninklijk besluit van den 12den April 1861, n°. 90, is ten laste van den Staat een pensioen verleend aan H. Visschers, gewezen rijksveldwachter, ten bedrage van f 176 '3 jaars, en aan M. A. J. Helant, gewezen adjunct-commies bij het Departement van Justitie, ten bedrage van f 705 's jaars, op grond van artt. 5 en 43 der wet van 9 Mei 1846 (Staatsblad n°. 24) zooals zij is gewijzigd bij die van den 3den Mei 1851 (Staatsblad n°. 49). Bij Koninklijk besluit van den 19den April 1861, n°. 93, is aan den militairen adviseur bij het Departement van Koloniën, den gepensioneerden luitenant-kolonel van het wapen der artillerie bij het leger in Nederlandsch Indie, J. Vertholen, op zijn daartoe gedaan verzoek, met ingang van 1 Julij aanstaande, een eervol ontslag verleend uit zijne voormelde betrekking, en tevens buiten bezwaar van den lande toegekend de titulaire rang van kolonel.
---

MINISTERIE VAN BINNENLANDSCHE ZAKEN.
Bij den Minister van Binnenlandsche Zaken is ten behoeve der noodlijdenden door den watersnood ontvangen : van den predikant J. C. Zaalberg Tz., 'sGravenhage, het overschot der bij hem ingekomen gelden ten behoeve der slagtoffers van don watersnood in Gelderland enz. f 401.48 S.
---

MINISTERIE VAN FINANTIEN.
De Minister van Finantien maakt bekend, dat bij hem is ontvangen een bankbiljet groot vijf en twintig gulden, door een onbekende, onder de letter B, ten behoeve van 's Rijks schatkist ingezondon. 'sGravenhage , den laden April 1861. De Minister voornoemd, TAN Tets.
---

BUITENLANDSCHE BERIGTEN. ENGELAND.
Hoe vredelievend ook de door lord Palmerston jl. Woensdag op het stadhuis van Londen gehouden aanspraak (zie ons vorig nommer) luidde, was de Londensche effectenbeurs den volgenden dag in eene vrij neêrslagtige stemming. Het baarde bevreemding en bezorgdheid, dat geen van de gezanten der groote mogendheden het gastmaal van den lord meyer had bijgewoond, terwijl er, zoo veel bekend was, geene bijzondere omstandigheden bestonden welke tot verklaring dier afwezigheid konden dienen.
Verder trok het de aandacht, dat lord Palmerston, terwijl hij zich overigens tot eene algemeene beschouwing van Europa's politieke gesteldheid bepaald en geen bijzonder vraagstuk aangeroerd had, zich met ongemeenen nadruk voor Italie's eenheid had verklaard, en de verwezenlijking daarvan schier even gewigtig als het behoud van den algemeenen vrede scheen te achten. »Ik vertrouw — zoo drukte het hoofd van hot Engelsche kabinet zich uit — dat de wolken , welke thans over eenige doelen van het vaste land hangen, verstrooid en uiteen gedreven zullen worden. In allen gevalle vertrouw ik, dat de roemrijke verwezenlijking van Italie's eenheid zonder beletsel of stoornis haar beslag zal bekomen. Er is, dit houd ik voor zeker, geene gebeurtenis, waarnaar do denkbeelden en wenschen der Engelsche natie zich met meer kracht uitstrekken, dan de bereikinsr van dat doel."
— De Londensche Morning Post van eergisteren zegt: » Wij hooren dat de generaal Garibaldi voornemens is, op een niet ver af zijnd tijdstip aan ons land een bezoek te brengen."
— Een aantal ingezetenen van Brighton, in Engeland, aan Garibaldi een eeregeschenk willende geven, hebben daartoe ieder eenen stuiver bijgedragen en voor dat geld een gouden horologie met ketting gekocht. Garibaldi heeft dat geschenk aangenomen en daarvoor zijnen dank betuigd in een den Uden dezer te Turyn aan het parlementslid Coningham geschreven brief van dezen inhoud: nlk verzoek u, aan de Engelsche arbeidslieden , tot welko goede en nijvere volksklasse ik mij tot eer acht te behooren , mijne erkentelijkheid te betuigen voor het kostbare geschenk, hetwelk zij mij door uwe tusschenkomst hebben toegezonden. Ik wist, dat het uur van Italie's volksbestaan door de hand dos tijds op de wijzerplaat der geschiedenis was aangewezen ; maar bemerkende dat dit in mijn eigen land door velen "Werd ontkend, dewijl het met de raadgevingen van het buitenland en met de lafhartige inspraak der vrees strookte zulks te ontkennen , zoo zie ik met groote blijdschap dat ook het mij door de bevolking van Brighton geschonken horologie dat uur aanwijst."
— In de zitting van het Britsche Lagerhuis van eergisteren is lord John Russell omtrent de aanhechting van St. Domingo aan het koloniale gebied van Spanje geïnterpelleerd. Hij had vernomen, zeide hij, dat de president van dat gemeenebest, de generaal Santana, na het houden eener volksvergadering eene proclamatie had uitgevaardigd, waarin verklaard werd dat St. Domingo voortaan weder onder de souvereiniteit der Spaansche kroon stond, en waarin tevens bevel werd gegeven om de Spaansche vlag uit te steken. Verder had hij vernomen dat een oorlogsschip met Spaansche troepen van Cuba naar St. Domingo was gezonden; maar er was nog geen berigt van de aankomst van dat vaartuig. Eindelijk had hij uit Madrid narigten ontvangen, volgens welke de Spaansche kroon de haar aangeboden souvereiniteit over St. Domingo waarschijnlijk niet zou aannemen; doch het Madridsche kabinet had zich daaromtrent nog niet officieel uitgelaten. Ten slotte zeide de minister, dat hij nog niet dienstig achtte bescheiden betreffende deze zaak aan do vergadering mede te deelen.
---

DUITSCHLAND.
Op den Tyrolschen Landdag heeft dezer dagen eene discussie plaats gehad, die op nieuw een bewijs levert van de groote moeijelijkheclen, waarmede de Oostenrijksche regering te strijden heeft De door den Keizer uitgevaardigde wet tot gelijkstelling der protestanten, welke overal elders met vreugde begroet is, heeft in Tyrol, waar tot nog toe de protestanten geheel uitgesloten waren, groote ontevredenheid verwekt, en bijna aanleiding gegeven tot het uiteengaan van den Landdag van dat gewest. Elf afgevaardigden van landgemeenten , waaraan eenige anderen zich wilden aansluiten, hadden een protest tegen de bedoolde wet onderteekend en stonden op het punt om den Landdag te verlaten, in welk geval dezelve niet meer het tot het nemen van een besluit vereischto aantal leden geteld zou hebben , en daardoor als van zelf ontbonden zou zijn geweest. Eenigo meer bezadigde leden hebben dit gevaar voorloopig afgewend door het voorstel te doen om de zaak aan eene commissie te verzenden, welke in den loop dezer weck verslag moest uitbrengen. Dit voorstel is aangenomen, maar uit do daarover gehouden discussien is op te maken dat het der commissie moeijelijk zal vallen eenen uitweg voor te slaan, die de opgewonden gemoederen bevredigt. De vorst-bisschop van Brixen, die reeds vroeger voorgesteld had voor Tyrol eene wet tot bescherming van de eenheid des geloofs te maken, schetste met levendige kleuren de spanning en het misnoegen, welke door de protestanten-wet van 8 April jl. te weeg gebragt waren, en verlangde dat ten spoedigste beslist zou worden op wat wijze en in welken vorm de Landdag in dezen 'slands belang tegenover de regering zou handhaven. De vice-president von Zallinger noemde de protestanten-wet eene inbreuk op het pas in werking gebragte constitutionele beginsel en een blijk van minachting voor de publieke opinie, en betoogde het regt van den Landdag om niet alleen voorstellen van wet, maar ook wetten die reeds door den Keizer uitgevaardigd waren, aan een onderzoek te onderwerpen. Do heer Dietl zeide dat de wet van 8 April, waardoor Tyrol voor het protestantismus geopend werd, in het geheele land een luiden kreet van smart en verontwaardiging had doen opgaan, die alle oproepingen tot verdediging des lands onhoorbaar zou maken. De afgevaardigde Richle zeide: i> Wanneer de geloofseenheid in Tyrol wordt opgeheven, dan is dit getrouwe land voor zich zelf en voor zijn lieven Keizer verloren. Bijzondere wetten begunstigen de protestanten in alle hunne wenschen; men had dus regt gehad om te hopen dat liet arme Tyrol, welks eenige rijkdom . het ware geloof is, daarin niet verkort zou worden." De vorst-bisschop van Trente zeide dat de wet, indien zij in werking gebragt wierd , eene groote ramp voor het land zou wezen ; dat met zeer enkele uitzonderingen het geheele laud de katholieke godsdienst ongeschonden wilde bewaren, en dat niemand, die vertegenwoordiger van het Tyrolsche volk wilde zijn , voor de toelating der protestanten mogt stemmen. Hij voegde er bij , dat vooral in Zuid-Tyrol groote rampen te verwachten waren , alwaar met de Piemontesche protestanten de revolutie zou binnen dringen ; dat men daarom verpligtwas het eenige punt van vereeniging, de geloofseenheid, in Tyrol met nadruk te handhaven, en dat de commissie, bela>t met het beramen van verdedigings-maatregelen, als eersten regel moest stellen: » wanneer in Tyrol geene eenheid van godsdienst bestaat, dan is het land niet te verdedigen; dan zullen onze bergen ons geene bescherming opleveren, maar wij zelven zullen ons onder elkander verscheuren." Ten slotte werd bepaald dat de commissie den 16den haar verslag uitbrengen, en alsdan dadelijk nader over deze aangelegenheid beraadslaagd zou worden. Tot nog toe heeft men geen berigt omtrent hetgeen in de zitting van den 16den geschied is.
---

ITALIE.
Uit nadere berigten, door het katholijke Journal de Bi-uxelles en dooide Londensche Times medegedeeld, blijkt dat er geene Sardinische soldaten of' legerwagens of artillerie voor de poorten van Rome verschenen zijn. Wol werd daarvan onder de bevolking van Rome veel gesproken: maar de eenige aanleiding tot die geruchten lag in het feit, dat een aantal Toscaansche enUmbrische boeren en voerlieden, welke bij de belegering van Gaëta do aardwerken hadden helpen aanleggen, na jjekomen vergunning van het Pauselijke gouvernement met hunne karren over het stadsgebied van Rome naar hun land zijn teruggekeerd.
— Uit Rome wordt gemeld, dat de graaf de Limminghe, eon Belg van aanzienlijken huize, welke zich derwaarts begeven had om weder inde Pauselijke krijgsdienst te treden, bij zijne komst daar ter stede door eenen sluipmoordenaar uit eene hinderlaag dood geschoten is. De moordenaar is ontsnapt en onbekend gebleven.
— Uit Zwitserland wordt gemeld, dat er tusschen het Zwitsersche en het Sardinische gouvernement, ter bevordering van het handelsverkeer tusschen de twee landen, een postwisselverdrag is aangegaan, hetwelk met l Mei aanstaande in werking komt. Krachtens de bepalingen dezer overeenkomst zal men aan ieder postkantoor van het eene land postwissels kunnen bekomen, welke aan een bepaald postkantoor in het andere land betaalbaar zijn.
---

FRANKRIJK.
In de zitting der S ardinische Kamer van Afgevaardigden van den 18den dezer heeft Garibaldi het Fransche leger eene vijandelijke krijgsmagt genoemd, omdat het Rome bezet houdt. Dit heeft bij het publiek te Parijs eenen smartelijken indruk gemaakt, doch aan hen, welke ook aldaar de verwijdering der Fransche troepen uit Rome verlangen , zoo als do Opinion Nationale en andore demokratischo dagbladen , eenen nieuwen grond opgeleverd om daarop aan te dringen. De ministeriele Constitutionnel van heden zegt: .. Van Garibaldi verwacht Frankrijk geenen dank. Wie Italië lief heoft, moet het thans nog meer liefhebben. Hoe meer het door zijne kinderen in zijn dadelijk geluk wordt benadeeld , des te meer moet men dat land beklagen en zijne kinderen vergeven. Garibaldi is nu eenmaal een hoofdman van vrijscharen en niets meer; wij vestigen den blik alleen op het volk hetwelk aan Frankrijk de schoonste dagen van zijn nieuwe bestaan te danken heeft; en zoo verdwijnt Garibaldi uit ons oog". Het even genoemde orgaan van het Fransche gouvernement zegt, niet te gelooven dat Spanje de aangeboden souvereiniteit over de Dominicaansche republiek kan afwijzen.
---

