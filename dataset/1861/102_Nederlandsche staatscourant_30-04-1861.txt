NEDERLANDEN.
Bij Zijner Majesteits besluit van den 27sten dezer, n°. 53, is bepaald dat de bij art. 3 van het reglement voor het Koninklijk Instituut voor de Marine te Willemsoord bedoelde commissie tot het doen eener inspectie van gezegd Instituut voor dit jaar zal bestaan uit: 's Konings adjudant in buitengewone dienst den vice-admiraal D. Bijl de Vroe, directeur en kommandant der Marine te Willemsoord, als voorzitter; den hoogleeraar C. van Heynsbergen ,- den kapitein ter zee J. C. Baak, en de kapitein-luitenants ter zee M. Cazaux van Staphorst en 0. A. Uhlenbeck, als leden.
Bij besluit van den 27sten April 1861, n°. 57, heefl Zijne Majesteit goedgevonden aan den lsten luitenant F. M. B. Alewijn, van het regement rijdende artillerie, een eervol ontslag te verleenen uit zijne tegenwoordige betrekking van Hoogstdeszelfs ordonnance-ofïïcier, en zulks ten einde hem in de gelegenheid te stellen, de dienst bij zijn corps te kunnen hervatten.
Bij besluit van den 27sten April 1861, n°. 58, heeft Zijne Majesteit goedgevonden den kapitein W. H. C. R. graaf van Bylandt, van het 6de regement infanterie, op het daartoe door hem gedaan verzoek, een eervol ontslag uit de militaire dienst te verleenen.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken,
In aanmerking nemende, dat, ten gevolge van bestaande vacatures, met ingang van 1 Julij eerstkomende tot de benoeming van ten minste zes Rijksopzigters van den Waterstaat van de 4de klasse zal moeten Worden overgegaan, Brengt ter kennis van de belanghebbenden:
I°. Zij die wenschen benoemd te worden tot Rijksopzigter van den Waterstaat van de 4de klasse op eene jaarwedde van zeven honderd gulden (f 700), zullen zich aan een vergelijkend onderzoek moeten onder- Werpen. Het wordt afgelegd voor eene commissie door den Minister te benoemen.
2». Om tot dat onderzoek to kunnen worden toegelaten moet men zich vóór of op den loden Mei eerstkomende bij het Departement van Binnenlandsche Zaken hebben aangemeld met een op zegel geschreven adres, bevattende naauwkeurige opgave van naam, voornamen en woonplaats. Bij het adres moeten worden overgelegd bewijsstukken, waaruit blijkt, dat de adressant is: a. Nederlander;
b. geboren in een der jaren 183!—1840; c. van een gezond ligchaamsgestel, zonder gebreken, met name doofheid en bijziendheid, of ook andere, welke hinderlijk zijn in het loopen, klimmen en dergelijke ligchaamsbewegingen, en hem ongeschikt maken Voor de dienst van opzigter: de verklaring af te geven door een erkend geneesheer, wiens handteekening door het gemeentebestuur zijner Woonplaats moet zijn gewaargemerkt; d. van onberispelijk gedrag; de verklaring af te geven door of van wege het bestuur van des verzoekers vaste woonplaats. 3°. Het onderzoek zal plaats hebben te 's Gravenhage in een der localen van het Ministerie van Binnenlandsche Zaken. De belanghebbenden "ie zich zullen hebben aangemeld worden door den voorzitter der commissie °Pgeroepen. 4°. De mededingenden moeten blijken geven van ervaren te zijn in ; a. het schrijven van zeer leesbaar schrift; b. het maken van een opstel of rapport in de Nederduitscho taal, over eenig opgegeven onderwerp, zonder grove fouten tegen stijlen taal; c. het naauwkeurig en vlug rekenen, zoo met geheele getallen als lïlet gewone en tiendeelige breuken ; d- het Nederlandsche stelsel van maten en gewigten ; e- de beginselen der meetkunst, zooveel noodig is tot het berekenen van oppervlakten en inhouden, gelijk bij de uitvoering van werken en °et opmaken van berekeningen van kosten te pas komt; , ƒ• het gebruik van de eenvoudige meetinstrumenten, zooals het meet- Kruis, het astrolabium en de boussole; 9' het uitbakenen op het veld van reg te en gebogen rigtingen; "• het in kaart brengen van het opgemeten terrein, het regtlijnig teekenen en de leer der schalen; ''* het waterpassen op den horizon en met de 'eenvoudigste daartoe benende instrumenten; *• de kennis van het meest gebruikelijke bouwstoffen, hare eigenschappon en gebroken ; '• de verbinding der bouwstoffen ;
m. de beginselen der burgerlijke bouwkunde; n. de zamenstelling van de eene of andere soort van werken , onder het beheer van den Waterstaat, als : wegen , bruggen, sluizen, molens , rijs werken ; o. eenig handwerk, als van: molenmaker, timmerman, metselaar, smid , aardewerker, rijsworker ; p. de aardrijkskunde van Nederland. s°. Tot aanbeveling zal strekken: I°. meerdere kennis in een der vakken sub 4 genoemd, 2°. kennis van de wis-, natuur- en werktuigkunde; 3°. kennis van de geodesische wetenschappen, en de behandeling der verschillende meet- en waterpas-instrumenten; 4°. kennis van eene of meer vreemde talen ; s°. verrigte werkzaamheden als tijdelijk of buitengewoon opzigter in dienst van het Rijk, eene provincie, een waterschap of eenig ander publiek ligchaam ; en 6°. in het algemeen de kennis van alles wat naar het oordeel van do bovengemelde commissie in verband staat met den werkkring van opzigter. 's Gravenhage, den 18den April 1861. S. van Heemstra.. Bij den Minister van Binnenlandsche Zaken is, ten behoeve der noodlijdenden door den watersnood, ontvangen: van den Commissaris des Konings in Zeeland, bij hem ingekomen: a. van twee onbekenden uit de gemeente Sluis ... f' 1.64» b. van den predikant A. Dekkers te Sluis, bepaaldelijk voor de hulpbehoevenden in den Bommelerwaard , de giften, op de aanvraag van het Sluissche Weekblad, ingekomen bij den predikant H. Q. Janssen te St. Anna ter Muiden, uit zijne gemeente, en van de schoolkinderen te St. Kruis, f 51.08 en bij den predikant Dekkers f 41.44, te zamen. . . . 92.52 5 c. van den burgemeester der gemeente Eede, zuivere opbrengst eener in die gemeente op den 9den April jl. gegeven soiree musicale et ddclamatoire door het muziekgezelschap der Belgische gemeente Sint Marguerite . . . 14.44 5 Te zamen in twee quitantien van storting ... f 108.61*
---

BUITENLANDSCHE BERIGTEN. ENGELAND.
Eenigen tijd geleden is een Engelschman, zekere kapitein Macdonald, te Bonn in Pruissen door de overheden bemoeijelijkt, geregtelijk vervolgd en gevangen gehouden. Het Engelsche gouvernement kwam dadelijk ten zijnen gunste tussehen beide, maar zonder vrucht, daar de Pruissische overbeden vermeenden 's lands wetten ook jegens Engelschen in vollen omvang te mogen en te moeten handhaven. De officiële bescheiden dienaangaande zijn aan het Engelsche Parlement van regeringswege medegedeeld, en de zaak is in de zitting van het Lagerhuis van jl. Vrijdag door een lid ter sprake gebragt.
Lord Palmerston berispte de handelwijze der Fruissische regering met bitterheid en verontwaardiging, als van zeer onvriendschappelijken aard jegens Engeland zijnde en gansch niet voegende aan een land, hetwelk met Engeland in bondgenootschap was. Hij moest erkennen dat de Fruissische overheden de bepalingen der wetten van haar land niet hadden geschonden, en dat er alzoo geen genoegzame grond was om van haar voldoening of'vergoeding voor den heer Macdonald te vorderen; maar hij hield vol, dat zij uiterst hard, onbillijk, willekeurig en gewelddadig hadden gehandeld, dat zij haar regt door overdrijving en scherpe toepassing tot onregt hadden gemaakt, en dat Pruissen uit dien hoofde uit eigen beweging vergoeding en voldoening had behooren aan te bieden. »Er bestonden — zeide lord Palmerston — voor het Pruissische gouvernement alle mogelijke redenen om aldus te handelen. Het is niet mogelijk het oog over Europa te laten gaan en de onderlinge betrekkingen der onderscheiden mogendheden te beschouwen zonder te zien, dat het voor Pruissen van belang is de vriendschap met het Engelsche gouvernement aan te kweeken niet alleen, maar ook den goeden dunken de welwillendheid van de Engelsche natie; daarom mag ik van het gedrag der Pruissische regering in deze zaak zeggen, wat een beroemd Fransch diplomaat eenmaal van eene handeling eener andere regering zeide: het is eene feil en tevens eene misdaad." In antwoord op eene andere vraag zeide lord Palmerston, dat de bepalingen tot nieuwe regeling van het bestuur van Syrië nog niet waren vastgesteld; dat zij bij de Porte en de groote mogendheden, en mede bij de in Syrië werkzame commissie van gelastigden dier mogendheden nog in overweging waren, maar dat al de mogendheden even ijverig streefden naar de bereiking van het einddoel, namehjk aan Syrië zulk een bestuur te geven als het best zou kunnen strekken om de herhaling te verhoeden van de jammerlijke gebeurtenissen, welke de inlegering van Fransche troepen hadden noodzakelijk gemaakt. Daarop werd door een lid de opmerkzaamheid van het Huis gevestigd op een berigt van een Belgisch dagblad, volgens hetwelk door den Paus onlangs zekere beschikkingen waren gemaakt voor het, geval dat de pauselijke zetel open kwam, met het doel om, in afwachting der verkiezing van eenen uieuwen paus, in den welligt langen tusschentijd de regten des pausdoms en de belangen der kerk voor afbreuk te behoeden. Lord Palmerston zeide, dat er bij het Engelsche gouvernement geene narigten waren ontvangen, welke ook maar eenigermate tot bevestiging van dat dagbladberigt strekten; ook betwijfelde hij het, dat een regerend paus regt zou hebben om bepalingen te maken voor het bestuur van de wereldlijke of geestelijke aangelegenheden na zijnen dood. De beraadslaging over de voorgedragen staatsbegrooting is door het Huis voortgezet maar nog niet ten einde gebragt, en moet in de zitting van heden, 29 April, hervat worden.
---

