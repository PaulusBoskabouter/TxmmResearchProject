NEDERLANDEN.
24 Febr. 1861, Wij WILLEM 111, bij de gratie Gods, Koning n°. 85. dek Nederlanden, Prins van Oranje-Nassau, Groot-Hertog van Luxemburg, enz., knz., enz. Beschikkende op het aan Ons ingediend request van mr. Jan Adriaan van Eyk, te Amsterdam, daarbij overleggende het ontwerp der acte van oprigting eener aldaar onder den titel: Maatschappij voor Vleeschhouwerij te vestigen naamlooze vennootschap, en daarop Onze bewilliging verzoekende; Op de voordragt van Onzen Minister van Justitie, van 23 Februarij 1861, n°. 143, 2de afd.;
Gelet op de artt. 36 tot en met 56 van het Wetboek van Koophandel, Hebben goedgevonden en verstaan : Onze bewilliging te verleenen tot oprigting te Amsterdam van de Maatschappij voor Vleeschhouwerij, op den voet en onder de voorwaarden, bij hot ten requeste overgelegd ontwerp der notarieel te verlijden acte van oprigting dier naamlooze vennootschap omschreven. Onze Minister van Justitie is belast met de uitvoering van dit besluit. 'sGravenhage, den 24sten Februarij 1861. WILLEM. De Minister van J ustit.ié, GODKKROI. [De bij Vit besluit goedgekeurde acte wordt hierachter medegedeeld.]
De Koning heeft met bijzonder welgevallen gezien, dat terstond na het vernemen van de onzettende rampen, waardoor een gedeelte van Java in Februarij jl. is getroffen, zich hier te lande verschillende Commissien hebben gevormd tot het opwekken der liefdadigheid Van Nederlands ingezetenen ten behoeve der slagtoffers van die rampen en tot het inzamelen van de vruchten dier edele pogingen, tot welk einde ook nog andere gelegenheden zijn opengesteld. Wenschende de overmaking der aldus bijeen te brengen gelden zooveel mogelijk te vermakkelijken, heeft Zijne Majesteit den Minister van Koloniën gemagtigd om die gelden in ontvang te nemen, ten einde in Nederlandsch Indie onverwijld gulden voor gulden te worden uitgekeerd aan wien het behoort.
Bij besluit van 20 April jl., n°. 49, heeft Zijne Majesteit goedgevonden , tot burgemeester der gemeente Aalten te benoemen mr. L. Roelvink.
Bij besluit van den 20sten April 1861, n°. 41, heeft Zijne Majesteit goedgevonden: I°. in te trekken, de bij besluit van den 19den December 1860, n°. 85, plaats gehad hebbende benoeming van B. de Hoop tot lid van het bestuur van den polder Willige Langerak (Utrecht); 2°. op hun verzoek, een eervol ontslag te verleenen: aan mr. F. N. van der Bilt te Goes, als gezworen der Breede Watering bewesten Yerseke (Zeeland); aan P. Verschraage te Hoedekenskerke, als gezworen van den polder Hoedekenskerke (Zeeland); en aan jhr. J. C. W. Fabricius Van Leijenburg, als heeinraad van de Biltsche en Zeystergriften (Utrecht):
te benoemen : tot tWeède lid van het bestuur van den Theodoruspolder (Noordbrabant) P. J. C. F. van Hasselt; tot secretaris en penningmeester van den Theodoruspolder (Noordbrabant) J. L. la Fontijn ; tot lid bij hot dijk- en polderbëstuur van Lith (Noordbrabant) A. van Oss ; tot voorzitter of dijkgraaf van den Dintelpolder (Noordbrabant) A. J. Burgers ; tot dijkgraaf van het hoogheemraadschap de Vijf Heerenlanden (Zuidholland) G. Bodde ; tot hoogheemraad van Delfland (Zuidholland) mr. S. Hartogh Ileys ; tot hoogheemraad van den Albiasserwaard met Arkel beneden de Zouwe (Zuidholland) J. van Haaf ten; tot hoogheemraad van den Krimpenerwaard (Zuidholland) G. Smits; tot hoogheemraad van Schieland (Zuidholland) J. Drost Az.; tot heemraad van den Assendelver Zeedijk (Noordholland) H. Boon Kz.; tot heemraad van den polder de Zeevang (Noordholland) J. KleenVz; in het bestuur van den Terschellinger polder (Noordholland): tot dijkgraaf A. B. Mentz en tot heemraden J. C. Kooyman, J. J. Stada en J. Swart; in het dijkbestuur Van Wieringen (Noordholland) tot dijkgraaf J. Koorn en tot heemraad K. Smit.; tot hoofdingeland van den Sint Aagtendijk (Noordholland) J. Louter; tot heemraad van den polder de Schermeer (Noordholland) P. Glijnis ; tot hoogheemraad van Rhijnland (Noord- en Zuidholland) S. Piek; tot dijkgraaf van den Vlooswijkpolder (Zeeland) J. de Feytér Wz. tot beheerder van den Valkenissepolder (Zeeland) A. Blok Jz.; tot lid van hetpolderbestuur van Willige Langerak (Utrecht) H. de Haay; tot hoogheemraad in het Grootwaterschap van Woerden (Utrecht en Zuidholland) jhr. mr. P. Ram; tot dijksvolmagt van de zeedyks-contributie van het Oud Bildt (Friesland) K. P. van Rosenddl; in het bestuur van de Wijmbritseradeels cum annexis contributie-zeedijken (Friesland): tot dijkgraaf A. J. Breeuwsma; en tot dijksgedeputeerden H. L. Nauta en K. K. Kooy ; in het dijksbestuur van Oostdongeradeel (Friesland) tot dijkgraaf F. C. Andrea; tot gedeputeerde A. D. Beintema en tot buitengewoon gedeputeerde 11. M. Miedema; tot dijkregter van Bellingewoldo of' lid van de directie van het Bellingewolder Zylvest (Groningen) 11. L. Veldman ; tot dijkregter van Groot-Termunten (Groningen) L. D. Bosscher.
---

MINISTERIE VAN FINANTIEN.
Van de Pruissische Postadministratie is het berigt ingekomen, dat de dienst der pakketbooten tusschen Ystad en Stralsund den 16den dezer maand is hervat, en het vertrek der booten voor dit jaar zal plaats vinden als volgt: van Stralsund iéderen Zondag en Donderdag, des middags ten 12 ure, na de aankomst der post die des daags te voren tegen 63/4 's avonds uit Berlijn is vertrokken; van Ystadt iederen Dingsdag en Zaturdag in den morgen, na de aankomst der post uit Stockholm. Met deze gelegenheid kunnen door tusschenkomst van de Nederlandsche postkantoren brieven naar Zweden worden verzonden en van daar ontvangen. Omtrent eene regeling der dienst van de pakketbooten tusschen Stottin en Stockholm, die ook eerlang zal worden hervat, is eene nadere mededeeling door de Pruissische Administratie toegezegd. "sGravenhage, den 20sten April 1861. De Minister van Finantien, van Tets. De Minister van Finantien, in aanmerking nemende dat bij een besluit van den Koning der Belgen, van 27 December 1860, opgenomen in den Belgischen Moniteur van 22 Januarij 1861, het gewigt, de middellijnen en de beeldenaar zijn vastgesteld van de nieuwe pasmunt in België, volgens de wet van 20 December 1860 geslagen, en dat de bij dat besluit aan de Belgische stukken van ó en 10 centimes gegeven afmetingen geheel of nagenoeg overeenkomen met die van de Nederlandsche stukken van 25 en 50 cents, terwijl ook de kleur- vnn het metaal, waaruit dé genoemde Belgische speciën vervaardigd zijn (het nickel), eenige gelijkenis met die van het zilver heeft, Brengt bij deze ter kennis van de ingezetenen , dat de middellijn van het Belgisch 5-centimes-stuk is bepaald op 19 millimeters (strepen) en alzoo juist op dezelfde afmeting als die waarop bij het Koninklijk besluit van den 29sten Junij 1848 (Staatsblad n°. 27) de middellijn van het Nederlandsch 25-cents-stuk is bepaald; en de middellijn van het Belgisch 10-eentimes-stuk op 21 millimeters, terwijl, volgens het zoo even gemeld besluit, de Nederlandsche halve gulden eene middellijn heeft van 22 strepen. Wordende mitsdien aan een ieder aanbevolen om zich voor het aannemen van Belgische 5- of' 10-centimes-stukken in plaats van Nederlandsche stukken van 25 of 50 cent-i te wachten, en vooral geene 25-cents-stukken in rollen ongeopend in ontvang te nemen. 's Gravenhage , den 27sten Maart 1861. De Minister voornoemd, van Tets.
---

BUITENLANDSCHE BERIGTEN. ENGELAND.
In de zitting van het Engelsche Hoogerhuis van jl. Vrijdag is ook over de zaken van Rome gehandeld. In antwoord op eene interpellatie dienaangaande zeide lord Wodehouse, de onder-secretaris van staat voor de buitenlandsche aangelegenheden: » Er is gevraagd, of Harer Majesteits gouvernement in briefwisseling was getreden met het doel om de geestelijke onafhankelijkheid van den Roomschen Stoel te doen zamengaan met de uitoefening van het wereldlijke gezag in het Romeinsche gebied door den Koning van Italië. Harer Majesteits gouvernement heeft zulks niet gedaan; en de reden, waarom het zich daarvan onthouden heeft, is in 't oog loopend. Wel is waar, velen van onze medeburgers zijn geloofsgenooten van degenen welke het Romeinsche grondgebied bewonen, en nemen alzoo levendig deel in die aangelegenheid. Maar desniettemin is ons land een hoofdzakelijk protestantsch land, en wel de voornaamste protestantscho mogendheid van Europa; en het is, dunkt mij , klaarblijkelijk dat bij de behandeling van zaken, waarbij niet alleen de onafhankelijkheid van eenen Europeschen staat, maar ook de gesteldbeid van het geestelijke hoofd der katholijke christenheid betrokken is , Harer Majesteits gouvernement niet dient voor te gaan. Immers daardoor zouden wij ons wikkelen in discussien , welke anderen beter in staat zijn te voeren dan wij; en buitendien zou elk van ons uitgaand voorstel dienaangaande door de katholijke mogendheden van Europa met een ongunstig vooroordeel worden ontvangen. Zou het moeijelijk zijn de katholijke mogendheden tot eenstemmigheid te brongen omtrent eenig voorstelom 's Pausen wereldlijke magt van zijn geestelijk gezag te scheiden, dat zou eene onmogelijkheid worden indien ook de protestantsche mogendheden aan de discussie moesten deel nemen. » Ik wil daarom ook niet treden in eene beschouwing der onderscheiden vraagstukken, welke hier zoo even aangeroerd zijn, ofschoon Harer Majesteits gouvernement voorzeker niet met genoegen de voortduring ziet van eenen staat van zaken, waarin de onafhankelijkheid van eenen Europeschen staat — ik bedoel die gewesten welke nog in naam onder het bestuur van den Paus staan — een ijdele klank is geworden dooide inlegering van buitenlandsche troepen in dat gebied. Sedert vele jaren heeft de wereldlijke magt van den Paus in de daad opgehouden te bestaan. Sedert 1849 is er geen enkel uur geweest, waarin de Paus als souverein gezegd kon worden onafhankelijk te wezen. Door de volksbewegingen van het jaar 1818, wier volle uitwerking zich eerst nu doet gevoelen , was zijne wereldlijke magt vernietigd , en zij is alleen door de tusschenkomst van buitenlandsche troepen, Oostenrijksche en Fransche, hersteld. Zoo lang die troepen in het pauselijke gebied bleven, hield de souvereiniteit van den Paus in naam stand; maar zoodra de Oostenrijksche troepen het door hen bezette grondgebied verlieten, heeft 's Pausen gezag er ook opgehouden in naam te bestaan; en zoodra Rome door de Fransche troepen ontruimd wordt, zal het aldaar even zoo gaan ; dit lijdt geenen twijfel. De vraag is dus alleen , hoe lang de Keizer der Franschen zijne troepen te Rome zal laten blijven. Het is niet wenschelijk bij deze gelegenheid hier in eene behandeling te treden van de redenen, welke den Keizer nopen om Rome bezet te houden; maar er is menige andere reden om te denken dat het eene veel betere staatkunde zou zijn die troepen van daar te verwijderen. i) Harer Majesteits gouvernement acht de terugroeping van het Fransche garnizoen uit Rome wenschelijk en heeft daarvan geen geheim gemaakt; maar er zijn in deze zaak andere oogpunten, welke, voor de katholijke mogendheden gewigt hebben; on hoe veel do zaak ook besproken is, nog niemand heeft een middel weten aan te wijzen om na de verwijdering der Fransche troepen 's Pausen geestelijk gezag met zijne nieuwe positie te doen zamen gaan. Ik wil niet zeggen dat het een onoplosbaar vraagstuk is: maar het ligt voorzeker niet op onzen weg eene oplossing te zoeken.
ir In ons land en in andere landen van Europa schijnt hier en daar eene geheel verkeerde voorstelling te bestaan omtrent de wijze waarop het Engelsche gouvernement ten aanzien van Rome gehandeld heeft of nog handelt. Eenige lieden geloovcn en beweren dat het eigenlijke en voorname doel, waarnaar ons gouvernement en inzonderheid onze minister van buitenlandsche zaken streven, is, aan 's Pausen gezag een einde te maken. Men onderstelt, dat de staatsman, welke de buitenlandsche aangelegenheden van Engeland thans bestuurt, de groote vijand van het hoofd der katholijke kerk is, en dat het zijn aanhoudend streven is 's Pausen gezag te ondermijnen en hem te brengen in eene gesteldheid, waarin het onmogelijk wordt dat gezag te handhaven. Ik moet daarentegen zeggen, dat Harer Majesteits gouvernement aan de behandeling dier vraagstukken, welke den Paus meer bijzonder raken, niet veel aandeel heeft genomen, en zich daarbij niet op den voorgrond gesteld, maar zich hiervan zorgvuldig onthouden heeft. Het stelt groot belang in al wat Italië aangaat, en het heeft zijnen zedelijken invloed aangewend ten einde aan de Italiaansche natie gelegenheid tot verwezenlijking harer inzigten te verzekeren; maar hot heeft altijd geoordeeld, datheteeno protestantsche mogendheid niet voegde, zich bij de behandeling van vraagstukken rakende het hoofd der katholijke kerk te doen geiden. «Er is zoo even ook een ander vraagstuk van groot gewigt, namelijk het bezit van Venetië door Oostenrijk, ter sprake gebragt. Al wat ik dienaangaande kan zeggen is dat het Engelsche gouvernement vurig het behoud van den vrede wenscht; het heeft aan ieder van de twee partijen in dit geschil, Oostenrijk en Sardinië, aangeraden , niet de aanvaller te zijn; en voorzeker zou de aanvaller zware verantwoordelijkheid op zich laden, terwijl de aangevallen partij zeker van Europa's deelneming en goede wenschen zou zijn. » In Italië is een groot werk ondernomen en volvoerd ; en de Italiaansche staatsmannen zullen , hoop ik, wijs genoeg zijn om in te zien dat er tot de bevestiging van het door hen opgetrokken gebouw tijd wordt vereischt. Indien zij het schouwspel van een eendragtig volk, gestadig en vreedzaam aan zijn onafhankelijk volksbestaan arbeidende, aan Europa kunnen vertoonen, zullen zij de goede oplossing van het Romeinsche en het Venetiaansche vraagstuk meer bevorderen, dan door pogingen om de in Europa bestaande grondgebiedsverdeeling te niet te doen". Drie invloed hebbende leden van het Hoogerhuis, lord Ellenborough, lord Clarendon, het hoofd der gematigde whig-partij , en lord Derby, het hoofd van de conservative oppositie, hebben bij deze gelegenheid over de zaken van Rome het woord gevoerd: allen stemden met de regering overeen in den wensch dat Rome door de Franschen ontruimd wierd, en in het gevoelen dat Engeland zich vooral ook in deze zaak aan het beginsel van niet-tusschenkomst diende te houden. — In de zitting van het Lagerhuis van jl. Vrijdag werd door een lid, den generaal Peel, wederom de aandacht gevestigd op de zaak van eenige Spanjaarden, welke in hun land laatstelijk wegens het belijden van protestantsche geloofsbegrippen geregtelijk veroordeeld zijn. Uit het antwoord van lord John Russell bleek, dat die lieden nog deswege gevangen zitten. Het Spaansche gouvernement, zeide hij , had te kennen gegeven, dat het hun de straf had willen kwijtschelden, maar dat het hiervan bad afgezien dewijl het sedert had ontdekt, dat er verscheiden genootschappen bestonden, welke in Spanje, onder het masker der protestantsche godsdienst, republikeinsche en socialistische beginselen trachtten te verbreiden.
De minister verklaarde verder, dat het Engelsche gouvernement niet regtstreeks in Spanje voor het beginsel van godsdienstvrijheid kon werkzaam zijn; immers indien het te Madrid vertoogen deed tegen hetgeen in Engeland als Spaansche onverdraagzaamheid werd afgekeurd , dan zou het voorzeker afgewezen worden met de verklaring dat Spanje een zelfstandige staat was en dus regt had om de wetten en de beginselen zijner staathuishouding in zijn gebied te handhaven. Bij deze gelegenheid vermeldde de minister met blijdschap het feit, dat onlangs in Mexico het beginsel van godsdienstvrijheid openlijk aangenomen en door do regering omhelsd is; en hij gaf' te kennen, dat Engelands invloed werkzaam was geweest om'dien vooruitgang te bevorderen.
---

