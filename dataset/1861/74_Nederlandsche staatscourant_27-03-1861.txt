NEDERLANDEN.
Bij Koninklijk besluit van 23 Maart 1861, n°. 65, is benoemd tot ontvanger der directe belastingen en accijnsen te Joure c. a., de heer V. H. Niemantsverdriet, thans ontvanger derzelfde middelen te Zijpe. Bij Koninklijk besluit van 23 Maart 1861, n°. 66, is benoemd tot ontvanger der directe belastingen, in- en uitgaande regten en accijnsen te Zoltkamp c. a., do heer 11. Hamstra, commies der eerste klasse en roeijer der dranken te Zuidbroek.
Bij Koninklijk besluit van 23 Maart 1861, n°. 67, is benoemd tot ontvanger der directe belastingen en accijnsen te Ried, de heer F. F. C. Steinmetz, thans ontvanger derzelfde middelen te Ophomert. Bij Koninklijk besluit van 24 Maart 1861, n°. 60, is benoemd totontvanger der directe belastingen en accijnsen te Bergen c. a., de heer M. Boon, thans ontvanger derzelfde middelen te Wognum c. a.
Bij Koninklijk besluit van 24 Maart 1861, n°. 61, is benoemd tot ontvanger der directe belastingen en accijnsen te Warnsveld c. a., de heer F. A. von Schmid, thans ontvanger derzelfde middelen te Wijhe.
Bij Koninklijk besluit van 24 Maart 1861, n°. 65, is benoemd tot referendaris bij het Departement van Finantien de heer W. A. Ribbe, thans commies.
---

MINISTERIE VAN BINNENLANDSCHE ZAKEN.
Bij den Minister van Binnenlandsche Zaken is, ten behoeve der noodlijdenden door den watersnood, ontvangen: I°. van het bestuurder rederykers-kamer » Hooft" te Delden, opbrengst eener door die kamer gehouden voordragt, f 95.70; 2°. van den Staatsraad, Commissaris des Konings in Zuidholland: a. opbrengst eener uitvoering, door den heer J. J. Arbous, onderwijzer te Geervliet, en zijn zanggezelschap gehouden f 40.00 b. opbrengst eener uitvoering, door de zangvereeniging te Waddinxveen gehouden 43.17 te zamen ... f 83.17
3°. van den burgemeester van Leiden: a. opbrengst van een door K. H. uitgegeven gedicht ten behoeve der noodlijdenden door den watersnood f 40.00 b. van dr. J. H. Maronier, bij dezen voor de watersnoodlijdenden ingekomen 5.50 te zamen. . . f 45.50
---

BUITENLANDSCHE BERIGTEN. RUSLAND.
Het manifest van den Keizer van Rusland strekkende tot emancipatie der lijfeigenen behelst onder meer het volgende: » Lettende op de onderscheiden volksklassen en standen, uit welke de staat is zamengesteld, zijn wij tot de overtuiging gekomen , dat 's rijks wetgeving wijze bepalingen voor de hooge en de middenklasse heeft gemaakt en derzelver verpligtingen, regten en voorregten met juistheid heeft geregeld, maar dat zij denzelfden graad van doelmatigheid niet heeft bereikt ten aanzien der lijfeigene boeren, aldus genoemd omdat zij door oude wetten of wel door het gebruik erfelijk onderworpen waren aan het gezag der grondeigenaren, op welke gelijktijdig de verpligting rustte om voor het welzijn dier boeren te zorgen. » Wij zijn alzoo tot de overtuiging gekomen, dat het werk eener afdoende verbetering van den toestand der boeren voor ons eene heilige nalatenschap van onze voorzaten was, eene taak wier vervulling door Gods voorzienigheid in den loop der gebeurtenissen ons werd opgedragen. | » Onder inroeping van Gods bijstand hebben wij besloten dat werk uit te voeren. »Er zijn nieuwe bepalingen door den adelstand voorgeslagen, door eene hoofdcommissie gewijzigd en aangevuld , en vervolgens in den rijksraad vastgesteld. Krachtens deze zullen do lijfeigene boeren in een door de wet bepaald tijdsbestek met al de regten der vrije landbouwers worden bekleed. » Terwijl de grondbezitters hun eigendomsregt op al de hun toebehoorende gronden behouden, zullen zij aan den boer, tegen zekere door de reglementen bepaalde uitkeeringen, het volle genot van zijn erf laten, en buitendien, ten einde hij in zijn onderhoud voorzien en zijne verpligtingen jegens het gouvernement vervullen kunne, de in gezegde bepalingen vastgestelde uitgestrektheid bouwland alsmede andere aanhoorigheden van het veldbedrijf. i) In het genot van de hun toegekende gronden gesteld zijnde, zullen de boeren van hunnen kant aan den grondeigenaar de in gemelde bepalingen vastgestelde uitkeeringen moeten voldoen. In dezen toestand, welke voorbijgaande moet zijn, zullen de boeren tijdelijk verbondenen worden genoemd.
i) Tevens wordt aan de boeren het regt geschonken om hun erf vrij te koopen; en met toesiomming van de grondbezitters zullen zij den vollen eigendom kunnen verkrijgen van de bouwlanden en andere aanhoorigheden, waarvan het altijddurend vruchtgebruik hun is toegekend. Wanneer een boer de bepaalde uitgestrektheid gronds in vollen eigendom verkrijgt, wordt hij daardoor ontheven van de verpligtingen jegens den grondbezitter voor den aldus vrijgekochten grond, en komt hij definitief in den staat der oigenerfde boeren.
i) Bij eene bijzondere bepaling betreffende de tot huisselijke dienstbaarheid verpligte personen, is voor hen een staat van overgang bepaald, strookende met hunne bezigheden en met hetgeen hunne gesteldheid vereischt. Twee jaren na de afkondiging dezer bepalingen zullen zij hunne volkomene vrijstelling erlangen, benevens eenige tijdelijke vrijdommen.
i) Ten einde de bestaande orde van zaken , zoo ver zij wederzijdsche voordcelen oplevert, te kunnen behouden, wordt aan de grondeigenaren het regt voorbehouden om met de boeren in der minne overeen te komen en schikkingen aan te gaan omtrent de uitgestrektheid der toe te stane gronden en het bedrag der daarvoor te betalen uitkeeringen. » Daar de nieuwe regeling, wegens den ingewikkelden aard der veranderingen die zij medebrengt, niet eensklaps kan worden ten uitvoer gelegd, maar een tijdsbestek van minstens twee jaren of daaromstreeks vereischt, zoo moet, opdat alle misverstand worde vermeden en het algemeene en particuliere belang in den tusschen tijd geen gevaar loope, de thans op de bezittingen der heeren of grondeigenaren bestaande regeling in stand blijven tot dat de nieuwe regeling door voltooijing der vereischte voorbereidselen tot stand zal zijn gekomen. » Voor ieder heerlijk goed zullen plaatselijke verordeningen gemaakt en binnen twee jaren na de uitvaardiging van dit manifest in werking gebragt worden. Tot dat tijdstip toe moeten de lijfeigene boeren en de tot huisselijke dienstbaarheid verpligte personen aan hunne eigenaren gehoorzaam blijven gelijk tot nog toe, en hunne oude verpligtingen zonder weerstreven vervullen. Intusschen zullen de grondbezitters voor de handhaving der orde in hun gebied blijven waken en het regt van politie en regtspraak uitoefenen.
"Met al de moeijelijkheden der ondernomen hervorming bekenfcl zijnde, stellen wij ons vertrouwen bovenal op de goedertierenheid en voorzienigheid Gods, welke voor Ruslands lot waakt. Wij rekenen ook op den edeimoedigen ijver van onzen getrouwen adelstand; en het is ons een genoegen, aan dat ligchaam onzen dank te betuigen voor zijne onbaatzuchtige medewerking tot de vervulling onzer bedoelingen. Rusland zal niet vergeten, dat de adelstand, eeniglijk gedreven door zijnen eerbied voor de waarde van den mensch en door zijne liefde voor den naaste, vrijwillig afstand heeft gedaan van de regten welke de thans afgeschafte lijfeigenschap hem gaf, en de grondslagen heeft gelegd voor de nieuwe toekomst, welke zich voor de boeren opent. w Wij koesteren de hoop, dat de onvermijdelijke verwikkelingen meerendeels door goede verstandhouding tussohen de grondbezitters en de boeren zullen worden opgelost; dat op die wijze de overgang van de oude tot de nieuwe orde van zaken gemakkelijk zal worden, en dat het wederzijdsehe vertrouwen, de goede verstandhouding en het eendragtig streven naar het algemeen welzijn door den loop des tijds voor altijd zullen worden bevestigd. » Ten einde de uitvoering der minnelijke schikkingen tusschen den grondbezitter en de boeren, krachtens welke deze laatste hun erf on de hun in vruchtgebruik afgestane gronden in vollen eigendom zullen kunnen verkrijgen, des te gemakkelijker te maken, zal de regering naar de bepalingen van een bijzonder reglement ondersteuning verleenen, door voorschotten of wel door overname der op de grondeigendommen liggende schulden. i) Wij verlaten ons alzoo met vertrouwen op het gezond verstand en de rogtschapenheid der natie. Toen de door het gouvernement voorgenomen hervorming onder de plattelands-bevolking eerst bekend werd , heeft die mare in zekere gevallen aanleiding tot misverstand kunnen geven onder eenige lieden, welke de vrijheid meer ter harte nemen, dan de daarmede gepaard gaande pligten. Doch over het geheel is het gezond verstand des lands niet te kort geschoten; het heeft noch de voorschriften van de wet der rede, noch die des Christendoms miskend ; het heeft begrepen dat wettiglijk verkregen regten van de grondbezitters niet anders oen einde kunnen nemen dan onder behoorlijke en voldoende vergoeding, of wel door vrijwilligen afstand; het heeft begrepen, dat het met alle billijkheid strijdig zou zijn, de door de grondbezitters in vruchtgebruik afgestane gronden aan te nemen, zonder zich met gelijkstaande verpligtingen jegens hen te belasten. »En nu hopen wij met vertrouwen, dat de vrijgelaten lijfeigenen, met het oog op de nieuwe toekomst welke zich voor hen opent, de aanmerkelijke opofferingen, welke de adelstand ten hunnen behoeve heeft gedaan, zullen weten te erkennen en te waarderen. Zij zullen voorzeker begrijpen, dat het hun pligt is de heilrijke bedoelingen der wet te regtvaardigen door verstandig en regtschapen gebruik van de hun nu verleende regten te maken. » Want indien de menschen niet zelven onder de bescherming der wet voor hun eigen welzijn werkzaam zijn, is de beste wet nutteloos. Alleen door aanhoudenden arbeid, door verstandig gebruik van zijne krachten en hulpmiddelen, door strikte spaarzaamheid en door braven en godvreezenden levenswandel komt do mensch tot duurzamen welstand.
»En nu, godvruchtig en geloovig volk, maak op uw voorhoofd het gewijde teeken des kruises, en voeg uwe gebeden bij de onze, om den zegen van den Allerhoogste te verwerven op uwen eersten vrijen arbeid, het wisse onderpand van uwen persoonlijken welstand en van de algemeene welvaart."
---

