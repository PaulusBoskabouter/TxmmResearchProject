NEDERLANDEN.
30 Jan. 1861, Wij WILLEM 111, bij de gratie Gods, Koning n°. 64. der Nederlanden , Prins van Oranje-Nassau , Groot-Hertog van Luxemburg, enz., enz., enz. Beschikkende op het aan Ons ingediend request van mr. H. baron Colïot eVEscury, en mr. G. N. de Kempenaer, voorzitter en secretaris van de te 'sGravenhage gevestigde naamlooze vennootschap de Scheveningsche Bouwvereeniging ; Onze bewilliging verzoekende op eenige wijzigingen in de statuten dier vennootschap; Op de voordragt van Onzen Minister van Justitie, van den 29sten Januarij jl., n°. 112, 2de afd.; Gelet op de artt. 36 tot en met 56 van het Wetboek van Koophandel, zoo mede op Ons besluit van 10 September 1857, n°. 691 , waarbij Onze goedkeuring op de acte van oprigting dezer vennootschap werd verleend, Hebben goedgevonden en verstaan: Onze bewilliging te verleenen tot wijziging der acte van oprigting van de te 's Gravenhage gevestigde Scheveningsche Bouwvereeniging , overeenkomstig het in de vergadering van aandeelhouders van den 2 9 sten December 1860, blijkens ten requeste overgelegd authentiek afschrift van het door den te 'sGravenhage residerenden notaris D. P. J. van Waning gehouden proces-verbaal van het in die vergadering verhandelde , aangenomen voorstel. Onze Minister van Justitie is belast met de uitvoering dezes. 's Hertogenbosch , den 30sten Januarij 1861. WILLEM. De Minister van Justitie, GODEFROI. [De bij dit besluit goedgekeurde acte uwrdt hierachter medegedeeld.]
---

MINISTERIE VAN BINNENLANDSCHE ZAKEN.
Bij den Minister van Binnenlandsche Zaken is ten behoeve der noodlijdenden door den watersnood ontvangen : I°. van den Minister van Buitenlandsche Zaken , eene van hetLuxemburgsch bestuur ingekomen kist met kleedingstukken, welke door het huis Edmond de Marie, fabrikanten te Luxemburg, zijn aangeboden; 2°. opbrengst eener soiree musicale, door eenige dilettanten den 20sten Februarij jl. te Brielle gegeven, een wissel groot f 122; 3°. van vier leden des kerkeraads van de Nederduitsche Hervormde gemeente te Venlo , opbrengst eener collecte in de Hervormde kerk aldaar gedaan, f 20.56; 4°. van den heer H. Nijgh , te Rotterdam , gelden door hem ingezameld f 4000.
---

BUITENLANDSCHE BERIGTEN. DUITSCHLAND.
Volgens de officiële opgave van het verhandelde in de zitting der Bondsvergadering van den 16den dezer heeft de Deensche gezant voor Holstein alstoen eene vooiioopige mededeeling gedaan omtrent de met de Deensche Stenden geopende onderhandelingen en de aan hen ingediende voorstellen. Hij verklaarde dat bij de bezwaren, die de Stenden tegen eene gemeenschappelijke vertegenwoordiging der monarchie hadden, het onmogelijk was, onverwijld eene gemeenschappelijke constitutie tot stand te brengen, en dat de Deensche regering met hare voordragten zóó ver was gegaan, als de zorg voor den geregelden loop van het staatsbeheer slechts eenigzins gedoogde. De gezant gaf Voorts de hoop te kennen, dat de aan de Holsteinsche Stenden gedane Voorstellen, » waarbij op de bedenkingen der Bondsvergadering was acht geslagen," zoo al niet tot eene definitivo, dan toch tot eene voorloopige regeling der aangelegenheid mogten leiden, en behield zich het doen van verdere mededeelingen voor, tot na het einde van de beraadslagingen der Stenden. — Deze verklaring werd, zonder dat zij tot eenige aanmerking van den kant der overige gezanten aanleiding gaf, aan de vereenigde commissien verzonden. — De Würtembergsche Kamer van Afgevaardigden heeft den 16den dezer, na eene vrij levendige discussie van vijf dagen, mot 63 tegen 27 stemmen , een voorstel aangenomen van den volgenden inhoud : " De Kamer van Afgevaardigden besluit: I°. dat zij de op den Bsten April 1857 met den Pauselijken Stoel geslotene en later ter algemeene kennis gebragte overeenkomst concordaat] , tot regeljng van de aangelegenheden der katholijke kerk in VViirtemberg, als niet verbindend beschouwt; 2°. dien ten gevolge tegen hare ten uitvoer legging protesteert; en 3". aan de regering het eerbiedig verzoek rigt om uit dien hoofde de verordening van 21 December 1857, tot afkondiging van de bedoelde overeenkomst, buiten werking te stellen, en de aangelegenheden der kathohjke kerk langs den weg der wetgeving te regelen.
---

FRANKRIJK.
Het Wetgevend Ligchaam van Frankrijk heeft de paragraphen van het antwoord-adres betreffende 's lands finantien onveranderd aangenomen, na eene belangrijke discussie welke twee zittingen heeft geduurd. Daarbij is, niet alleen door opposanten maar ook door voorstanders van het keizerlijke gouvernement, met bezorgdheid over den finantielen toestand des rijks gesproken; zij wezen op de gestadige toeneming der staatsuitgaven en der staatsschuld, en beweerden dat het finantiele evenwigt slechts in schijn bestond ,dat kunstmatig, met hulpbronnen van voorbijgaanden aard en met verborgen geldleeningen, een gering overschot op het papier was verkregen. Zij meenden dat het gouvernement de kracht, welke het behoefde om zich met vasten wil tegen het aangroeijen der uitgaven te kunnen verzetten, in de ondersteuning van de volksvertegenwoordiging moest zoeken, en dat het te dien einde zou moeten terugkeeren tot de in 1852 afgeschafte bepaling, volgens welke de begrooting van uitgaven voor ieder ministerie niet meer in haar geheel, maar bij onderdeden bij het Wetgevend Ligchaam in stemming wierd gebragt; anders toch zou de volksvertegenwoordiging in de noodzakelijkheid zijn om het kwade aan te nemen, ten einde het goede niet te moeten verwerpen. De minister Magne heeft die sprekers beantwoord; hij betoogde voerig, en met aanvoering van vele cijfers, dat de staat van 's lands finantien goed was , en geenen grond tot de geuite bezorgdheden opleverde. Verder heeft hij, namens het gouvernement, vrij stellig toegezegd dat in het volgende jaar in zekere mate zou worden voldaan aan den wensch van vele leden om over het budget van ieder ministerie bij onderdeelen te kunnen stemmen. Die toezegging wordt door de liberalen als eene groote aanwinst voor de zaak der constitutionele vrijheid beschouwd. »De Keizer heeft vroeger verklaard — zegt een berigtgever van de Indépendance Beige — dat het staatsgebouw niet op de volksvrijheid gegrond, maar daarmede bekroond moest worden. Wij zijn nu weder eenen stap nader gekomen tot den , waarop wij de kroon op ons staatsgebouw zullen zien zetten." —■ Te Parijs hebben een aantal geachte mannen van zeer verschillende denkwijze, Katholijken, Protestanten, Israëliten, vrijdenkers , zich tot eene commissie vereenigd met het doel om te bewerken, dat de Syrische Christenen door de Fransche troepen voortdurend tegen nieuwe moordtooneelen beschermd worden.
---

ITALIË.
Volgens de jongste berigten uit Turyn zal Koning Victor Emanuel zich eerlang naar Napels begeven, om aldaar geruimen tijd, sommigen zeggen drie maanden, verblijf te houden. Deze stap moet, naarde bedoeling van het Sardinische gouvernement, bijdragen om de onmiskenbare verwijdering tusschen het Napelsche volk en de bevolking van noordelijk Italië te verminderen; hij moet door het Fransche en Engelsche gouvernement aangeraden zijn. In de zitting der Sardinische Kamer van Afgevaardigden van den loden dezer heeft de heer Cavour, op eene vraag betreffende het zoogenaamde Eomeinsche vraagstuk , zich bereid verklaard om ophelderingen te geven, doch uitstel tot de zitting van den 2lsten of 22sten dezer gevraagd, te kennen gevende dat hij alsdan in staat zou zijn om zich duidelijker uit te laten. De Kamer heeft besloten die ophelderingen af te wachten en daarop te handelen over eene petitie, waarbij zij door zeven of acht duizend ingezetenen uitgenoodigd was om door hare tusschenkomst te bewerken dat, Rome door de Fransche troepen ontruimd wierd. >i Wat de kamer op deze petitie zal besluiten — zegt de Turynsche correspondent van het Parijsche Journal des De'bats in een schrijven van den 16 dezer —is niet twijfelachtig. De bezadigde lieden zijn hiergansch niet ingenomen met het denkbeeld van eenen togt naar Rome; in hun oog is de zaak geenzins spoedvereischend; en zij zouden veel liever zien, dat de Sardiniers ten gevolge eener overeenkomst met den Heiligen Stoel te Rome kwamen. Doch voor dit gevoelen durft niemand openlijk uitkomen. Bij de heethoofden is het bezit van Rome de vurigste wensch, een onverzettelijk deniibeeld; daarvoor zou die partij alles willen opofferen ; en zij heeft in deze zaak de onnadenkende menigte op hare zijde. Wat de bewindslieden willen kan men niet vernemen; zij laten zich omtrent Rome niet anders uit, dan met groote omzigtigheid." De ministeriele dagbladen van Turyn behelzen berigten uit Venetië, Verona, Padua en andere voorname steden van het Venetiaansche, volgens welke de 14de Maart, als de dag der vestiging van het koningrijk Italië, aldaar door de bevolking met geestdrift en, zoo veel mogelijk, met openlijke vreugdeblijken gevierd zou zijn.
---

