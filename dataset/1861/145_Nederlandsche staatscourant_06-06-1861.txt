NEDERLANDEN.
Bij besluit van 4 Junij 1861, n°. 83, heeft Zijne Majesteit goedgevonden: I°. aan mr. F. H. L. Moleschott, regterbij de arrondissements-regtbank te 's Hertogenbosch, op grond van het Koninklijk besluit van 20 December 1840, n°. 40, waarbij overeenkomstig de slotbepaling van art. 8 der wet op do regterlijke organisatie is beslist dat het lidmaatschap der regterlijke magt niet voreenigbaar is met de betrekking van auditeur bij den schuttersraad, eervol ontslag verleend als auditeur bij den schuttersraad der dienstdoende schutterij aldaar; 2°. tot auditeur bij den schuttersraad der dienstdoende schutterij te 's Hertogenbosch to benoemen jhr. mr. P. M. F. van Meeuwen, thans plaatsvervangend auditeur bij genoemden schuttersraad.
Bij Zijner Majesteits besluit van den 4den Junij 1861, n°. 65 , is benoemd tot plaatsvervangend kantonregter te Nieuwer-Amstel, mr. A. J. B. Stoffels, advocaat aldaar.
Bij Zijner Majesteits besluit van den 4den Junij 1861, n°. 66, is benoemd tot plaatsvervangend kantonregter te Kampen, mr. S.H. de la Sablonière , advocaat aldaar.
Bij Zijner Majesteits besluit van den 4den Junij 1861, n°. 86, zijn benoemd tot notarissen:
ter standplaats de gemeentes Graveland, P. C. Lasonder, candidaatnotaris te Amsterdam ;
ter standplaats de gemeente Haarlem, D. 11. veto Zutphen, candidaatnotaris aldaar.
---

MINISTERIE VAN BINNENLANDSCHE ZAKEN.
Bij den Minister van Binnenlandsche Zaken is , ten behoeve der noodlijden door den watersnood , ontvangen : van de heeren G. Schwers, landraad, Pustau, burgemeester, W. Kloppe , koopman, Borchers, justitïe-commissaris, en A. Scholvinck, Koninklij k-Pruis sisch consul, allen te Leer, giften door hen aldaar ingezameld, Pr. Th. 291.
---

MINISTERIE VAN BUITENLANDSCHE ZAKEN. KENNISGEVING.
Ten gevolgo van het uitwisselen eener daartoe strekkende verklaring tusschen Nederland en Hannover, zullen, te rekenen van 15 Junij aanstaande, de Nederlandsche paspoorten in Hannover, en de Hannoversche paspoorten in Nederland als voldoende voor de toelating worden aangemerkt, ook wanneer die passen niet voor de reis naar Hanover en naar Nederland geviseerd zijn door de diplomatieke of'consulaire agenten, wederzijds in de beide landen gevestigd. De Minister van Buitenlandsche Zaken, VAN ZUYLEN VAN NyEVKLT.
---

BUITENLANDSCHE BERIGTEN. ENGELAND.
De minister van buitenlandsche zaken van Frankrijk heeft onlangs, gelijk men weet, de Fransche gezantschappen van de aanstaande ontruiming van Syrië verwittigd, en in de daartoe strekkende depêche te kennen gegeven dat Frankrijk zich voor het geval, dat in Syrië na de Verwijdering der Fransche troepen nieuwe onlusten ontstonden, vrijheid Voorbehield om op eigen hand maatregelen tot bescherming der Syrische Christenen te nemen. Deze wenk, gepaard aan gelijksoortige uitdrukkingen van eene depêche van Ruslands minister van buitenlandsche zaken, heeft in Engeland bij do staatsmannen veel indruk gemaakt. In de zitting van het Hoogerhuis van jl. Donderdag werd door een van de leden, lord Stratford de Redcliffe, Engelands gewezen gezant te Konstan tin op el, de aandacht op de twee bedoelde depêches gevestigd; naar zijno opvatting bleek daaruit, dat Frankrijken Rusland vrijheid meenden te hebben om, indien in Syrië nieuwe onlusten voorvielen , dat gewest van het Turksche rijk wederom met hunne troepen te bezetten zonder zich op niouw door eene overeenkomst met de andere mogendheden te laten binden. Naar aanleiding hiervan zegt de Morning Post, lord ïV.lmerston's orgaan , in haar nommer van eergisteren : « Wij zouden aan die opvatting van de Fransche en de Russische depêche niet veel ge- Vrigt hechten, zoo zij niet kwam uit den mond van eenen grijzen en "Ozadigden diplomaat, die te Konstantinopel in de gelegenheid is geweest om- de staatkunde van Frankrijk en Rusland door dertig jaren onder- Vinding te leeren kennen. Doch wij kunnen bezwaarlijk gelooven, dat frankrijk of Rusland gezind zou zijn om het verdrag van 1856, waarbij aan elke mogendheid het regt tot afzonderlijke tusschenkomst in het Turksche rijk ontzegd is, in narden te scheuren en om, met verzaking van het ontzag voor het volkenregt on voor de verdragsbepalingen, eene gewelddadige handelwijze aan te nomen , welke nagenoeg gelijk zou staan met het afbreken van Engelands diplomatieke betrokkingen' te St. Petersburg en te Parijs beide. Dat is evenwel de diplomatieke uitkomst, waarvoor lord Stratford bepaaldelijk verklaart beducht te zijn; doch wij hopen dat er geen genoegzame grond voor die beduchtheid bestaat. Bij het verdrag van 1856 hebben de vijf groote mogendheden verklaard, gezamenlijk de Christen-bevolking van Turkije te zullen beschermen; en zij hebben erkend dat dit regt van bescherming uit hare zamenwerking of eenstemmigheid alleen voortkomt. Hot politieke stelsel, hetwelk alzoo vijf jaren geleden is opgebouwd, ten einde de herhaling te verhoeden van de gebeurtenissen, welke ons in 1851 in oorlog met Rusland bragten, verkeert, naar wij hopen, niet in zoodanig gevaar. Indien wij ons met de opvatting van lord Stratford moesten vereenigen, zou er zelfs niet voor zes maanden op behoud van den algemeenen vrede te rekenen zijn. Doch wij vertrouwen, dat al de groote mogendheden wijs genoeg zijn zullen om in ieder geval de voorschriften van het volkenregt en van de verdragen strikt en letterlijk na te komen, in de overtuiging dat elke regtmatige klagte tegen het Turksche bestuur ten allen tij do in eene Europesche conferentie behoorlijk zal worden ter harte genomen." Te gelijk plaatst de Post een schrijven van haren Parijsehen correspondent, waarin het berigt, volgens hetwolk in de conferentie te Konstantinopel bij het overwegen der zaken van Syrië een ernstige twist tusschen den Franschen en den Engelschen gezant zou hebben plaats gehad, voor onwaar wordt verklaard, mot bijvoeging dat zulks door den aard der aan die gezanten gegeven instructien onmogelijk was. In dat zelfde schrijven wordt gezegd dat het bondgenootschap tusschen Frankrijk en Engeland voor Europa's welzijn en vooruitgang thans onmisbaar is, en dat hetzelve door Keizer Napoleon in stand gehoudon wordt ofschoon het in de wetgevende kamers van Frankrijk voel tegenkanting ontmoet. Een van de Parijsche berigtgevers der Indépendance Beige verzekert in een schrijven van don oden dezer, dat hot onderlinge overleg der mogendheden over do zaken van Syrië ver is gevorderd en eerstdaags tot eene overeenkomst zal leiden, en dat daarbij het bestuur van Syrië geheel in Frankrijks geest zal worden geregeld , daar Engeland zich naar het gevoelen vnn de meerderheid der mogendheden zal voegen. ■— In do zitting van het Lagerhuis van eergisteren zeide lord John Russell in antwoord op eene hem gedane vraag: » Zaturdag jl. zijn door Harer Majesteits gouvernement bevelen ten aanzien der Amerikaansche kapers uitgevaardigd. liet is aan de beide oorlogvoerende partijen verboden met hare zeeprijzon in eenige haven van Harer Majesteits bezittingen in Europa of in andere werelddeelen binnen to komen. i) Harer Majesteits gouvernement heeft van de uitgevaardigde voorschriften mededeeling aan den gezant van Frankrijk gedaan. Deze beeft verklaard, dat zijn gouvernement zou handelen naar den in 1856 gemaakten regel, krachtens welken Frankrijk, als eene onzijdige mogendheid zijnde, toelaat dat zeeprijzen binnen zijne havens worden gebragt, maar niet toelaat dat zij er verkocht worden of langer dan een etmaal vertoeven."
---

NOORD-AMERIKA.
In de Londensche dagbladen van eergisteren leest men de volgende berigten uit New Vork van 22 Mei, waarvan wij reeds een door den telegraaph ontvangen uittreksel hebben medegedeeld: » Het Congres der Confoederatie heeft last gegeven tot hot uitgeven eener leening van vijftig millioen dollars. Drie vijfde gedeelten van dat bedrag zullen worden uitgegeven in obligatien, rentende acht percenten aflosbaar in twintig jaren; de overige twintig millioen dollars zullen worden uitgegeven in schatkistbiljetten, welke geene rento dragen. mDc generaal Butler is door het gouvernement der Unie gelast om met negen regementen eedgenootschappelijke troepen het fort Monroe te gaan versterken. n Berigten uit Washington zeggen dat het gouvernement der Unie niet voornemens is terstond aanvallende bewegingen te ondernemen. »De Washingtonsche correspondent van het Now-Yorksche blad de Herald meldt, dat het gouvernement der Unie besloten heeft den oorlog te verklaren aan elke mogendheid, welke zich in het geschil tusschen het /uiden en het Noorden mogt willen mengen, en dat het bewind van den President Lincoln gezind is om de door het Parijsche Congres in 1856 gemaakte bepalingen betrekkelijk de kaapvaart aan te nemen. » Volgens denzelfden berigtgever zou de President Lincoln aan het Spaansche gouvernement hebben doen te kennen geven , dat het, St. Domingo in bezit nemende, cle gevolgen van dien stap zelf zou hebben te dragen. 11 Een regement Canadasche vrijwilligers heeft aangeboden krijgsdienst voor de Vereenigde Staten te doen. Dit aanbod is door den President Lincoln aangenomen. n De door lord John Russell in het Britsche Lagerhuis afgelegde verklaring, dat Engeland aan de kapers van het Zuiden de regten van oorlogvoerende partijen zou toekennen, wordt in de jongste dagbladen van New Vork behandeld, en geeft hun stof tot bittere uitvallen tegen Engeland. »De gouverneur van Noord-Carolina heeft per telegraaph aan de regering der Confoederatie berigt gezonden dat het besluit tot uittreding uit de Unie door de volksvertegenwoordiging van dien Staat eenstemmig was aangenomen. »De bevolking van Virginia zal morgen over het besluit tot uittreding uit do Unie stemmen. nDe wetgevende magt van Noord-Carolina heeft vijf millioen dollars tot bestrijding van oorlogsuitgaven bewilligd. »De gouverneur van Kentucky heeft verklaard dat die Staat zich volstrekt onzijdig wil houden, en heeft aan de troepen van de Unie en van de Confoederatie beiden eene waarschuwing gerigt, inhoudende dat zij op het grondgebied van Kentucky den voet niet mogen zetten. » Het gouvernement der Unie heeft beslag gelegd op al de depêches, welke in de laatste twaalf maanden in al do telegraaphkantoren van de slavernij werende Staten opeen gehoopt zijn. » Het fregat Niagara, van de vloot der Vereenigde Staten, hetwelk de haven van Charleston iv Zuid-Carolina geblokkeerd hield, is van daar naar de Golf van Mexico gestevend. De gemelde haven is daardoor weder toegankelijk geworden; verscheiden schepen zijn er binnengeloopen en uitgevaren. i) De heer Davis, de President van de Confoederatie, is te Pensacola in het zuidwesten van Florida aangekomen en er met geestdrift ontvangen. » Eene stoomboot van de zcemagt der Vereenigde Staten heeft eene van de batterijen vernield, waardoor de toegang tot de reede van Norfolk in Virginia verdedigd werd." — Uit de bovenstaande berigten en geruchten is op te maken dat er in de Vereenigde Staten, en bepaaldelijk bij de regering, misnoegen bestaat over de houding van Engeland jegens de afgescheiden Staten. Dit wordt ook opgemaakt uit hetgeen dezer dagen te Parijs aan een gastmaal van aldaar gevestigde of vertoevende Noord-Amerikanen gesproken is. De heer Cassius Clay, de nieuwe gezant der Vereenigde Staten bij het Russische gouvernement, en de heer Burlingame , de vertegenwoordiger der Unie bij het hof van Weenen, welke beiden geacht worden in den geestvan den President Lincoln en van diens kabinet te spreken, woonden die zamenkomst bij, en hebben er eenen zeor verbolgen toon jegens Engeland gevoerd. De heer Clay zeide, dat de oproerlingen, welke tegen de Unie in opstand waren, geducht zouden gestraft worden; dat Engeland zich door de toegenegenheid voor de opstandelingen, welke het liet blijken, eene gelijke tuchtiging op den hals zou kunnen halen, en dat die tuchtiging door do vereenigde magt van de Unie en van Frankrijk zou kunnen worden uitgeoefend. » Wanneer Engeland het roode kruis van zijne oorlogsvlag paart met de zwarte zeerooversvlag der Confoederatie, is het dan niet even zeker — vroeg de heer Clay ■— dat de driekleurvaan broederlijk naast de gestreepte sterrevlag zal wapperen ? Kan Napoleon Sint Ilelena vergeten ? " De heer Burlingame sprak in donzelfden geest en zeide onder anderen: i) De Franschen bespotten ons niet in onzen vermeenden nood. Engeland daarentegen spreekt van het toekennen der regten van oorlogvoerende partijen op zulk eene wijze, als of het met ons ongeluk winst wil doen en al zijne havens voor onze door de zeeroovers van het Zuiden gekaapte schepen wil openstellen. Engeland hooft, naar het schijnt, den band cler bloedverwantschap, waardoor het met de Unie verbonden wordt, vergeten. » Vroeger is Amerika wel eens misnoegd tegen Engeland geweest; maar dat misnoegen was uitgesleten; en het is noch verstandig noch edelmoedig van Engeland, hetzelve weder gaande te maken en den wrok met tienvoudige kracht weder to doen ontbranden. i) Een klein aantal verraders, welke in opstand tegen de Unie zijn gekomen omdat zij overstemd waren, zullen weldra worden bedwongen en ten onder gebragt; on dan zal Engeland welligt reden hebben om de hun betoonde deelneming te betreuren." De Londensche Times vestigt met bezorgdheid de aandacht op die gezegden, betoogt dat Engeland, door zich onzijdig to houden, aan de Vereenigde Staten geene reden tot regtmatig misnoegen heeft gegeven, en vermaant de Engelschen zich van alles te onthouden, waardoor de Unie of de Confoederatie beleedigd zou worden.
---

