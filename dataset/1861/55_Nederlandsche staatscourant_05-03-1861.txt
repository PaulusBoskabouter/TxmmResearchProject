NEDERLANDEN.
(Staatsblad n«. 11.) BESLUIT van den 20sten Februarij 1861 , houdende wijziging van het algemeen Reglement van politie voor het Groot Noordhollandsch Kanaal en zijne havens. . 'Wij WILLEM 111, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg hnz., enz. , enz. . „Op de voordragt van Onzen Minister van Binnenlandsche Zaken, van den 28sten December 1860, n°. 154, 3de Afdeeling; ;»|Den Raad van State gehoord (advies van den 1 lden Februarij 1861, n°. 5); _ Gezien het nader rapport van Onzen Minister van Binnenlandsche Zaken' van den 18den Februarij 1861, n°. 201, 3de Afdeeling, Hebben goedgevonden en verstaan: I°. te bekrachtigen de bij dit besluit gevoegde wijzigingen van het bij Ons besluit van den 17den December 1859 (Staatsblad n° 132), vastgesteld algemeen Reglement van politie voor het Groot Noordhollandsch Kanaal en zijne havens; i 2°. te bepalen, dat die wijzigingen in de Nederlandsche, Fransehe, Engelsche, Hoogduitsche en Noordsche talen gedrukt, en verkrijgbaar zullen worden gesteld bij de havenmeesters. Onze Minister voornoemd is belast met de uitvoering van dit besluit, hetwelk in het Staatsblad geplaatst en aan de Departementen van Finantiën, van Oorlog en van Marine, alsmede aan den Raad van State in afschrift zal worden medegedeeld. 'sGravenhage, den 20sten Februarij 1861. WI LLE M. De Minister van Binnenlandsche Zaken, S. van Heemstra. Uitgegeven den acht en twintigsten Februarij 1861. De Directeur van het Kabinet des Konings, de Koek.
WIJZIGINGEN in het, bij Koninklijk besluit van den 17den December 1859 (Staatsblad n°. 132) vastgesteld algemeen Reglement van politie voor het Groot Noordhollandsch Kanaal en zijne havens. Art. 68. Zonder vergunning van Gedeputeerde Staten, mag geen stoomboot het kanaal met grootere snelheid bevaren dan van honderd (100 el) in de minuut. De ingenieur te Alkmaar is bevoegd schriftelijk eene grootere snelheid toe te staan aan kleine stoomschepen van minderen diepgang dan een el vijftig duim (1.50 el), die enkele malen het kanaal bevaren; deze meerdere snelheid mag hoogstens twee honderd (200) el in de minuut bedragen. _ Art. 69. Bij het verleenen van vergunningen kan voor stoombooten, die een diepgang hebben van twee el vijf en zeventig duim (2.75 el) en meer, nimmer eene grootere snelheid dan van 150 el in de minuut worden toegelaten. Art. 70. Voor kleinere stoombooten, dan die in het voorgaande artikel genoemd, kan bij de vergunning grootere snelheid worden toegelaten , maar nimmer mag de snelheid van 250 el in de minuut worden overschreden. Art. 81. Op de ketels en werktuigen der stoombooten, het kanaal bevarende, zijn de bestaande of nog in te voeren bepalingen nopens hunne inrigting en het toezigt daarover van toepassing. _De overblijfselen van de vuren der stoomtuigen worden in het kanaal niet over boord geworpen, maar bewaard tot dat een der uiteinden van het kanaal is bereikt. Bij aankomst te dier plaatse worden de overblijfselen der vuren aan den betrokken havenmeester, op zijne vordering, vertoond, en telkens wanneer hij dit vordert gelost, eer de boot weder van daar vertrekt. Art. 83. Nopens het voeren van seinlichten gedragen zich deschippers of bevelvoerders der stoombooten naar Ons besluit van 28 Junij 1858 (Staatsblad n°. 55). Art. 157. De vergoeding der schade, ten gevolge van niet naleving der bepalingen van dit reglement, bij het bevaren van het kanaal of zijne havens toegebragt door schepen of houtvlotten, is voor rekening van den schipper of den bevelvoerder. Wordt het vaartuig door een loods geleid of bestuurd, dan wordt de schade, aan de rijkswerken toegebragt, ten koste van het Rijk hersteld, wanneer de schade niet een gevolg is van de daden of verzuimen vanden loods, gelijk bedoeld wordt in art. 13 der wet van den 20sten Augustus 1859 (Staatsblad n°. 93). ' . ' Indien de loods, in de gevallen bedoeld bij art. 56 van het algemeen eglement op de loodsdienst voor zeeschepen, vastgesteld bij Koninklijk Desluit van den 12den November 1859 (Staatsblad n°. 108) van alle verantwoordelijkheid is ontslagen, is de schade, door het 'schip aan de rijkswerken veroorzaakt, voor rekening van den schipper of bevelvoerder. Eveneens komt_ voor rekening van den schipper of bevelvoerder de schade aan de rijkswerken, indien ze het gevolg is van het door hen of door hunne onderhoorigen niet behoorlijk uitvoeren der bevelen van don loods, en de tijd tusschen het geven van die bevelen en het varen der schade te kort is voor den loods, om zich, ingevolge art. 56 van het in de vorige alinea aangehaald reglement op de loodsdienst, van alle verantwoordelijkheid te ontslaan. Art. 160. Door Gedeputeerde Staten, den Commissaris des Konings, den hoofdingenieur, ingenieur en de ambtenaren van den waterstaat worden in dit reglement bedoeld: Gedeputeerde Staten en de Commissaris des Konings in de provincie Noordholland, de hoofdingenieur van den waterstaat in het 9de district (Noordholland), de ingenieurs , adspirantingenieurs en surnumerairen van den waterstaat, belast met het toezigt over eenig deel van het kanaal. Door kanaalbeambten worden bedoeld: de havenmeesters, hunne adsistenton, de opzigters, brug-, sluis-, pont- en dijkwachters van het kanaal, zijne havens , kunstwerken endijken, ieder voor zoo ver zijn werkkring zich daartoe uitstrekt. Door jagers worden verstaan zoowel die van den aannemer der jagerij, als de overige jagers, bij art. 52 bedoeld. Behoort bij het Koninklijk besluit van den 20sten Februarij 1861 (Staatsblad n° 11). Mij bekend, De Minister van Binnenlandsche Zaken, S. van Heemstra.
Bij besluit van 2 Maart jl., n», 46, heeft Zijne Majesteit goedgevonden, aan J. Micheels, ijker van het vaatwerk voor de kantons Maastricht, Meerssen en Gulpen, op zijn verzoek, eervol ontslag uit die betrekking te verleenen, en in diens plaats aan te stellen P. J. Koene, gepensioneerd sergeant-majoor der artillerie te Maastricht.
Bij besluit van den lsten Maart 1861, n°. 54 , heeft Zijne Majesteit goedgevonden , ingevolge de bepalingen dor wetten van den 28sten Augustus 1851 (Staatsblad nos. 128 en 129), den kapitein G. Vissenberg, van het wapen der infanterie, thans op non-activiteit, naar aanleiding van het daartoe door hem gedaan verzoek , ter zake van veertigjarige dienst, uit krachte van art. 42 ,§ 2 , lit. a, van eerstgemelde wet op pensioen te stellen , met bepaling van het bedrag van dat pensioen, ingevolge de artt. 14, lit. a, en 19 der laatstgemeldo wet, op f' 990 'sjaars.
Bij besluit van den lsten Maart 1861, n°. 56, heeft Zijne Majesteit goedgevonden, ingevolge de bepalingen der wetten van den 28sten Augustus 1851 (Staatsblad nos. 128 en 129) den kapitein J. P. van Naerssen, van het lste regement infanterie, ter zake van ongeschiktheid, krachtens art. 42, §2, lit. d, van eerstgemelde wet, op pensioen te stellen , en het bedrag daarvan, met toepassing van art. 15 van de laatstbedoelde wet, te bepalen op f 818 'sjaars.
Bij besluit van den lsten Maart 1861, n°. 57, heeft Zijne Majesteit goedgevonden to benoemen : bij het lste regement infanterie ; tot kapitein van de 3de klasse (naar ouderdom van rang), den lsten luitenant F. G. F. L. Charlier, van het instructie-bataillon.
Bij besluit van den lsten Maart 1861, n°. 62, heeft Zijne Majesteit goedgevonden, den lsten luitenant H. J. Kuipers, van het wapen deiartillerie van het leger hier te lande, thans tijdelijk gedetacheerd bij dat in Oost-Indie, definitief bij hot wapen dor artillerie van laatstgemeld leger over te plaatsen.
Sedert de laatst gedane bekendmaking (Staats-courant van den Bsten Januarij 1861] zijn door de belanghebbenden geligt de volgende door Zijne Majesteit verleende octrooijen : een in dato 6 Maart 1859, voor den tijd van tien jaren verleend aan J. A. Lagard, woonachtig te Parijs, domicilium gekozen hebbende bij L. J. Vonk, sollieiteur te 'sGravenhage, op de invoering van eene nieuwe soort van oven om beenzwart te maken of te revifiëren; een in dato 7 Maart 1859, voor den tijd van tien jaren verleend aan F. P. J. van den Ouwelant, woonachtig te Parijs, domicilium gekozen hebbende bij L. T. Revius te 'sGravenhage, op de invoering van verbeteringen in de zoogenaamde rookverterende werktuigen of inrigtingen, toepasselijk op verschillende vuurhaarden; een in dato 21 Julij 1859, voor den tijd van tien jaren verleend aan J. F. Miquel, woonachtig te Tours, domicilium gekozen hebbende bij L. J. Vonk voornoemd, op de invoering van eene nieuwe wijze van zamenstelling der breukbanden; een in dato 9 September 1859, voor den tijd van tien jaren verleend aan denzelfde op de invoering van verbeterde breukbanden; een in dato 19 Maart fB6O, voor den tijd van vijftien jaren verleend aan J. de Bary, woonachtig te Offenbach aan den Mam, domicilium gekozen hebbende als voren, op de invoering van een werktuig tot het maken van cigaren; een in dato 28 November 1860, voor den tijd van vijftien jaren, gerekend van den 23sten December 1858, verleend aan W. Ralston, woonachtig te Manchester, domicilium gekozen hebbende bij J. C. de Roode te 'sGravenhage, op de invoering van nadere verbeteringen aan het werktuig, om geweven stoffen te glanzen en op te werken; een in dato 19 December 1860, voor den tijd van vijfjaren verleend aan E. Smit Jzn., te Heeren veen, op de uitvinding van verbeterde vormen tot het sneller en voordeeliger slaan van olie en koeken.
---

