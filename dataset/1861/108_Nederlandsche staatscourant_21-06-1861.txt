NEDERLANDEN.
(Staatsblad n". 41.) WET van den 28sten Mei 1861, houdende naturalisatie van August Ferdinand Pratje. Wij WILLEM 111, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz.
Allen, die deze zullen zien of hooren lezen, salut! doen te weten: Alzoo Wij in overweging genomen hebben, dat August Ferdinand Pratje aan Ons zijn verlangen heeft te kennen gegeven om als Nederlander te worden genaturaliseerd, en tevens, door overlegging der bewijsstukken, opgenoemd in art. 6 der wet tot uitvoering van art. 7 der Grondwet, van den 28sten Julij 1850 (Staatsblad n". 44), heeft doen blijken van het bezit der vereischten, voorgeschreven in art. 5 der voormelde wet, Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Eenig artikel. De hoedanigheid van Nederlander wordt bij deze verleend aan August Ferdinand Pratje , aannemer der transporten van de suiker-onderneming te Tjomal, geboren te Estebrugge (koningrijk Hannover), wonende te Tjomal, residentie Tagal (Neêrlandsch Indie). Lasten en bevelen, dat deze in het Staatsblad zal worden geplaatst, en dat alle ministeriele departementen, autoriteiten, collegien en ambtenaren , wien zulks aangaat, aan de naauwkeurige uitvoering de hand znlen houden. Gegeven te 'sGravenhage, den 28sten Mei 1861. WILLEM. De Minister van Justitie, Godefroi. Uitgegeven den tweeden Junij 1861. De Directeur van het Kabinet des Konings, de Weert , l. D. Bij Zijner Majesteits besluit van den lOden Junij, n°. 84, is aan den heer J. van Lokhorst, referendaris bij het Departement van Buitenlandsche Zaken, vergunning verleend tot het aannemen en dragen van het ofncierskruis der Leopolds-orde van België. Bij Koninklijk besluit van 15 Junij 1861, n°. 69, is benoemd tot ontvanger der directe belastingen en accijnsen te Halsteren c. a. de heer W. M, D. van Wely, thans ontvanger derzelfde middelen te Ammerzodon. Bij Koninklijk besluit van 17 Junij 1861, n°. 65, is benoemd tot ontvanger der directe belastingen en accijnsen te Hooge en Lage Zwaluwe de heer W- F. G. L. van Tengnagell de Raad, thans ontvangor derzelfde middelen te Geldermalsen. Met Zijner Majesteits goedkeuring is door Hoogstdoszelfs gezant te Konstantinopel tot vice-consul te Rodosto benoemd de heer G. Culliaa. De heer 11. A. van IJsselsteyn is erkend als Britsch consulair agent voor de haven van Zierikzee en onderhoorigheden.
---

MINISTERIE VAN BINNENLANDSCHE ZAKEN.
Bij beschikking van den 20sten Junij 1861 heeft de Minister van Binnenlandsche Zaken als leerlingen voor de telegraphie toegelaten: Hendrik Ferdinand Bordewijk te 's Gravenhage ; Lambert Brondert te Amsterdam ; Hendrik Jan Massink te Zutphen ; Eduard Peter Ehrmann te Utrecht; Johannes Hubertus Mooren te Maasniel; Hendrik Casimier van der Horst te Arnhem : Teunis Pieter Stans te Alblasserdam ; Anthonij Oudshoff te Rotterdam ; Louis Keek te 's Gravenhage ; Abraham Wilhelm Johannes Welflfer te 's Gravenhage ; jhr. Bernard Lodewijk Tcding van Berkhout te Arnhem ; David Andries van Ham te Middelburg; Lodewijk Michel Bettenhaussen te Delft; Frederik Casparus Wieder te 'sHertogenbosch; jhr. Alphonse Johan Bernard Horstmar Nahuys te 's Gravenhao-o; Godefridus Gregorius Govers te 'sHertogenbosch; Adrianus Johannes van Beek te 'sHertogenbosch; Daniel Noest te Sluis ; Jacob Johan Koen te Rhenon; Johannes Hermanus Meijer te Harlingen ; Jan de Smidt te Zaamslag; Jacob Petrus Hendrik Hofstede te Brielle; Pieter Scipio Oudkerk Pool te Amsterdam ; Arie Marinus Prins te Papendrecht.
---

BUITENLANDSCHE BERIGTEN. ITALIË.
Volgens onderscheiden berigten moet het Sardinische gouvernement eergisteren, den 18den dezer, de depêche hebben ontvangen, houdende kennisgeving van het besluit van hot Fransche gouvernement, om het koningrijk Italië onverwijld te erkennen, terwijl de erkenning zelve zal plaats hebbon door het zenden van eenen ambassadeur om bij den Koning van Italië het keizerlijke gouvernement te vertegenwoordigen. Gelijktijdig met die depêche is, naar verzekerd wordt, uit Parijs eene depêche naar Rome gezonden, strekkende om namens den Keizer aan den Paus mede todcelen dat de erkenning van het koningrijk Italië plaats heeft onder uitdrukkelijk voorbehoud der veiligheid en onschendbaarheid van de stad Rome en van St. Pieters erfgrond. In Italië houdt het gerucht stand, dat het Sardinische gouvernement, om Frankrijks erkenning te verwerven, zich bij een geheim verdrag of geheime afspraak verbonden heeft, wederom oen gedeelte van Italie's grondgebied, en wel het eiland Sardinië, aan Frankrijk af te staan. Dit gerucht wordt in Italio door dagbladen van kerkelijke en van republikeinsche kleur levendig gehouden. Doch de dagbladen en berigtgevers, welke op de hand van het Sardinische gouvernement zijn, houden vol, dat hetzelve geen geloof verdient De gronden, waarop deze bewering berust, zijn vooral dat hot Sardinische gouvernement, en bepaaldelijk de heer Ricasoli, thans het hoofd van Turynsche kabinet, meermalen openlijk en nadrukkelijk hebben verklaard, dat in het vervolg aan het afstaan van Italiaanschen grond zelfs niet gedacht kon worden; en verder, dat Keizer Napoleon door die uitbreiding van het Fransche grondgebied met al de andere mogendheden breken, en zich hoogst waarschijnlijk in eenen oorlog tegen gansch Europa wikkelen zou. Evenwel wordt door voorstanders van het Sardinische gouvernement toegegeven, dat hetzelve voor de ontwikkeling van het eiland Sardinië heeft gedaan, en het heoft gelaten in eenen toestand, welke de bevolking den overgang onder eene andere regering zou kunnen doen wenschen.
---

FRANKRIJK.
In de zitting van het Wetgevend Ligchaam van eergisteren is de voordragt der regering tot verzachting van sommige bepalingen der drukperswetgeving eenstemmig aangenomen. Een van de leden, welke de demokratische oppositie in de vergadering uitmaken , de heer Favre, heeft het woord gevoerd, om in het algemeen op uitbreiding en bevestiging der drukpersvrijheid aan te dringen; hij beweerde dat de dagbladpers in Frankrijk onderde bestaande wetgeving, zoo als zij thans werd toegepast, aan het goedvinden der administratie was overgeleverd, en geene wezenlijke waarborgen voor vrijheid en veiligheid had. Hij is namens de regering door den hoor Billault beantwoord. Doze minister ontkende dat de drukpers in de magt des gouvernements was, en beweerde dat het haar niet aan de behoorlijke mate van vrijheid ontbrak, ja dat zij in verscheiden opzigten thans meer waarborgen had dan onder hot constitutionele koningschap. Maar hij verklaarde tevens onbewimpeld, dat het gouvernement des Keizers niet voornemens was aan den wensch zijner vijanden, welke hij ook Frankrijks vijanden noemde, te voldoen door hun vrije speelruimte te laten en de voor hunne aanslagen hinderlijke perken weg te ruimen. Ouder de redenen, die het gouvernement noopten tot strengheid en dwangmaatregelen, noemde hij ook het ontstaan van eene nieuwe partij in Frankrijk; hij noemde ze de Romoinsche partij, en zeide dat zij den banvloek uitsprak tegen ieder gouvernement, hetwelk ook de nationale, en niet uitsluitend do kerkelijke belangen, in haren geest opgevat, ter harte nam. üe heer Billault verklaarde verder, dat het gouvernement zijnen pligt zou doen, en in de vesting, met wier verdediging het door Frankrijk was belast, noch vijanden noch valsche vrienden zou laten binnen sluipen. Hij zeide daartoe met volle vertrouwen de medewerking van het Wetgevend Ligchaam in te roepon, en verklaarde tevens, dat het gouvernement niet voornemens was, die vergadering te ontbinden. 11 Het gouvernement des Keizers — zoo ongeveer drukte do minister zich aan het slot zijner rede uit — zal zijne vijanden openlijk bestrijden; het zal de geschriften, waarin het wordt aangevallen, welke vorm ook aan dezelve worde gegeven, in regten vervolgen. .) Frankrijk wil zijne dynastie behouden, en hot wil na zeventig jaren van beroeringen en omkeeringen, eindelijk door de keizerlijke staatsinstellingen het revolutionaire tijdvak sluiten. 11 Het keizerlijke besluit van 24 November 11. is zoo even ingeroepen. Hetzelve is een blijk van 's Keizers voornomen om tot onbekrompene ontwikkeling onzer staatsinstellingen, met behoud van derzelver wozen en beginselen, de hand te leenen, ja daarin voor te gaan; en aan dit voornemen blijft de Keizer getrouw. Maar dat besluit zal niet die gevolgen hebben, welke de openlijke of bedekte tegenpartijders der keizerlijke staatshuishouding verlangen." De rede van den heer Billault is door de vergadering zeer levendig toegejuicht; en het is bij deze gelegenheid op nieuw gebleken, dat hare leden nog beducht voor de drukpersvrijheid zijn, en niet kunnen vergeten, hoe veel de dagbladpers in Frankrijk onder de regering van Koning Lodewijk Philips hoeft bijgedragen om de constitutie en met haar de maatschappelijke orde te ondermijnen.
---

