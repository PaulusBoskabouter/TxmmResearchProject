MINISTERIE VAN BINNENLANDSCHE ZAKEN.
Bij beschikking van den Minister is, met ingang van I°. Julij 1861, aan den opzigter van den Waterstaat der 3de klasse D. Binnendijk, eervol ontslag uit die betrekking verleend, en is, bij gelijke beschikking, bevorderd tot opzigter van den Waterstaat der 3de klasse de opzigter der 4de klasse F. J. M. Bourdrez. Bij den Minister van Binnenlandsche Zaken is, ten behoeve der noodhjdenden door den watersnood, ontvangen: . Van den heer opper-burgemeester Kaufmann te Bonn, opbrengst eener inzameling aldaar gedaan door eene commissie bestaande uit de heeren baron d'Ablaing van Giessenburg, Hugo Cahn, N. Clason, Fastenrath, "• B. Heimann, director Klein, Spies, Stahl en Wichelhaus, eèn wissel groot f 1310.
---

BUITENLANDSCHE BERIGTEN. ENGELAND.
In de zitting van het Lagerhuis van den 18den dezer is zonder hoofdelijke stemming besloten tot de tweede lezing der door het gouvernement voorgedragen bill, strekkende om de postkantoren tevens onder s ryjks waarborg als openbare spaarbanken te doen dienen. Het beginsel •lezer voordragt heeft schier algemeenen bijval gevonden. Het aantal Plaatsen in Engeland, alwaar spaarbanken bestaan, is betrekkelijker niet groot; die spaarbanken zijn veelal slechts eenige uren van elke week voor het publiek toegankelijk, en leveren aan de inbrengers, bIJ slot van rekening, geenen anderen waarborg op, dan de eerlijkheid en het crediet van eenige particulieren. Hierin verbetering te brengen , en overal in den lande aan de arbeidende klasse gelegenheid te &even om dagelijks en onder genoegzamen waarborg bespaarde penningen v°or de toekomst weg te leggen en intusschen rente te doen draden, wOrdt in Engeland voor hoogst wenschelijk gehouden. De bijzonderheden der bill zullen evenwel, bij de artikelsgewijze beandeling der voordragt, stof tot vele discussie geven, vooral de bepaling an het bedrag der rente welke door de nieuwe spaarbanken aan de zal worden betaald. Hiervoor is door de regering als beginsel gesteld, dat de nieuwe inrigting niets aan de schatkist moet • °sten, maar zelve hare onkosten moet goedmaken]; dat dus de aan de te betalen rente niet hooger mag zijn, dan de algemeene entestandaard voor het dagelijksche verkeer, verminderd met een gering edrag, hetwelk dienen moet om aan de administratie der postery de welke deze uitbreiding harer werkzaamheden medebrengt, te Eene zoodanige regeling van het bedrag der rente wordt door de egering te meer noodig geacht, dewijl zij anders grond zou geven voor reeds ingebiagte beschuldiging dat zij aan de bestaande spaarbanken yan particulieren wil afbreuk doen. Be - r«n -de z'ttm§ van üet Hoogerhuis van den 18den heeft een van de hetT Sl*e<ïen den "ahou<l medegedeeld van de jongste berigten welke In g?uvernement Ult Indie had ontvangen betreffende den hongersnood. zekere landstreken van Indie, zeide hij, zou ongetwijfeld misgewas •■■ het gevolg van de droogte zijn; maar volgens de jongste berigten was het in het landschap Punjaub overvloedig begonnen te regenen. Er bestond alzoo hoop, dat de hongersnood zich niet zoo ver zou uitstrekken, dat het misgewas niet zoo algemeen, en de ellende der bevolking niet zoo groot zou zijn , als aanvankelijk was gevreesd. In dezelfde zitting gaf een van de leden, lord Ellenborough, zijne bekommering wegens het geschil tusschen Denemarken en den Duitsenen Bond te kennen. Zijns inziens zou dat geschil niet alleen Denemarken, den staat die voor de vrijheid van den Sond waken moest, kunnen verzwakken , maar ook eenen Europeschen oorlog kunnen te weeg brengen. ii Niet Duitschland in het algemeen— zeide hij verder—maar Pruissen is de eigenlijke drijver. In de daad is de vraag deze : zal Holstein door Pruissen in den naam der Duitsche Bondsvergadering worden afgescheiden van de Deensche monarchie? 11 In de onderstelling dat de Koning van Denemarken volhardend weigert aan de eischen van den Bond te voldoen, vraag ik, of Pruissen een leger in Holstein zal zenden. Zoo ja, dan zal men tevens een Fransch leger naar den Rhijn zien rukken; ja meer nog: met de groote middelen tot het vervoeren van troepen ter zee, welke Frankrijk bezit, zal het een leger afzenden om de Denen te helpen; en daar Pruissen zich in eene geheel verkeerde positie zal hebben geplaatst, zal Frankrijk met groot voordeel den oorlog kunnen voeren. » Buitendien zou Pruissen in de tegenwoordige omstandigheden noch van Oostenrijk, noch van Rusland bijstand mogen verwachten. Oostenrijk toch heeft met zijne eigene moeijelijkheden de handen reeds Vol werk; en Rusland is bij de tegenwoordige stemming der Poolsche bevolking, en daar het eene groote maar gevaarlijke hervorming, de emancipatie der lijfeigenen, ondernomen heeft, buiten staat om de dienst zijner troepen te ontberen. i) Is dat een geschikte tijd voor Pruissen om zich te wikkelen in eenen oorlog, waaraan Frankrijk zou deel nemen ? Er kan onverhoopt een tijd komen, waarin Pruissen door Frankrijk aangevallen wordt. Maar Pruissen moet de uitdager, de aanvaller niet zijn. Pruissen wachte tot dat het aangevallen wordt: dan zal het, tot verdediging van zijn regt, gansch Duitschland rondom zich kunnen scharen. Doch indien Pruissen zonder bijstand zich in eenen strijd begeeft tegen een leger van 150,000 Denen , versterkt door een leger van Franschen', dan stelt het al wat er nog van de verdragen van 1815 overig is, ja welligt zijn eigen bestaan in de waagschaal." Lord Wodehouse, de onder-secretaris van staat voor de buitenlandsche aangelegenheden, nam daarop het woord. Wel verre van lord Ellenborough's zorgbarende beschouwingen te wederspreken, zeide hij : »De spreker, welke zoo even eene zeer opmerkelijke rede tot het Huis heeft gerigt, heeft het gewigt der aangeroerde zaak geenzins overdreven. Met even veel bekwaamheid als helderheid heeft hij de gronden aangewezen, welke eene vereffening van het Holsteinsche geschil voor de belangen van Europa hoogst wenschelijk, ja volstrekt noodzakelijk maken." Verder zeide de minister, dat zijns inziens aan de beide zijden ongelijk bestond , maar dat Denemarken nu laatstelijk weder eene belangrijke bewilliging had gedaan, en hij hoopte dat Pruissen daarin een middel zou vinden om het geschil tot een gewenscht einde te brengen. Hij dacht, dat de door lord Ellenborough aangeduide gevaren bij Pruissen en bij Duitschland zwaar behoorden te wegen. Zijns inziens zouden Pruissen en Duitschland, in plaats van Denemarken te verbitteren, eerder bedacht moeten zijn op middelen om van dien staat eenen nuttigen bondgenoot voor zich te maken.
---

RUSLAND.
Zoo men de berigten van de Parijsche Patrie gelooven mag, breidt de te Warschau aangevangen beweging zich over geheel Polen uit, maar blijft zij daarbij van ordelijken en vreedzamen aard. De te Warschau voor de algemeene veiligheid wakende burger-commissie had in alle voorname steden des lands betrekkingen aangeknoopt en er eene burgerweer • doen oprigten, gelijk te Warschau bestaat. De heer Muchanoff, welke zich als hoofd van het bestuur der binnenlandsche aangelegenheden van Polen bij het publiek onwelgevallig had gemaakt, was in die ambtsbetrekking gedeeltelijk vervangen door den heer Lasczynski, een zeer populair man, welke in 1830, tijdens den opstand, burgemeester van Warschau was.
---

NEDERLANDEN.
Bij besluit van den 14den Maart 1861, n°. 45, heeft Z. M. goedgevonden , te benoemen tot ridder der orde van den Nederlandschen Leeuw, den lsten luitenant bij het 3de regement artillerie van het ■Belgische leger A. G. Nicaise, ordonnance-officier van Zijne Majesteit den Koning der Belgen. Bij Zijner Majesteits besluit van den 20sten Maart 1861, n°. 43 , is aan jhr. mr. D. G. van Teylingen van Kamerik, op zijn daartoe gedaan Verzoek, eervol ontslag verleend uit zijne betrekking van lid der commissie van administratie over de gevangenissen te Rotterdam , en voorts ln deszelfs plaats tot lid dier commissie benoemd mr. J. C. Reepmaker, advocaat aldaar. Bij Koninklijk besluit van den 20sten Maart 1861, n". 55 , is aan den adjunct-commies bij het Departement van Koloniën , A. C. de Meyisr Jr., °P zijn daartoe gedaan verzoek, een eervol ontslag verleend uit 's lands dienst, te rekenen van den eersten April 1861. Bij Koninklijk besluit van den 2lsten Maart 1861, n°. 42, is aan den heer J. A. Bogaard, referendaris bij het Departement van Koloniën, belast met de verificatie der administratie van het koloniaal werfdepöt, Onder dankbetuiging voor zijne langdurige diensten, met ingang van den eersten April 1861, een tijdelijk eervol ontslag verleend uit 's lands dienst, °nder toekenning van wachtgeld, in verband met Zr. Ms. besluit van den 2den Julij 1849, n°. 55.
---

TURKIJE.
Den 19den dezer is te Parijs weder eene zitting van de conferentie ter behandeling der zaken van Syrië gehouden. Daarin is, blijkens een berigt van den officielen Franschen Moniteur, eene overeenkomst onderteekend , krachtens welke de Fransche troepen drie maanden langer dan aanvankelijk was bepaald, dus tot den oden Junij eerstkomende in Syrië zullen mogen verblijf houden. De Porte en de andere mogendheden hebben tot die, naar het schijnt, door Pruissen voorgeslagene verlenging van den termijn der inlegering hare toestemming gegeven, en het Frannche gouvernement heeft daarmede genoegen genomen , ofschoon het eene verlenging tot nader order zou hebben gewenscht.
Volgens de Patrie, een ministerieel dagblad van Parijs, zal de conferentie ter behandeling der zaken van Syrië niet weder byeen komen, en is hare boven gemelde zitting de laatste geweest. Het even genoemde blad behelst een berigt uit Konstantinopel van den Uden dezer, meldende dat door de Porte een plan voorde nieuwe regeling van het bestuur van Syrië aangenomen en aan den gezant van Frankrijk voorgelegd is. Naar dit plan zou Syrië in twee provinciën worden verdeeld, en zou in elke van beiden een uit Mohammedanen en Christenen bestaande raad worden ingesteld om voor de belangen der bevolking op te komen. De Londensche Morning Post, lord Palmerston's orgaan, laat zich uit Parys het volgende schrijven : » Het is altyd een groot geluk voor de vrijheid en den vooruitgang der Europesche natiën, wanneer de gouvernementen van Frankrijk en Engeland zich onderling verstaan, en in aangelegenheden van moeijelijken en gewigtigen aard met vereenigden invloed zamenwerken. De staatsmannen van Frankrijk en Engeland zijn nu diep doordrongen van de noodzakelijkheid om de integriteit van het Turksche rijk, voor welks instandhouding, nog maar korten tijd geleden , groote opofferingen gemaakt werden, te handhaven. Die eenstemmigheid heeft geleid tot een gezamenlijk besluit, waarbij de noodzakelijkheid wordt erkend om het buitenlandsche krijgsvolk uit des Sultans gebied te verwijderen. Keizer Napoleon, ofschoon blijvende bij zijn voornemen om de Christenen in de Levant te beschermen zoo dikwijls de aanwezigheid der Fransche vlag aldaar door opkomende gebeurtenissen noodzakelijk mogt worden gemaakt, heeft geene begeerte om den Sultan zijn gezag te ontweldigen; ook wil hij niet, dat het bezet houden van een gedeelte van Syrië met Fransche troepen aanleiding geve tot het vermoeden dat Frankrijk naar de ontbinding van het Turksche rijk verlangt, of ook maar wenscht den luister van des Sultans kroon te verminderen. «Denkelijk deelt Keizer Napoleon in de overtuiging, dat, hoe gebrekkig ook hot in Turkije bestaande regeringsstelsel zij, de slooping van het Turksche rijk tot grooter kwaad zou leiden, dan in den tegenwoordigen staat van zaken gelegen is. Indien men het Turksche rijk liet uiteen vallen, zou Konstantinopel het voorwerp van de eerzucht der groote mogendheden en van hare onderlinge afgunst worden; en een Europesche oorlog zou het onvermijdelijke gevolg daarvan zijn. i) Het lijdt geenen twijfel, dat Fuad Pascha, de commissaris des Sultans in Syrië, door de aanwezigheid der Fransche troepen in de uitvoering zijner besluiten is geschraagd geworden; de rust is in Syrië hersteld; en daar het niet te denken is, dat de Porte zich wederom door het aanhouden van eenen buitenlandschen gezant zal laten dringen om het Turksche garnizoen uit den Libanon te verwijderen, zoo mogen wij voor zeker houden dat het leven en de have der Christenen in Syrië niet langer in eenig gevaar verkeeren. n Derhalve heeft Keizer Napoleon aan den bevelhebber der Fransche expeditie in Syrië nadere bevelen doen zenden, ten einde deze gereed zij dat land binnen kort te ontruimen, daar het protokol der Parijsche conferentie zegt: n » dat geen Fransch soldaat na den sden Junij meer » in des Sultans gebied mag zijn."" » Het is dus noodzakelijk, reeds veel vroeger dan den gemelden dag de ontruiming te beginnen. » Ook voor de belangen der Christelijke godsdienst zal de verwijdering der Fransche troepen bevorderlijk zijn, want hunne aanwezigheid heeft aan de onderlinge vijandschap der Drusen en Maroniten nieuw voedsel gegeven. n Ontegenzeggelijk verdient Frankrijk dank van de geheele Christenheid wegens de voortvarendheid waarmede het maatregelen voor de veiligheid der Syrische Christenen heeft genomen zoodra de in Syrië gepleegde gruwelen bekend werden. Aan den anderen kant zal de terugkeer der Fransche expeditie aan de wereld bewijzen, dat geenerlei eerzuchtige plannen voor de toekomst, noch streven naar aanwinst van grondgebied achter die maatregelen verscholen waren."
---

