NEDERLANDEN.
Bij Zijner Majesteits besluit van den 17den April 1861, n°. 138, is aan mr. 67. van Leeuwen, op zijn daartoe gedaan verzoek, met den lsten Mei aanstaande eervol ontslag verleend uit zijne betrekking van officier van justitie bij de arrondissements-regtbahk te Alkmaar, onder dankbetuiging voor de vele diensten door hem in regterlijke posten aan den lande bewezen. Bij Zijnor Majesteits besluit van den 17den April 1861, n°. 139 , zijn benoemd: tot officier van justitie bij de arrondissements-regtbank te Alkmaar, mr. D. F. van Leeuwen, thans substituut-officier van justitie bij de arrondissements-regtbank te Hoorn; tot substituut-officier van justitie bij de arrondissements-regtbank te Hoorn, jhr mr. M. A. de Savornin Lohman, thans substituut-griffier bij de arrondissements-regtbank te Amersfoort; en tot substituut-griffier bij de arrondissements-regtbank te Amersfoort, mr. J. E. van Loenen, thans regter-plaatsvervanger in de arrondissements-regtbank en advocaat to Utrecht.
Bij Koninklijk besluit van 16 April 1861, n°. 117, is benoemd tot ontvanger der directe belastingen en accijnsen te Raalte en Heino de heer D. baron van Slingelandt, thans ontvanger derzelfde middelen te Hooge en Lage Zwaluwo.
---

ENGELAND.
Het Engelsche gouvernement heeft gemeend, bij de vaststelling der middelen tot bestrijding der staatsuitgaven over het met April aangevangen dienstjaar, aan den algemeenen wensch naar verligting van den zwarcn en ongelijk drukkenden last der incometax eenige voldoening te moeten geven. Het heeft voorgesteld het bedrag dier belasting lager te stellen; thans wordt van ieder inkomen van meer dan 150 ponden sterling tien penning per pond, en van ieder inkomen van 100 tot 150 p. st.'zeven penning per pond betaald; naar het voorstel der regering zal daarvan in het loopende jaar een penning minder, dus respectivelijk negen en zes penning incometax worden geheven. Vorder heeft de regering op nieuw voorgesteld den accijns op het papier af te schaffen, ter voldoening aan eenen door het Huis der Gemeenten meermalen geuiten wensch om dat middel ter verspreiding van kennis goedkooper te maken, welke wensch tot nog too onvervuld is gebleven, dewijl het Hoogerhuis de instandhouding van dien accijns ter verzekering van het finantiele evenwigt onmisbaar achtte. In de_ bij het indienen der staatsbegrooting jl. Maandag gehouden redevoering zeide de heer Gladstone, de kanselier der schatkist, te vertrouwen, dat in de tegenwoordige omstandigheden die bedenking tegen de afschaffing van den papier-accijns bij den anderen tak der wetgevende magt niet meer zou bestaan. Daarentegen stelde hij voor, het invoerregt op thee en suiker vooreerst nog te houden op het hooge bedrag, waarop het tijdens den oorlog tegen Rusland is gebragt en hetwelk stof tot vele klagten geeft; hij achtte dat hooge regt voor alsnog onmisbaar voor de schatkist, en stelde voor met de heffing daarvan nog een jaar voort te gaan. Wanneer deze onderscheiden voorstellen aangenomen worden, zal de dienst van het loopende jaar, naar de berekening vanden minister, een batig slot van ruim 400,000 p. st. opleveren. Do heer Gladstone gaf op, dat het afgeloopen dienstjaar met een tekort van 2,559,000 p. st. sluit; maar hij beweerde, dat het tekort in de daad niet zoo groot_ was , en wees ten bewijzo daarvan op onderscheiden toevallige en voorbijgaande omstandigheden, welke het toevloeijen van 's rijks inkomsten vertraagd hadden. Van de incometax sprekende, gaf de heer Gladstone geen vooruitzigt op wcgneming der ongelijkmatigheden en andere hardheden, welke die belasting zoo impopulair maken; doch hij gaf eenige, ofschoon slechts flaauwe hoop op de afschaffing derzolve in de toekomst. »De incometax — zeide hij — is uit haren aard een noodmiddel, een tijdelijk middel tot stijving der schatkist; en ik geef de hoop nog niet op van hare afschaffing te beleven. Zij mag alleen in stand worden gehouden zoo lang en in zulk eene mate als voor 's lands finantielo behoeften volstrekt onmisbaar is. Komt er een tijd, waarin ons land voor zestig millioen ponden kan worden bestuurd en verdedigd, dan zie ik geene reden waarom de incometax ons volk zou blijven drukken; maar wij zullen daarvan nooit kunnen worden ontheven, zoo onze staatsuitgaven steeds moeten klimmen tot zeventig millioen, het bedrag waarop zij voor dit jaar worden geraamd." Sprekende over de werking van het met Frankrijk gesloten handelsverdrag, verdeelde hij Engelands uitvoerartikelen in drie klassen: die waarop de overeenkomst geen regtstreekschen invloed heeft; die waarop het invoerregt in Frankrijk verlaagd, en die waarop hetzelve afgeschaft is ; en hij bewees uit de handelsstatistiek, dat de uitvoer van de tweede klasse met 171/,, en die van de derde met 4872 percent was toegenomen, terwijl die van de eerste nagenoeg op dezelfde hoogte was gebleven. De voorgedragen staatsbegrooting schijnt aanvankelijk over het geheel bijval bij het Lagerhuis te hebben gevonden en aan het kabinet niet veel moeijelijkheden te zullen berokkenen. — Uit China is berigt ontvangen, dat het smaldeel Engelsche oorlogsvaartuigen, hetwelk den Yangtse-kiang zoover mogelijk opvaren en die hoofdrivier van China uit het oogpunt vooral van de handelsbelangen opnemen zou, den 12den Februarij jl. Woosung verlaten en den togt aangenomen heeft.
---

MINISTERIE VAN BINNENLANDSCHE ZAKEN. 's Rijks Veeartsenijschool.
De Minister van Binnenlandsche Zaken brengt ter kennis van de belanghebbenden, dat het toelatings-examen, bij art. 2 van de voorwaarden, om als Kweekeling van evengenoemde inrigtïno- te worden opgenomen, zal plaats hebben op Dingsdag den 2den Julij e. k., des namiddags ten 1 ure, dat zij die tot dit Examen wenschen toegelaten te worden, zich in persoon of schriftelijk, mits portvrij, vóór of op den 20sten Junij e. k. bij den Directeur der Veeartsenijschool moeien aanmelden, met overlegging van : een extract uit het geboorteregister; een bewijs van goed gedrag, afgegeven door het Gemeentebestuur hunner woonplaats; en een bewijs van te zijn gevaccineerd of de natuurlijke pokken te hebben gehad, afgegeven door een erkend geneesheer. De belanghebbenden worden voorts verwittigd, dat, krachtens Koninklijk besluit van 14 September 1851, n°. 59, gewijzigd bij Koninklijk besluit van 25 Maart 1860, n°. 54, tegen betaling van f 200 's jaars, te voldoen in twee gelijke termijnen, als kweekelingen kunnen worden opgenomen, zij, die op den lsten September 1861 hun 16de jaar hebben doch niet ouder zijn dan 24 jaren, en bij Examen doen blijken kennis te hebben van: a. de rekenkunst, bijzonder van de gewone en tientallige breuken, met toepassing op het Nederlandsch stelsel van maten en gewi"ten, alsmede van de meetkundige evenredigheden en het trekken °van den vierkantswortel uit getallen ; $. de gronden van de spraakkunst der Nederduitsche taal; c. de gronden der algemeene en vaderlandsche geschiedenis; d. de beginselen der aardrijkskunde. Dat aan hetzelfde Examen zijn onderworpen, doch den leeftijd van 18 jaren behooren te hebben bereikt, zij, die tegen betaling van f5O 's jaars, in de school alleen onderwijs en niet tevens huisvesting wenschen te ontvangen. 'sGravenhage, den lsten Maart 1861. S. van Heemstra. _ Bij den Minister van Binnenlandsche Zaken is , ten behoeve der noodlijdenden door den watersnood, ontvangen: van de heeren A. J. Verwey en P. Varkevisser jr. te Rotterdam, opbrengst van een vocaal en instrumentaal concert, den 6den April jl. gegeven in de groote zaal der sociëteit Harmony aldaar door de Cercle des vrais amis van Antwerpen f 618.15.
---

BUITENLANDSCHE BERIGTEN. DUITSCHLAND.
Door den telegraaph heeft men reeds vernomen dat dezer dagen in Weenen wanordelijkheden zijn voorgevallen, welke men van zekeren kant heeft doen voorkomen als in naauw verband staande met de woelingen in Hongarye en Polen. De Wiener Zeitung van den 15den dezer zegt aangaande het gebeurde: » Gisteren avond beproefden eenige personen in de binnenstad eene demonstratie door het brengen van eene ketelmuzijk. De veiligheidsbeambten kwamen terstond tusschen beiden, en_ na verloop van naauwlijks tien minuten was de plaats reeds ontruimd en een tiental personen, die het rumoer gemaakt hadden, in hechtenis genomen. Later verzamelden zich weder nieuwsgierigen, zonder dat eene poging tot herhaling gedaan werd. Wij kunnen het slechts betreuren, wanneer partij-geschillen zich in demonstratien op de straat openbaren, maar zijn overtuigd, dat de overheid, die met de zorg voorde openbare veiligheid belast is, met allen nadruk zulke uitbarstingen van hartstogt of' moedwil onderdrukken en medewerken zal om de schuldigen aan de verdiende straf te onderwerpen." Volgens bijzondere berigten uit Weenen, door de Kölnische Zeitung medegedeeld, is de aanleiding tot het gebeurde het volgende geweest. De heer Schuselka, lid van den Neder-Oostenrijkschen landdag, en om zijne liberale gevoelens vrij populair, bevond zich sedert geruimen tijd in berooide omstandigheden. Niet in staat zijnde om aangegane geldelijke verpligtingen gestand te doen, hadden zijne schuldeischers geregtelijke vervolgingen tegen hem ingesteld, waarbij zij zich bedienden van do hulp van den advocaat Berger, die mede te Weenen in den landdag gekozen is. Deze zaak verkreeg ruchtbaarheid en kwam ook in den landda"-ter sprake, en de heer Schuselka achtte zich daardoor dermate gecompromitteerd, dat hij zich verpligt rekende zijn ontslag als lid van den landdag te nemen. Daarover wilden zijne vrienden zich op den advocaat Berger wreken, en voor dezen was de ketelmuzijk bestemd, waarvan in bovenstaand artikel der Wiener Zeitung melding wordt gemaakt. — Uit Berlijn wordt gemeld, dat de uit Pruissische en Oostenrijksche officieren bestaande commissie, welke aldaar eenigen tijd vergaderd is geweest om over de wenschelijke veranderingen in de bondgenootschappelijke verordeningen op het krijgswezen (Bundes-Kriegsverfassung) te beraadslagen, dezer dagen is uiteen gegaan, zonder dat hare verrigtingen tot een resultaat geleid hebben. Van de Oostenrijksche zijde wordt beweerd, dat zulks daaraan toe te schrijven is, dat Pruissen de verandering der militaire verordeningen in verband zou hebben willen brengen met de wijziging van andere bondswetten.
---

