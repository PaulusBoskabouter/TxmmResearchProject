Zondags-Editie. BUITENLAND. Engelsche Post.
LONDEN, Vrijdag 22 Maart, (des Avonds.) In de zitting van het Huis der Lords van gisteren heeft de minister van koloniën, de Hertog van Newcastle, verklaard, dat Hr. Ms. gouvernement het beschermheerschap over de lonische Eilanden niet zou laten varen, al vond het daar te lande ook veel tegenkanting. Naar zijn oordeel was deze tegenkanting het werk van eenige volksmenners en zou de bevolking, welke zich door hen had laten verbijsteren, weldra van hare dwaling terugkomen. Een der leden, lord Grey, zeide, dat het bedoelde beschermheerschap voor Engeland eene bron van uitgaven, moeijelijkheden en zelfs gevaren was, en dat, indien de tegenkanting der bevolking voortduurde, het beter zou zijn dat protectoraat op te geven. In het Huis der Gemeenten heeft de Heer Salomons opheldering gevraagd naar de omstandigheden, onder welke een Britsch onderdaan te Kanagawa in Japan voor eene regtbank, bestaande uit den Britschen vieeconsul en drie handelaren, heeft teregt gestaan en tot eene geldboete, verwijdering uit Japan en 3 maanden gevangenisstraf te Hongkong is veroordeeld ; hij vroeg ook, of het waar was, dat de regtbank te Hongkong de gevangenisstraf voor onwettig verklaard en den Britschen onderdaan dus in vrijheid gesteld had. Lord John Russell zeide, dat de Britsche onderdaan zekere Heer Moss is. Deze ging op de jagt zonder de daartoe gevorderde vergunning te hebben. Op den terugweg door eenige Japansche policie-ambtenaren aangeroepen, dreigde hij ieder die hem wilde vatten, te zullen ter neder schieten. Het kwam dan ook tot feitelijkheden, en terwijl de Heer Moss zich tegen de inhechtenisneming verzette, ging zijn geweer af en een of twee Japanezen werden gekwetst. De Japanezen maakten zich daarop van ham meester en bragten hem naar de gevangenis, uit welke de Britsche viceconsul hem bevrijdde en met zioh naar huis nam. Ingevolge het tractaat werd de Heer Moss voor de door den Heer Salomons genoemde regtbank teregt gesteld. De vice-consul vond hem schuldig aan verzet tegen de policie en aan het onbevoegd jagen eu veroordeelde hem tot 1000 doll. boete en uitzetting uit Japan. Daar de kooplieden, die mede in de regtbank zaten, het vonnis, als zijnde veel te gestreng, niet goedkeurden, werd de zaak naar den consulgeneraal,den Heer Allcock, verwezen,die het vonnis daarentegen te zacht vond en met 3 maanden gevangenisstraf in Hongkong verzwaarde. Te Hongkong aangekomen, werd_ de Heer Moss op zuiver technische gronden, namelijk wegens het niet in behoorlijke orde zijn van het bevel tot gevangenzetting, vrijgelaten. Lord John Russell betreurde het te moeten zeggen, dat het vonnis van den Heer Allcock onder de Britsche kooplieden in Japan veel ontevredenheid had verwekt. Het gevoelen van den Heer Allcock was, dat tusschen de inachtneming der Japansche wetten en gebruiken en de vrijheid, waarop Britsche onderdanen aanspraak kunnen maken, een middenweg moest worden gevonden; doch vele Engelschen in Japan achtten zich geregtigd de wetten des lands met voeten te treden, waardoor zij aan de Japanezen grond tot klagten en ontevredenheid gaven. De handelaren van hunne zijde, zeiden dat het bespottelijk was van de in Japan wonende Engelschen te verlangen, dat zij zich naar al de Japansche gebruiken enz. zouden rigten. Dit moge van hunne zijde volkomen waar zijn, doch hij (lord John Russell) moet den Heer Allcock volkomen gelijk geven, als deze zegt, dat de gewoonte om de wetten en de zeden der Japanezen te trotseren, zeer bedenkelijke gevolgen kan hebben. Op de vraag van den Heer Maguire werd van regeringswege gezegd, dat de lord opper-commissaris der lonische eilanden zich genoodzaakt had gezien het parlement te prorogeren, omdat in een adres op de openingsrede onderscheiden ongegronde beschuldigingen waren opgenomen, tegen welke de opper-commissaris verpligt was te protesteren, alsmede tegen verscheiden petitiën, waarbij op de emancipatie van het geheele Grieksche volk en de verdrijving van het Turksche Bestuur in Europa werd aangedrongen. De desbetreffende papieren zouden ter tafel worden gelegd. — Het comité voor het beraamd bezoek van Engel-che handwerkslieden te Parijs, is wel tot Pinksteren uitgesteld, maar geenszins opgegeven. Integendeel hebben eenige leden van het Huis der Gemeenten, tot welke de Heeren Layard en sir J. Paxton behooren, zich tot een comité^evormd, om de ontwerpers van het plan van hunnen raad te dienen, terwijl de Heer Cook van Leieester maatregelen genomen heeft, om voor goedkoope treinen uit de provinciën naar Londen, in verband met den voorgenomen uitstap naar Parijs, te zorgen.
---

Duitsche Post.
WEENEN, 20 Maart. De financiële commissie is ontbonden, of liever hare zittingen zijn verdaagd, omdat het gebleken is, dat op de wijze zoo als zij was geconstitueerd, niets goeds tot stand kwam. — De onderhandelingen tusschen de regeringen de Hongaarsche autoriteiten zijn met een goeden uitslag bekroond. Naar men verneemt is onderhandeld over het belastingstelsel, over de recrutering, de overname van een gedeelte der sedert 1848 aangegane leeningen, enz., waartegen Hongarije's volkomene onafhankelijkheid en zelfstandigheid wordt gewaarborgd en tevens het uitzigt geopend, dat de Keizer jaarlijks voor eene poos zijn verblijf in het koninklijk paleis te Ofen nemen zal. Men hoopt, dat deze punten zullen worden aangenomen door de vertegenwoordigers der natie, welke binnen kort in Pesth-Ofen bijeenkomen. — Nog nimmer is hier zulk eene geestdrift bij de kiezers waargenomen, als dit gisteren het geval was. De liberale candidaten hebben overal mej eene aanzienlijke meerderheid van stemmen de overwinning behaald. — Volgens berigten, alhier ontvangen van onzen gezant te Rome, zou do Paus zich gereed houden om binnen kort die stad te verlaten. — Uit Agram is heden alhier het berigt ontvangen, dat een corps van 2000 Montenegrijnen zich had aangesloten bij de opgestane rajahs in de Herzegowina en eene kolonne Turksche troepen had op de vlugt gejaagd. BERLIJN, 23 Maart (des Ochtends). De geboortedag des Konings is gisteren met bijzonderen luister gevierd. De bevolking legde eene buitengewone geestdrift aan den dag. In de Universiteit werd de bij dergelijke gelegenheden gebruikelijke feestrede gehouden door den eerwaardigen nestor der philologie Böckh. FRANKFORT, 22 Maart. In de zitting der bondsvergadering van gisteren, werden slechts militaire aangelegenheden behandeld, het aanschaffen van getrokken geschut, het provianderen der bondsvestingen, enz. In de volgende week zal de bondsvergadering uithoofde van de feestdagen geene zitting houden, maar eerst tegen 4 April weder bijeenkomen. — Ook de Oostenrijksche gezant bij en president van de bondsvergadering, de Heer von Kübeck, heeft zich ingevolge bekomen last zijner regeling naar Weenen begeven, en wel met hetzelfde doel, waarmede de Heer von Usedom naar Berlijn is ontboden. Men verwacht dat beide staatslieden na de Paasch-dagen belangrijke mededeelingen in de bondsvergadering zullen doen. — Het blijkt thans, dat de Pruisische gezant bij de bondsvergadering, de Heer v. Usedom, zich niet alleen met het doel om zijne plaats bij de beraadslagingen in het Heerenhuis in te nemen, naar Berlijn begeven heeft, ' maar dat hij op eene bepaalde uitnoodiging zijner regering daarheen vertrokken is, daar men met hem wenscht te beraadslagen over eenige der hangende staatkundige kwestien, en voornamelijk over de Holsteinsche en Keur-Hessische vraagstukken. — De Koning van Hanover zal, naar men uit de hoofdstad van dat rijk meldt, zich naar aanleiding van den dood der Hertogin van Kent binnen korten tijd naar Engeland begeven. — Uit Kehl schrijft men, dat de Kehl-Staatsburger spoorweg d.nöden April feestelijk voor het goederen-vervoer en den 12den .voor het verkeer ran perionen zal geopend worden,
---

Fransche Post.
PARIJS . Vrijdag 22 Maart. De discussien, die gisteren in het Palais Bourbon over het adres van antwoord van liet Wetgevende Ligchaam hebben plaats gehad, waren in verschillende opzigten hoogst opmerkelijk. De Heer Billault, die het amendement van den Heer Lemercier , tot bescherming van den Paus, bestreed, steunde daarbij op dezelfde gronden als de voorsteller, namelijk op de depêches van den Hesr de Gramont, in het exposé de l'empire medegedeeld, nadat den vorigen dag hetzelfde met de Heeren Granier de Cassagnac en Jules Favre plaats had, waarvan de een den tegenwoordigen vorm van het adres verdedigde en de andere zijn amendement tot dadelijke terugroeping onzer troepen van Eome voorstond. Deze toestand werd dan ook het beste uitgedrukt door een gezegde van den Heer Lemercier, die gisteren , na den afloop der vergadering, den Heeren Billault, Favre en Granier de Cassagnac toevoegde: Van al de gedeputeerden die hier het woord hebben gevoerd, waren wij vieren het meest logisch. Gelijk men weet werden de amendementen van de Heeren O'Quin en graaf Las Casas, die slechts het eerbiedigen van de wereldlijke magt verlangden, door de voorstellers ingetrokken. De redevoering van den Heer Billault heeft echter weinig voorstanders gevonden. Niet alleen dat men dien spreker gemis aan duidelijkheid verwijt, maar bovendien zegt men algemeen, dat die minister wel verklaard heeft _wat onze regering niet zal doen, maar vergeten heeft te verklaren wat zij wel zal verrigten. — Men verneemt thans eene niet onaardige bijzonderheid omtrent de redevoering, door den Heer Granier de Cassagnac eergisteren tegen het amendement van den Heer Eavre uitgesproken. Den dag te voren nam die gedeputeerde namelijk deel aan een diner ten hove, en schetste bij die gelegenheid niet alleen de hoofdtrekken dier redevoering, maar moet zelfzekere bevelen daaromtrent van den Keizer hebben ontvangen, die zich daartoe na den afloop van het middagmaal met den gedeputeerde naar zijn kabinet begaf. — Het heeft hier niet weinig verbazing gewekt dat de Keizer den Heer Favre door den Prins Lucien Murat met zijne jongste redevoering over zijn amendement heeft doen gelukwenschen. De Prins Napoleon en de Heeren Baroche en Billault hebben hetzelfde na afloop der vergader.noten aanzien van dien gedeputeerde gedaan. — Er is sprake van eene wijziging, door ons gouvernement in de uitlegging van het decreet van 24 November te brengen. Men weet dat de Heeren de Thouvenel, Delangle, de Persigny en Walewsky leden van den Senaat zijn, en buitendien de betrekking van minister bekleeden. Doch de weinige vereenigbaarheid dier betrekkingen is bij de jongste discussien in den Senaat gebleken. Daar namelijk hebben die ministers op de meest belangrijke kwestien gezwegen, omdat hun standpunt van senator dat van mininister in den weg stond en wederkeerig de betrekking van minister die van senator; terwijl alleen de ministers zonder portefeuille het woord uit naam der regering konden voeren. Men weet echter nog niet of ons gouvernement zal bepalen, dat de ministers geen deel van den Senaat zullen uitmaken, of dat zij gemagtigd zullen worden, even als de HH. Baroche, Billault en Magne, uit naam van het gouvernement het woord te voeren. — Men spreekt op nieuw van ministeriele wijzigingen en zelfs worden de Heeren Favre en Pietri genoemd, als bestemd om in het Kabinet plaats te nemen. — Gisteren zijn vijf Fransche officieren en een ingenieur, op bevel onzer regering naar Wallachije vertrokken. Dit schijnt met de oprigting eener militaire school te Bucharest in verband te staan, waarvan door de Patrie wordt gewaagd. — Sedert eenige dagen staat de Heer de Thouvenel in drukke briefwisseling met de Heeren de Gramont en de Goijon over een voorval, dat den 4den dezer te Bome in een koffijhuis moet hebben plaats gehad. Er moet namelijk een twist tusschen een Fransehman en een pauselijken zouave zijn ontstaan, eveneens een onzer landgenooten, ten gevolge waarvan de eerste den laatste ernstig moet gewond hebben. Op grond dat hier uittarting heeft plaats gehad is de krijgsman en niet de burger in hechtenis genomen. — Aan een onzer dagbladen wordt uit Rome gemeld, dat een officier, die in het Pauselijk leger had gediend, aan onze regering verlof had gevraagd het ridderlint, hem door «en Paus uitgereikt, te mogen dragen. Hij heeft' echter tot antwoord ontvangen, dat genoemd verlof niet vereischt werd, aangezien hij zijne hoedanigheid als Fransch onderdaan had verloren. Overigens kan men mededeelen. dat onze regering bepaald heeft, dat niemand als Fransehman meer beschouwd zal worden, die zonder hare toestemming in vreemde dienst is getreden. — Reeds vroeger is gemeld dat onze regering berigt had ontvangen, dat Koning Frans II thans stellig binnen korten tijd Rome zou verlaten. Men schrijft thans uit Marseille, dat aldaar sedert eenige dagen het gerucht is verspreid, dat de voormalige koninklijke familie ieder oogenblik van Civita Vecchia kan aankomen, waar zij zich op eene Fransche stoomboot heeft ingescheept. — Ofschoon er sedert gisteren nog niets definitief is beslist omtrent de zending van den generaal Trochu naar Rome, schijnt het thans dat de zaak evenwel nog niet is opgegeven. De generaal is namelijk benoemd tot kommandant der eerste divisie van het leger van Lyon; hij is zelfs reeds derwaarts vertrokken om dien post te aanvaarden, en wel, naar men zegt, ten einde in geval van nood gereed te zijn om met de genoemde divisie naar Rome op marsch te gaan. — Volgens het heden verschenen Militaire Jaarboekje, voor 1861, bestaat het Fransche leger in activiteit uit 387 bataillons, (waaronder 31 bat. van de garde, 309 bat. inf. van linie, 20 bat. jagers, 9 bat. Zouaven, 3 bat. ligte Afrikaansche inf., 6 reg van het vreemden legioen, 9 bat. Al-' gerijnsche tiraillenrs), 384 escad. cavall., (36 escad. van de garde, 312 esad. van linie, 36 escad. Afrik. ruiterij), 227 batterijen artill., 12 pontonierseompagnien en 32 trein-escadrons. Hierbij komen nog de gendarmes en Parijsche garde. — Eerlang zal eene nieuwe brochure in het licht verschijnen van den Heer Cayla, waarin deze publicist zich meer in het bijzonder zal bezig houden met den toestand der lagere geestelijkheid. De schrijver, die steeds eene afscheiding v_.n het Catholicisme verlangt, zal verder met nadruk trachten te betoogen, dat den priesters het huwelijk behoort te worden vergund. — Het water in de Seine is zeer sterk gewassen, waardoor nog al eoniee schade wordt geleden. & — In de vorige week had in het arrondissement Issoire (depart Puy-de- Dome)een belangwekkend voorval plaats.Bij de oproeping der lotelingen bleek namelijk, dat er op de lijst der jongelingen ook een meisje stond ingeschreven Bij nader onderzoek kwam men al spoedig tot' de ontdekking, dat zij bij de geboorte onder den naam van Marie was aangegeven, en daar dit in Frankrijk zoowel een jongens- als een meisjesnaam is, had de ambtenaar van den burgerlijken stasd haar bij vergissing als zoon ingeschreven, zonder dat iemand daarop acht had geslagen. Intusschen stond mademoiselle Marie nu eenmaal als loteling te boek en werd ook als zoodanig opgeroepen. De jonge jufvrouw vond dat wel al te excentriek en besloot eenvoudig te huis te blijven; maar hare moeder, die beducht was dat er dan misschien onaangenaamheden uit konden voortvloeijen, begaf zich in hare plaats naar den raad van recrutering. Gelijk men wel kan denken, bragt hare tegenwoordigheid aldaar te midden der lotelingen eene algemeene verbazing te weeg, terwijl alle aanwezigen, toen de zaak bekend werd, uiterst nieuwsgierig waren, hoe dit geval zou afloopen. De president zelfwas er inderdaad mede verlegen. Naar zijn oordeel had hij geene vrijheid om mademoiselle Marie zoo maar van de lijst te laten schrappen. Die lijst zeide hij was eenmaal opgemaakt en daaraan moest voldaan worden; hij' had geen lust om zich met alle formaliteiten op te houden, die noodwendig moesten voorafgaan, om de in dit geval vereischte verandering eerst op het register van den burgerlijken stand en dan op de lijst der conscrits te bewerkstelligen. Om die reden gaf hij aan de moeder in bedenking, de zaak eenvoudig te laten zoo als die was, en derhalve voor hare dochter te loten. Trok zij een hoog nommer, dan was zij in allen gevalle er in eens af. De moeder zag daar eerst erg tegen op, maar na een oogenblik bedenkens, stapte zij cordaat op de bus toe, trok een nommer, en wel een zoo hoog nommer, dat mademoiselle Marie er op kan rekenen, binnen kort eene aanschrijving te ontvangen, dat zij van de militie is vrijgesteld. Het behoeft wel niet gezegd te worden, dat de moeder bij haar afscheid de eer eener toejuiching genoot.
— Het Journal des Débats deelt heden drie brieven van zijn Turijnschen correspondent mede, gedagteekend van 18 tot 20 dezer. Daarin wordt o. a. gemeld, dat de proclamatie van Victor Emmanuel tot Koning yan Itahe den 18den in alle steden met 101 kanonschoten aan den volke is medegedeeld. Aller blikken, meldt de correspondent verder, zijn thans naaa Home gerigt. De groote menigte gelooft dat het thans onmiddellijk om Kome te doen zal zijn. De staatslieden van de gematigde partij toonen eenige aarzeling; de Heer Cavour zelf schijnt echter van gevoelen te zijn, dat het noodlot Italië naar het kapitool voert. Algemeen wordt dan ook _de tegenwoordige toestand als voorloopig beschouwd. De Heer Minghctti heeft zijne omvangrijke ontwerpen tot organisatie van het bestuur bij de Kamer ingediend. Het onderzoek en de behandeling daarvan zullen echter geruimen tijd vorderen. Zelfs de dringendste finantiele zaken blijven onafgedaan, alsof men elk oogenblik kwestiën van oogenblikkelijk belang ter behandeling verwacht. Intusschen is men te Turijn zeer tevreden dat de raad van het stedehouderschap te Napels zijn ontslag heeft ingediend. De ongelukkige Libono Komano boet zwaar zijne populariteit van eén dag. De dagbladen sparen hem met; een van hen, de Monarchia Nazionale, heeft een zeer kruipend verzoekschrift van hem opgedolven, waarin hij in der tijd Ferdinand II verzocht om weder te Napels te mogen komen en zijne trouw betuigde. Men zegt, dat de Heer Nigra te Napels in zijne functien zal blijven. De Koning heeft het ontvangen van het adres der Kamer uitgesteld; men gist dat hij den afgevaardigden iets omtrent de Romeinsche kwestie wenscht mede te deelen.
---

BINNENLAND.
AMSTERDAM, Zondag 24 Maart. Bij koninklijk besluit van 22 Maart 1861 TS'. 78, is op voordragt van den minister van binnenlandsche zaken bepaald, dat ten behoeve van den aanleg van een kanaal met bijbehoorende werken, ter verbinding van de vaarwaters de Overspitting en de Nieuwe Schipsloot te Joure, overeenkomstig het bepaalde in het reglement voor de bedijking, verveening, droogmaking en het beheer van den Hasterveenpolder, in de gemeente Haskerland, met 's Konings goedkeuring door de Provinciale Staten van Friesland vastgesteld, ten algemeenen nutte, in het publiek belang en ten name van den Haskerveenpolder zullen worden onteigend eenige eigendommen, aangeduid in het plan en de kaarten, welke ingevolge art 12 der wet van 28 Augustus 1851 (Staatsblad TS". 125), ter inzage van een ieder hebben gelegen. Bij koninklijk besluit van 22 Maart 1861, N°. 67, is bepaald, dat ter vervanging van den Heer Mr. J. Loudon, bij koninklijk besluit van 12 dezer NB. 47, benoemd tot Minister van Koloniën, de staats-commissie tot onderzoek der koloniale remise-rekening over 1859, ingesteld bij koninklijk besluit van 27 Dee. 1860, N°. 58, als secretaris verder zal worden bijgestaan door den Heer J. P. Feith, secretaris-generaal bij het ministerie van koloniën. Bij koninklijk van 26|Febr. 1861, N°. 76 is op het aan Z.M. ingediend rekwest van Mr. W. D. F. Schas en D. F. Liefrink, beiden te Zeist, handelende als directie voor en namens de aandeelhouders der verzekering-maatschappij Ultrajectum, gevestigd te Zeist, bewilliging verleend tot wijziging van de statuten dier naamlooze vennootschap, overeenkomstig het ten rekwesta overgelegd ontwerp der acte van wijziging. Z. M. heeft herbenoemd tot burgemeester van Dwingelo J. Eemten ; aan Mr. G. W. baron de Vos van Steenwijk, op zijn verzoek, eervol ontslag verleend als burgemeester van Beilen en Westerbork; benoemd tot commissaris van politie te Nijmegen A. Beydals, thans inspecteur van politie te 's Gravenhage. — Vergund I°. aan Ü. Oosterbaan, om zijne notariële standplaats van de gemeente Dockum over te brengen naar Hardegarijp, gemeente Tietjerksteradeel; en 2°. aan^F. J. van Slooten, om zijne notariële standplaats van Anjum over te brengen naar (le gemeente Dockum. — Benoemd tot notaris: I°. binnen het arrondissement's Gravenhage, ter standplaats de gemeente Wateringen, H. W. Metman, cand.-notaris en burgem. der gemeente Ridderkerk; en 2°. tot notaris binnen het arrondissement Rotterdam, ter standplaats de gemeente Rotterdam, W. H. van Meukeren, candid.-notaris te 's Gravenhage; tot procureur bij het provinciaal geregtshof in en de arrondissem.-regtbank te Groningen, Mr. B. Dorhout Mees, advocaat te Groningen. Z M. heeft benoemd bij het 3de reg. drag.: tot ridm. 3de kl. (naar ouderdom van rang) den lsten luit. K. W. H. Goetz, van het corps; tot lsten luit. (naar ouderdom van rang) den 2den luit. J. C. Wilbrenninck, mede van het corps. Met Zr. Ms. goedkeuring is door den Nederl. consul te Corunna tot zijnen vice consul te Ferrol benoemd, de Heer Manuel Anton Garcia. Bij den Minister van Binnenlandsche Zaken is, ten behoeve der noodlijdenden door den watersnood, ontvangen: 1". van den Minister van Buitenlandsche Zaken : a. gift van Jhr. Mr. L. G. J. F. de Paul Duchastel, Zr. Ms. minister-resident te Rome ƒ 50; b. overgemaakt door Zr. Ms. gezant te Konstantinopel nader bij hem gestorte bijdragen ƒ 58.59; c. gift van den Heer Mr. T. M. Roest van Limburg, Zr. Ms. gezant te Washington , een wissel groot ƒ 100; d. overgemaakt door den Nederl. gezant te Stuttgart, nader bij hem ingekomen giften in 3 wissels, te zamen ƒ 1400; e. door Zr. Ms. gezant te Brussel overgemaakt op rekening der nader bij hem ontvangen giften f 4140 en fr. 6250; ƒ nader bijeenverzameld door den Nederlandschen consul te Zurich, een wissel groot ƒ 1100; g. gelden nader gestort bij den Nederl. consul-generaal te Antwerpen in 2 wissels, te zamen groot ƒ 212.70 en in bankpapier ƒ 300, te zamen ƒ 512.70; 2°. van de commissie voor den watersnood te Zierikzee, het alsnog bij haar beschikbaar bedrag der door haar ingezamelde gelden, ƒ 598.34%. Volgens nader van den Staatsraad Commissaris des Konings in Zuidholland bij het Ministerie van Binnenlandsche Zaken ontvangen berigt was de gezondheidstoestand der uit de overstroomde streken te Gorinchem verpleegden steeds gunstig. Van het begin der verpleging af zijn ook daar door de zorgen der watersnoodcommissie de meest doeltreffende maatregelen genomen om de gezondheid door zindelijkheid,, frissche lucht en . goede voeding te bevorderen. Sedert 15 Februarij hadden zich onder dia verpleegden slechts 2 ziektegevallen voorgedaan, van welke één herstellend was. In de zitting van den Gemeenteraad alhier zal Woensdag e.k. het volgende in behandeling worden gebragt: Voordragt van Burg- en Weth. omtrent het adres van bewoners van buurt WW. klagten inbrengende over de plaatsing van eene koolteerdistilleerfabriek aldaar ; idem betrekkelijk het adres van C. Kraetzer om verlenging der huur van het logement de Doelen ; idem ten geleide van een rapport van HH. Regenten op ingekomen stukken betreffende de verbetering van den toestand der gasthuizen en de overige des betreffende stukken; rapport der Commissie voor het Burgerlijk Armbestuur op de voordragt van Burg. en Weth. tot goedkeuring eener suppl. begrooting 1860 \oor de gasthuizen. Naar wij vernemen hebben al de leden der plaatselijke kommissie van geneeskundig toevoorzigt alhier individueel hun ontslag aan den gemeenteraad ingezonden tegen 15 April aanstaande. Wij vernemen, dat door den raad van administratie der Nederlandsch- Belgische spoorweg-maatschappij te Brussel, in plaats van wijlen den Heer J. H. Gaade, tot commissaris, vertegenwoordigende dien raad bij de Nederlandsche regering, benoemd is, de Heer C. J. Gaade, te 's Gravenhage. (Stoompost)
Wij laten hieronder volg» da missive van de KMèt Van Koophandel ên Fabrieken alhier, waarvan Wij gisteren melding hebben gemaakt. , De Kamer van Koophandel en Fabrieken te Amsterdam heeft onlangs van het Koninklijk Nederlandsch Meteorologisch Instituut, Afdeeling Zeevaart, de navolgende mededeeling ontvangen: „. , Utrecht, den sden Maart 1861. Bij bet aanwakkeren van den ondernemingsgeest onzer reeders, waarvoor thans het gansche watergebied van den aardbol, in al zijne uitgestrektheid open staat, en waardoor een ruimer veld van speculatien wordt ontsloten, zullen onze schepen, zoo als thans reeds met eenigen het geval is, naar alle oorden van de wereld, langs zelden door hen bevaren wegen worden heengezonden. Menig gezagvoerder zou onder die omstandigheden, bij het besturen van den hem toevertrouwden bodem, de ondervinding van eenige bevelhebbers willen raadplegen, die reeds meermalen die voorgenomene reis hadden gedaan. Het is deze ervaring die het Instituut zich ten doel stelt, zooveel megelijk te verzamelen, ten einde de kennis onzer gezaghebbers er mede te verrijken, opdat zij onder alle omstandigheden ten voordeele van onzen handel en onze reederijen, dat is, van ons volkswelvaren, zouden kunnen handelen. Maar zal het Instituut in dat opzigt aan het doel zijner instelling beantwoorden, zal het aanwijzingen kunnen verschaffen, waaraan de zeevaart thans behoefte heeft, zal het de kennis uit de ervaring van onze zeelieden afgeleid, kunnen mededeelen, zonder de invloedrijke en welwillende gezind heid van do ver-.niliendc maatschappijen en collegien, wc.ke zich aan het hoofd onzer scheepvaart geplaatst zien? Zonder de krachtige medewerkingvan de reeders en gezagvoerders? Wij gelooven zulks niet. Immers van die hulp verstoken, zal men nimmer tot die algemeene medewerking kunnen geraken, die zoo zeer voor het naauwkeurig in te stellen onderzoek gevorderd wordt. Ofschoon ik nu niet klagen kan over gebrek aan medewerking, zoo moet ik toch tot mijn leedwezen bekennen, dat die medewerking van reeders en gezagvoerders meer algemeen kon zijn. Na ingewonnen informatiën komt het mij voor, dat dit niet plaats vindt uit onwil, maar veeleer uit eene soort van onverschilligheid, dewijl men het wezenlijke belang der zaak niet genoeg inziet. Het is toch duidelijk dat zoowel reeder als koopman belang hehben bij eenige spoedige reis en bij zooveel mogelijke ontwijking der stormen. Het is daarom dat ik mij tot de Directie der Kamer van Koophandel wend, met verzoek dat zij haren zedelijken invloed bij reeders en gezagvoerders aanwende, ten einde door die inwerking, meer en meer tot eene algemeene medewerking te geraken, die tot volmaking der observatiën en tot uitbreiding van kennis zal leiden. De kaarten, zeil-aanwijzingen en de blanco journalen worden gratis aan medewerkers afgestaan en zij verbinden zich alleen op hunne aanstaande reizen waarnemingen te doen, die daarna aan deze instelling voor het in te stellen onderzoek worden afgestaan. Tot het doen der waarnemingen zijn eenige min kostbare instrumenten benoodigd, als twee zeethermometers a ƒ3.25 per stuk en een stel vochtwegers a ƒ10; terwijl de waarnemingen met den barometer zeer geschikt kunnen gedaan worden met het instrument, dat toch reeds aan boord van ieder schip voorhanden is. Het bezit van deze instrumenten wordt voldoende gerekend, terwijl het aanschaffen van een diepzeekoker en een psychrometer van de meerdere of' mindere vrijgevigheid der reederijen afhankelijk, doch volstrekt geen vereischte is. Door het verzamelen van de waarnemingen uit de journalen, welke naar een bepaalden vorm zijn ingerigt, zal men de ondervinding der zeelieden in het belang onzer zeevaart en der wetenschap kunnen bevorderen. Het is dus in het welbegrepen belang der waarnemers volstrekt noodig goede deugdelijke bijdragen te leveren. Aan den lust en den ijver deigezagvoerders wordt het overgelaten het journaal zooveel in te vullen als zij goed vinden; zelfs de geringste waarneming behoudt, als zij deugdelijk is, hare waarde. Het zij mij ten slotte vergund aan de Kamer van Koophandel in bedenking te geven, om vóór het vertrek van eenen naar zee bestemden bodem, aan den reeder en den gezagvoerder eene herinnering te rigten van het verlangde en eene aansporing tot medewerking in het bevorderen van eene zaak, waaruit alle zeevarenden nut, alle reederijen voordeel kunnen trekken. De Directeur der Afdeeling Zeevaart: (Get.) ANDRAU. Overtuigd dat de belangen van Handel en Scheepvaart, door talrijkheid van naauwkeurige waarnemingen in groote mate zullen bevorderd worden, vestigt de Kamer de aandacht van Heeren Reeders en Gezagvoerders op bovenstaande mededeeling, met uitnoodiging om zooveel doenlijk ter bereiking van het doel van het Meteorologisch Instituut te willen mede• werken. De Kamer voornoemd, A-mstekdam, F. VAN HEUKELOM, President. 23 Maart 1861. J. fj. s' JACOB, Secretaris. Reeds eenige maanden geleden is melding gemaakt van een nieuwen telegraphischen toestel te Parijs, die, g-lijk zich al dadelijk liet verwachten, met der tijd eene geheele revolutie kan te weeg brengen in het tot nu toe gevolgde stelsel van telegraferen en bestemd is om het werktuig van Morse te vervangen. Kort daarop vernam men dan ook, dat de Fransche regering hare bijzondere aandacht daarop had gevestigd. Aanvankelijk scheen het evenwel weder, of de zaak in het vergeetboek zou geraken; althans men hoorde er niets meer van, tot dat eindelijk dezer dagen in de Fransche dagbladen een berigt _ verscheen, waaruit blijkt, dat men in Frankrijk wel degelijk van plan is, om zich de daarmede verkregen gunstige resultaten tea nutte te maken. Volgens die berigten heeft de uitvinder de Hr. Huggs, (een Amerikaan) thans op last der regering in het telegraaf kantoor te Lyon met zijn werktuig proeven genomen, waarvan de Presse eene beschrijving geeft, die in alles met het vroeger door ons gemelde overeenkomt. Het blad zegt namelijk: »De telegrafist te Lyon drukt met den viager op don toets van een klavier, welfce toets eene bepaalde letter aangeeft. De electrische stroom brengt diezelfde letter op den toestel te Parijs in beweging en wel zoodanig, dat zij onmiddelijk in aanraking komt met eene strook papier, op welke zij alsdan terstond duidelijk leesbaar staat afgedrukt. Oogenblikkelijk komt de stroom terug en drukt te Lyon de overgeseinde letter op het papier af, zoodat de telegrafist die eene depêche overseint, van elke letter kan zien of zij goed is overgebragt, terwijl dit veel sneller gaat dan volgens de tegenwoordige manier." Deze nieuwe uitvinding vereenigt dus door snelheid, zekerheid en mindere kostbaarheid, alle voordcelen in zich, zoodat zij zich voor de telegrafische dienst bijzonder aanbeveelt. De Hr. Vonghy, directeur der telegraphie, heeft daarop last gegeven, om ook de proefneming te Marseille voort te zetten, waarop de toestel dadelijk derwaarts is overgebragt. Ter gelegenheid van het houden van het XVlde Nederl. landhuishoudkundig congres, in de maand Junij dezes jaars, zal ook Dordrecht het verblijf der congresleden niet alleen zoo aangenaam mogelijk trachten te maken, maar ook de congres-werkzaamheden met verschillende tentoonstellingen opluisteren. Deze laatsten zijn geheel in het karakter van de landbouw-congressen zelven en daarmede in naauw verband. De Hollandsche maatschappij van landbouw heeft alzoo van 19 tot 23 Junij eene tentoonstcllimg bepaald van landbouwwerktuigen en op den 21sten Junij alleen van vee en pluimgedierte; het genootschap voor tuin-en landbouw, Dordtsche flora, heeft hare 24ste tentoonstelling aangekondigd van vruchten. groenten en wortelgewassen, bloem- en sierplanten, gereedschappen, tuinen kamersieraaen op dezelfde dagen, van 19 tot 2;3 Junij ; eindelijk heeft de Dordtsche afd. der Ver. ter bevordering van fabriek- en handwerksnijverheid eene tentoonstelling uitgeschreven van materialen, toestellen, gereedschappen, enz. dienende tot den bouw en de aftimmering van openbare en particuliere gebouwen of van schepen en van bouwkundige ontwerpen , teekeHingen, modellen enz. Voor die verschillende tentoonstellingen zijn een aantal gouden, zilveren en bronzen medailles, en eene massa prijzen van ƒ 200 tot 5 uitgeloofd. Niet alleen deze kwistige uitloving, maar ook de zorgen door de verschillende commissiën aan hunne plannen gewijd, doen eene groote deelneming verwachten, te meer daar, behalve voor de tentoonstelling van Flora, iedereen kan inzenden. Op de Schuttersweide te Dordt wordt een gebouw voor de goederen opgengt; het geheel belooft aan de beste verwachtingen te zullen voldoen. Dezer dagen is bij Ammerstol een zalm gevangen, wegende 25I/2 Ned. &?, welke verkocht werd voor ruim ƒ62. Uit Vlissingen meldt men: Naar wij vernemen zal Zr. Ms. stoomfregat de Admiraal van Wassenaer in den loop der volgende week van hier naar het Nieuwe Diep vertrekken en aldaar op 15 April buiten dienst gesteld worden. Zr. Ms. stoomfregat Zeeland wordt alhier verwacht. Onder de vele bewijzen van de, bij den dag klimmende, hoeveelheid hoeken, kan strekken de statistieke opgaaf van het Journal de V'lmprimerie (Chronique, 1861 p. 59) van alle boeken, die in dat journaal sedert zijne vestiging, van 1811 tot 1860, aangekondigd zijn. Het getal over elke 10 jaren was: Van 1 Nov. 1811 tot 31 Oct. 1812, 4552; in 1821, 5499; in 1831, 6180; in 1841, 6300; in 1851, 7351; in 1860, 11,862. In Duitschland heeft men bij herhaling welgeslaagde proeven genomen, om de electrische verlichting door kwikzilver, in plaats van de tot hiertoe gebezigde houtskool, te verkrijgen. Daarbij was het licht schier even zoo verblindend als dat der zon, terwijl de gasvlammen als olielampen flikkerden. Het maken eener photographie door dit electriek licht, vereischt slechts 12 tot 15 seconden. Volgens partikuliere berigten uit Petersburg, wordt thans op last van de synode der Russische kerken en onder goedkeuring des Keizers, •ett» hieöwe Sus-HCne bijbelvertaling mtgegêfèi., wèi-mi. reeds ééne aflevering verschenen is; zij wordt Wegens voortreffelijkheid van bewerking en wegens goedkoopheid bijzonder geprezen en zal daardoor zeer algemeen verspreid worden. (Alg. K. en L.3.) * 's GRAVENHAGE , 23 Maart. De Bïinister van Binnenl. Zaken heeft heden de Limburgsche commissie, betrekkelijk de spoorwegen in die provincie , een langdurig onderhoud verleend. Mprgen keert die commissie uit de residentie naar Limburg terug. HELVOETSLUIS, 23 Maart. De luit. t/z. lste kl. J. M. de Jongh, adj. van den directeur en commandant der marine alhier, zal met I°. Mei a.s., als zoodanig vervangen worden door den luit. t/z. 2de kl. H. C. M. E. Habets. Wijders is op Zr. Ms. schroef-stoomschip 4de kl. de Vecht, geplaatst de offic. van gez. 3de kl. J. O. Harsthoorn, ter vervanging van den offic. van gez. A. Pannevis van dat stoomschip, die op het wachtschip alhier is overgeplaatst. * HARDERWIJK, 23 Maart. Aan boord van het schip Johannes Anthonras, gezagvoerder A. de Voogd van der Straten, zal den 14den der volgende maand te Rotterdam embarqueren een detachement suppletietroepen van 150 man, ten einde met dien bodem naar Java te worden overgebragt; zullende dat detachement dien zelfden dag van het koloniaal vver-depót alhier naar Rotterdam Tertrekken. Hetzelve zal gekommandeerd worden door den kapitein der Inf. van het leger in O. I. A. F. de Vassij, die weder van verlof naar Java terugkeert en voorts onder medegeleide van den 2e luitenant der O. I. Inf. O. van Dijck (die mede van verlof derwaarts terugkeert) en R. P. Bowles. RAALTE, 22 Blaart. Heden avond is de trekschuit, varende tusschen Zwolle en Raalte, op ongeveer twee uur afstand van hier in de Veldhoek bij de Stobbe door de zware lading, bestaande uit 14,000 pond lijnkoeken en haver, gezonken. Met dè hulp van den rijks veldwachter A. R. van der Heijde, alhier, is men bezig de lading zoo veel mogelijk te lossen en het schip vlot te brengen. — Gisteren is door den rijksveldwachter A. R. van der Heijde , alhier gestationeerd, gearresteerd een deserteur uit de Ommerschans als vermoemi 1.? diefstal gePleeSd Bi- nacht onder Almelo. _vlt-J_Jt,__BURG, 22 Maart. Wij %'ernemen, dat ook door de kamer van koophandel en fabrieken alhier een adres is ingezonden aan den Minister van Koloniën. Daarin worden bezwaren aangevoerd te^-en de door de Nederl. Handelmaatschappij bepaalde vrachtvermindering op de retourladingen uit Oost-Indie. WEERKUNDIGE WAARNEMINGEN, 24 Maart, ten 8 ure voormiddags. Barome- WIND. Tem- TOESTAND DER Millimêt. Rigting. Kracht Celsius Lucht. Zee. Groningen. — 0.7 Z. 0.5 -f- 6.1 — _ Helder —2.8 g. J..2 -f 4.9 — _ Maastricht. — 1.7 O 2+5.6 — __. Vlissingen. — 3.6 Z.0.t.0. 3+5.9 — — Hartlepool. — ' — — — — Portsmouth — — — — Plymouth.. — — — — Havre s — O. 0+7.7 schoon. effen, stil. grest l — 5.7 N. 0 -j-9.2 betrokken. idem. Parijs.,...| — 4.0 Z.O. 1 |+6.6 zeer bewolkt. — Grootste verschil in Bar.-afw.: In Nederland 2.9, in het geheel 5. — mm.
---

