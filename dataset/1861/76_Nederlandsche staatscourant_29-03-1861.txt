NEDERLANDEN. MINISTERIE VAN BINNENLANDSCHE ZAKEN.
Bij den Minister van Binnenlandsche Zaken is, ten behoeve van de noodlijdenden door den watersnood, ontvangen : I°. van den commissaris des Konings in Overijssel, een door den burgemeester van Wyhe van W. te Deventer ontvangen muntbiljet, groot f 10; 2°. van den burgemeester van Noordwijk, nog aan hem ter hand gesteld f 3.71.
---

BUITENLANDSCHE BERIGTEN. ITALIË.
Maandag jl. is bij de Sardinische Kamer van Afgevaardigden, naar aanleiding eener interpellatie, eene belangrijke discussie aangevangen over de zaken van Rome, in verband met de vestiging van het koningrijk Italië. Die interpellatie beantwoordende zeide de minister Cavour, dat Italië regt had om op het bezit van Rome aan te dringen, dewijl de vestiging van het koningrijk Italië haar beslag niet zou kunnen bekomen zonder het bezit van Rome, welke stad alles in zich vereenigde wat uit het zedelijke en het historische opzigt in oeno hoofdstad vereischt werd. Daar Rome de eenige stad van Italië was, welke geen voorwerp van afgunst of van haat bij andere steden zijn of worden kon, geloofde hij, dat het de pligt van het Sardinische kabinet was, aan Italië en aan de wereld te verkondigen dat de noodzakelijkheid om Rome tot hoofdplaats te nemen, door de geheele Italiaansche natie erkend werd. Hij beklaagde Turyn, hetwelk alle welvaart of althans allen luister zou verliezen, wanneer het ophield de hoofdstad des rijks te zijn; maar hij geloofde, dat die stad bereid vaardig was om zich voor het welzijn van het gemeone vaderland op te offeren. Turyn zou hij de Italianen steeds in dankbaar aandenken blijven; maar Rome alleen kon de hoofdstad van Italië zijn. » Om naar Rome te kunnen gaan — zoo vervolgde de heer Cavour — moeten wij ons verstaan met Frankrijk. Niet dat de komst der Sardiniers te Rome voor de onafhankelijkheid des pausdoms gevaarlijk zou zijn. Doch wij kunnen ons niet derwaarts begeven, indien deze stap door Frankrijk wordt afgekeurd; en zelfs in geval wij het konden doen zonder dat Frankrijk zich daartegen zou kunnen verzetten, zou het evenwel onze pligt zijn, den wil van Frankrijk te eerbiedigen. De weldaden, welke wij van Frankrijk hebben ontvangen, verbieden ons te handelen tegen zijnen wil. Men zal mij de bedenking tegenwerpen, dat wij, indien Frankrijks toestemming wordt vereischt, nooit in het bezit van Rome zullen komen, dewijl die toestemming nooit zou kunnen worden verkregen; doch dat kan ik niet toegeven; ik geloof in tegendeel, dat wij, zoo wij maar 's Pausen onafhankelijkheid kunnen verzekeren, door Frankrijk niet langer belet zullen worden te Rome te komen.
« Men beweert dat de tegenwoordigheid van Koning Victor Emanuel te Rome den luister van het pausdom en deszelfs onafhankelijkheid zal verminderen. Indien dat in do daad de uitwerking ware van den val der wereldlijke magt van den Roomschen Stoel, zou Rome's vereeniging met Italië een ongeluk voor Italië zijn. Maar dat gevaar bestaat niet; de val der wereldlijke magt zal veel eer de tegengestelde uitwerking hebben; want allerwege, waar ooit tijdelijk en wereldlijk gezag in ééne hand vereenigd zijn geworden, is uit die vereeniging barbaarschheid voortgekomen." De heer Cavour erkende verder, dat het wereldlijke gezag van den Paus voorheen een waarborg voor de onafhankelijkheid des pausdoms was maar eene andere vraag was het zijns inziens, of thans nog, onder de instellingen van den nieuwen tijd en bij de thans onder de staten bestaande betrekkingen, voor den Paus in het bezit van wereldlijk gezag werkelijk een waarborg van onafhankelijkheid gelegen was. Hij meende die vraag ontkennend te moeten beantwoorden ;en ten betooge daarvan trad hij in eene beschouwing der gesteldheid van het pauselijke gouvernement, en wees hij ook op het groote verschil tusschen den tegenwoordigen staat van zaken en de zedelijke en politieke gesteldheid der burgermaatschappij vóór de Fransche omwenteling van het jaar 1789. Inzonderheid deed hij opmerken, dat èn de leerstellige bepalingen der kerk èn het goddelijke regt der vorsten van lieverlede minder onbuigzaam en strak waren geworden, en wees hierbij aan, dat niet alleen het liberale Engeland, maar ook conservative mogendheden als Oostenrijk en Rusland zich in menig opzigt naar de nieuwe jurisprudentie der volken, gelijk hij zich uitdrukte, hadden gevoegd. Vervolgens wees de heer Cavour op de nationale bewegingen, welke sedert 1815 in Italië zijn voorgevallen, en trachtte ook daarin een bewijs te vinden voor zijne stelling, dat de vereeniging van het wereldlijke en van het geestelijke gezag in ééne hand sedert lang niet meer bestaanbaar was. Door de gebeurtenissen van 1848 en sedert dat jaar was die onvereenigbaarheid naar zijne bewering nog blijkbaarder geworden, terwijl de toon der vrije dagbladpers van de nu Italiaansche, maar vroeger pauselijke gewesten bewees dat zij geenszins wenschten weder onder het bestuur van het pauselijke gouvernement te komen. De heer Cavour besloot aldus : » Alzoo maakt het bezit van wereldlijke magt den Paus niet onafhankelijk. Maar wij kunnen hem die onmisbare onafhankelijkheid geven , juist door de wereldlijke magt van de geestelijke af te scheiden. Is eenmaal de kerk door eene bepaalde grenslinie van den staat gescheiden, dan zal de Heilige Stoel vrij zijn van de concordaten en alle andere dergelijke banden, hem door den staat opgedrongen. 11 De vraag is maar, op welke waarborgen die vrijheid der kerk zal rusten. Wij zullen haar gewigtige waarborgen geven. Wij zullen de wederzijdsche onafhankelijkheid van kerk en staat als een hoofdbeginsel in onze grondwet opnemen, en wij zullen de verwezenlijking van dat beginsel met alle middelen verzekeren. 11 Maar de beste waarborg ligt in de innig katholijke inborst van het Italiaansche volk. Italië heeft dikwijls getracht de kerkordening te hervormen , maar nooit heeft het de hand aan de godsdienst geslagen. De vrijheid der kerk zal beter door de liefde van zes en twintig millioenen burgers worden verzekerd, dan door eene gewapende bende huurlingen. 11 Men roept ons toe, dat onze hoop ijdel, onze pogingen tot verzoening vruchteloos zijn, en dat onze aanbiedingen te Rome worden afgewezen. Ik erken dat tot nog toe geene poging van dien aard ons gelukt is; maar wij hebben ons ook nu eerst duidelijk verklaard, en mogen dus nog hoop voeden. 11 Mogt de Paus ons ook voortaan afwijzen, dan zouden wij evenwel aan dezelfde beginselen getrouw blijven. Te Rome gekomen zijnde zullen wij de scheiding van staat en kerk, en de vrijheid der kerk verkondigen. Wanneer dat gedaan en door de vertegenwoordigers der natie bekrachtigd is, wanneer de ware gezindheid der Italianen, hunne gehechtheid aan de godsdienst hunner vaderen, onwedersprekelijk aan Europa zal zijn gebleken, dan zal de groote meerderheid der katholijken daaraan hare goedkeuring hechten, en da worsteling, die het hof van Rome met de natie zou hebben willen ondernemen, ter verantwoording der schuldige partij laten. M Al zegge men dat ik mot herschenschimmen dweep , ik vertrouw dat, wanneer die beginselen eenmaal door u verkondigd en bekrachtigd zijn, het gemoed van Pius IX, wederom openstaande voor de edelmoedige gezindheid welke hem eenige jaren geleden zoo veel bijval verschafte , den onsterfelijken roem zal willen verwerven van de verzoening tusschen de Italiaansche natie en de kerk , tusschen de godsdienst en de vrijheid to hebben bewerkt." — Op Sicilië is bij een ministerieel schrijven van den 7den dezer ter geruststelling der bevolking en der geestelijkheid bekend gemaakt, dat er geen voornemen bij de regering bestaat om de kloosterorden op dat eiland op to heffen. — Te Napels is de rogtcrlijke overheid bij eene ministeriele aanschrijving van den 17den dezer gelast, een onderzoek omtrent de eerlijkheid der ambtenaren in het algemeen te doen, dewijl daaromtrent allerlei bedenkelijke geruchten in omloop waren en openlijk twijfelingen werden geuit Bepaaldelijk beveelt de aanschrijving van de dagbladen, welke die geruchten en twijfelingen opnemen, inlichtingen dienaangaande te vragen.
---

RUSLAND.
Het Journal de St. Peter-sbourg van 21 Maart behelst de volgende verklaring: » Eenige dagbladen hebben getracht het gerucht ingang te doen vinden, dat buitenlandsehe regeringen aan het Russische gouvernement ter zake van de jongste gebeurtenissen in Warschau raadgevingen zouden hebben doen toekomen. Wij behoeven de onwaarschijnlijkheid van zulke beweringen niet te betoogen. Door to onderstellen dat stappen , als de bedoelde, zouden gedaan zijn, die even woinig zouden strooken met de waardigheid der kabinetten waaraan zij worden toegeschreven , als met die der regering bij welke zij zouden hebben plaats gehad, toont men weinig bekend te zijn met de diplomatieke gebruiken en met de wederkeerige achting , welke groote mogendheden aan elkander schuldig zijn."
---

NOORD-AMERIKA.
De staat Texas, welke zich door een besluit der conventie of buitengewone volksvertegenwoordiging definitief van de Unie heeft afgescheiden, heeft eene bevolking van 416,000 blanken en 184,956 negers. Door de toetreding daarvan is de bevolking van het nieuwe eedgenootschap, de Foederatie, tot ruim vijf millioen zielen geklommen. Terwijl de handelingen van het Washingtonsche kabinet weifeling en besluiteloosheid verraden, zijn de leiders in het zuiden blijkens de jongste berigten met kracht en voortvarendheid werkzaam om den nieuwen staat te vestigen en de afscheiding onherroepelijk te maken. Het Congres der Foederatie neemt vele besluiten welke klaarblijkelijk ten doel hebben de wereld , on inzonderheid Engeland, gunstig voor haar te stemmen. Zoo
heeft het onlangs bepaald, dat er met alle andere gouvernementen tractaten tot wederzijdsche erkenning en verzekering van het eigendomsregt op voortbrengselen van den geest zouden worden gesloten. De leening van 15 millioen dollars voor de schatkist der Foederatie zou, naar het zich liet aanzien, spoedig volgeteekend zijn; het uitvoeiregt van een achtste van eenen Amerikaanschen cent op elk pond katoen zou, naar eene op den uitvoer gegronde raming, jaarlijks 2,500,000 dollars opbrengen en alzoo genoeg om niet alleen de rente der geldleening te betalen, maar jaarlijks ook nog 1,300,000 dollars van het kapitaal af te lossen. Omtrent het gedrag en de houding van het Congres der Foederatie wordt door de Londenscho Times het volgende uit een schrijven van eenen ooggetuige medegedeeld: ii Mannen hier ter stede, welke lang in Washington zijn geweest, verklaren dat zij vroeger nooit zoo veel vlijt, zorgvuldigheid, betamelijkheid, heuschheid, kortom zulk eene aangename wijze van werken, bij eene wetgevende vergadering hebben gezien, als hier. Geen lid komt hier in de vergadering beneveld door wyn of bedwelmd door sterken drank; geen hard of ruw woord is er nog in de discussien gevallen; al de leden toonen onverdroten vhjt en onwankelbare vastberadenheid.'' — De nieuwe regering van Mexico heeft een programma of schets harer beginselen en voornemens uitgevaardigd. Zij belooft daarin stipte handhaving der constitutie, godsdienstige verdraagzaamheid, vrijheid van onderwijs en van drukpers, vrijmaking der in de doode hand zijnde bezittingen en aanwending derzelve tot algemeen nut der natie, eerbiediging der geestelijkheid zoo lang deze zich tot haren werkkring bepaalt, en eene spaarzame reorganisatie van het leger.
---

