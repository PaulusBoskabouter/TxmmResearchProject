OFFICIEEL GEDEELTE.
Bij Koninklijk besluit van 7 Augustus 1876, n°. 24, is aan C. Th. Kolfschoten, op zijn verzoek, eervol ontslag verleend als burgemeester van Huissen. Bij Zijner Majesteits besluit van den 5Jen dezer, n°. 30, zijn, met ingang van den eersten September aanstaande, benoemd tot adelborst der 1ste klasse bij de zeemagt, de adelborsten der 2de klasse bij het Koninklijk Instituut voor de Marine te Willemsoord G. F. Tydeman , J. H. van Hoogstraten, J. J. Hissing, R. O J. Verschoor, E. F. H. Sutherland, A. C. Zeeman, J. M. P. Kluit, J. M. Phaff, W. J. Cohen Stuart, P. C. Swaan , T. H. de Meester, K. D. de Vassy, M. E B. J. Kluit, jhr. J. K. F. II. von Schmidt auf Altenstadt, D. N. Wentholt en H. Flaes. Bij Koninklijk besluit van den 5den Augustus 1876, n°. 32, is de kapitein A. J. Prins, van het 2de regement infanterie, in rang en ancienneteit overgeplaatst bij het wapen der infanterie van het leger in Nederlandsch Indie. Bij Koninklijk besluit van den 5den Augustus 1876, n°. 27, is aan den heer mr. H. D. Levyssohn Norman, algemeenen secretaris der Regering van Nederlandsch Indie, vergunning verleend tot het aannemen dor onderscheidingsteekenen van officier der orde van de Kroon van Italië, hem door Zijne Majesteit den Koning van Italië geschonken.
---

MINISTERIE VAN JUSTITIE.
De gewone Audientie van den Minister van Justitie zal op aanstaanden Woensdag , 9 Augustus , niet plaats hebben.
---

MINISTERIE VAN MARINE.
De gewone Audientie van den Minister van Marine zal op Vrijdag den llden dezer niet plaats hebben.
---

MINISTERIE VAN FINANTIEN.
De Minister van Finantien brengt ter kennis van belanghebbenden, dat op Maandag den 2den October e. k. en volgende dagen te 's Gravenhage een vergelijkend examen van candidaten voor de betrekking van adspirant-landmeter bij het kadaster zal plaats hebben. Het aantal te vervullen plaatsen zal nader worden bekend gemaakt. De candidaten behooren zich bij een op zegel geschreven request tot den Minister te wenden. Verzoekschriften, welke r.a 10 September a. s. inkomen, worden buiten aanmerking gelaten. Het programma, waarnaar het examen zal worden afgenomen, de vereischten tot toelating en de stukken welke bij het request moeten worden overgelegd, zijn omschreven in het Koninklijk besluit van 10 November 1874, n°. 9, opgenomen in de Staatscourant van 21 daaraanvolgende, n°. 276. Zij, wier stukken in orde worden bevonden, ontvangen een oproepingsbrief, aanwijzende de plaats, den dag en het uur waarop zij voor de commissie moeten verschijnen. 's Gravenhage, den 7den Augustus 1876. De Minister voornoemd, H. J. v. d. Heim. De Minister van Finantien maakt bekend dat bij hem ontvangen is een bankbiljet groot f 25, door een onbekende, onder het postmerk Amsterdam van 7 dezer, tot voldoening van verschuldigd successieregt ingezonden. 's Gravenhage, den 8sten Augustus 1876. D* Minister voornoemd, H. J. v. d. Heim. De Audientie van den Minister van Finantien zal op Donderdag den 'Oden dezer niet plaats hebben.
---

MINISTERIE VAN OORLOG.
De Audientie van den Minister van Oorlog zal op Donderdag den lOden Augustus aanstaande niet plaats hebben.
---

MINISTERIE VAN KOLONIEN.
De Minister van Koloniën maakt bekend: dat het^ voornemen bestaat^ om een Nederlandsch jongeling, die den leeftijd van twee en wntig jaren niet heeft overschreden, en die aan het eindexamen der
hoogere burgerschool met vijfjarigen cursus, overeenkomstig de wet van 2 Mei 1863 [Staatsblad n°. 50), heeft voldaan , praktisch en theoretisch te doen opleiden tot technisch ambtenaar voor het boschwezen in Nederland-ch Indie op den voet en de wijze, onder genot der voordoelen, en onder de verpligtingen , omschreven in de hieronder volgende beschikking van het Departement van Koloniën dd. 11 Augustus 1874, lit. D, n°. 38; dat aan het ter beschikking stellen van den Gouverneur-Generaal van Nederlandsch Indie om te worden benoemd tot technisch ambtenaar bij het boschwezen daar te lande, zijn verbonden de volgende voordeelen : 1°. een voorloopig tractement van f 100 [honderd gulden) 's maands, ingaande met den dag van inscheping voor de reis naar Batavia, waarop vóór het vertrek uit Nederland een voorschot van twee maanden wordt uitgekeerd; 2°. eene gratificatie voor uitrusting ten bedrage van f 600 (zes honderd gulden); 3°. desverkiezendo een buitengewoon voorschot van f 800 (acht honderd gulden ), om van het in Nederlandsch Indie te verdienen activiteits-tractement, bij termijnen , ter bepaling van den GouverneurGeneraal , te worden terugbetaald ; en 4°. overtogt naar Batavia, als gouvsrnements-passagier der eerste klasse; dat de voor de dienst van het bosch wezen in Nederlandsch Indie, ter beschikking van den Gouverneur-Generaal te stellen technische personen zich schriftelijk moeten verbinden tot de onverwijlde teruggave aan 's lands kas in Nederlandsch Indie van alle gelden, welke aan hen of te hunnen behoeve zijn voldaan , zoo wegens kosten van opleiding voor de dienst in Indie, als ter zake van gratificatie voor uitrustingen overtogt naar Indie, mitsgaders voor zooveel noodig van buitengewoon voorschot, bijaldien zij binnen den tijd van vijf jaren na hunne aankomst op Java, anders dan ten gevolge van wel bewezen ziels-ofligchaamsgebreken , buiten eigen toedoen ontstaan, uit 's Gouvernements dienst worden ontslagen ; dat eene eerste benoeming tot technisch ambtenaar bij het boschwezen in Nederlandsch Indie is die tot adspirant-houtvester , met een tractement van f 250 (twee honderd vijftig gulden) 's maands; dat zij, die voor de hier bedoelde opleiding in aanmerking wenschen te komen, zich tot en met 24 Augustus 1876 bij het Departement van Koloniën kunnen aanmelden, op de wijze, almede omschreven in de hiervoren vermelde beschikking van het Departement van Koloniën van den llden Augustus 1874, lit. D, n°. 38; en dat het vergelijkend examen zal plaats hebben in het laatst dezer maand of in het begin van September aanstaando, terwijl de opleiding in Pruissen aanvangt met 1 November 1876. 's Gravenhage, den 3den Augustus 1876. De Minister voornoemd, W. van Goltstein. De Minister van Kolonion ; Gelet enz.; Overwegende: dat ingevolge art. 12 van het Koninklijk besluit van 10 September 1864 (Staatsblad n°. 93) bijdragen van Staatswege ter opleiding van ambtenaren voer de burgerlijke dienst in Nederlandsch Indie alleea worden toegestaan aan hen, die bij een vergelijkend examen de meeste bewijzen van bekwaamheid hebben gegeven, en dat het programma van dat examen en de overige voorwaarden, aan de bijdrage van Staatswege verbonden, door den Minister van Koloniën worden vastgesteld; en dat het noodzakelijk is tot deze vaststelling over te gaan voor zooveel betreft de Nederlandsche jongelieden, die voortaan, onder genot eener bijdrage van Staatswege, zullen worden bestemd om in Pruissen te worden opgeleid tot technisch ambtenaar bij de dienst van het boschwezen in Nederlandsch Indie; Heeft goedgevonden: 1°. Vast te stellen de volgende VOORWAARDKN te verbinden aan de bijdragen van Staatswege voor de opleiding in Pruissen, van Nederlandsche jongelieden, tot technische ambtenaren bij de dienst van het boschwezen in Nederlandsch Indie. Artikel 1. Voor de voormelde opleiding komen in aanmerking Nederlandsche jongelieden, die den leeftijd van 22 jaren niet hebben overschreden en met goed gevolg voldaan hebben aan het eindexamen der hoogere burgerschool met vijfjarigen cursus. Artikel 2. Zij kunnen zich, op gedane oproeping in de Nederlandsche Staatscourant , bij het Departement van Koloniën aanmelden, bij een op zegel geschreven request, onder overlegging van: a. een bewijs van zodelijk gedrag, afgegeven na de dagteekening der gedane oproeping door burgemeester en wethouders der gemeente hunner inwoning; b. een door den Commissaris des Konings in de betrokken provincie afgegeven certificaat van voldoening aan de wet op de nationale militie; en
c. een getuigschrift van voldoend afgelegd eindexamen der hoogere burgerschool met vijfjarigen cursus, bedoeld bij de wet van 2 Mei 1863 (Staatsblad n°. 50), houdende regeling van het middelbaar onderwijs. Artikel 3. Zij worden onderworpen aan een vergelijkend examen in de volgende vakken: wiskunde, natuurkunde, scheikunde, Hoogduitsche taal (zonder letterkunde). Artikel 4. De opleiding in Pruissen zal duren twee en ten lialf jaar, waarvan een half jaar onder de leiding en het opzigt van een Oberförster bij de active dienst daar te lande en twee jaren aan de akademie te Neustadt Eberswalde. Artikel 5. Aan ieder der élèves zal, gedurende die twee en een halfjarige opleiding, ten laste der begrooting van Nederlandsch Indie worden toegekend eene toelage van t 70 (zeventig gulden) 's maands, ter bestrijding ook der kosten van opleiding en der akademische lessen , alsmede van de kosten der studiereis, die, tijdens het verblijf aan de akademie , telken jare , onder de leiding van de leeraren dier instelling , gewoonlijk in de maand Augustus, plaats heeft. Artikel 6. Ter zake der voormelde toelage moet voor ieder der élèves borgtogt worden gesteld voor de terugbetaling der uitgekeerde gelden, bijaldien hij later, om welke reden ook — alleen uitgezonderd het geval van wél bewezen physieke ongeschiktheid buiten eigen toedoen ontstaan — na in het bezit der hem toegekende voordeelen te zijn gekomen , zijne bestemming voor de dienst in Nederlandsch Indie niet mogt willen of kunnen volgen. Artikel 7. Na afloop dor tweejarige akademische studiën zullen de bedoelde élèves z'ch moeten onderwerpen aan het examen , dat door de buitenlandsche élèves voor de professoren der akademie wordt afgelegd. Bij gunstigen uitslag van dat examen worden zij, met dispensatie van het examen bedoeld bij art. 1 van het Koninklijk besluit van 10 Julij 1865, n°. 84, gesteld ter beschikking vun den Gouverneur-Generaal van Nederiandsch Indie om te worden benoemd tot technisch ambtenaar bij het boschwezen daar te lande, onder genot der aan die beschikbaarstelling bij dat besluit verbonden voordeelen en onder de bij art. 5 van hetzelve vermelde verpligting. Artikel 8 Alvorens de belanghebbenden voor de bedoelde opleiding in Pruissen worden bestemd , zullen zij worden onderworpen aan het onderzoek eener door den inspecteur van de geneeskundige dienst der landmagt aan te wijzen militaire geneeskundige commissie , waaruit zal moeten blijken, dat zij zijn van een gezond ligchaamsgestel en vrij van voor de dienst bij het boschwezen in Nederlandsch Indie hinderlijke gebreken en bij welk onderzoek vooral zal worden gelet op een fijn gehoor en sterk gezigt. 's Gravenhage , den llden Augustus 1874. De Minister voornoemd, Fransen van de Putte. De gewone Audientie van den Minister van Koloniën zal op aanstaanden Vrijdag, 11 Augustus, niét plaats hebben.
---

