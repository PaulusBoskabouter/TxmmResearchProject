Waaraan in 1857 de Natie gehecht was.
IV. Wat heeft, toen de Roomsche Kerk op ontchristelijking van de school, op de invoering van de tegenwoordige schoolwetgeving aandrong, dat deel der Hervormde Kerk gedaan, dat aan de belijdenis van den Christus bleef hechten ? Ziedaar de vraag, die thans te beantwoorden staat. Al spoedig, vooral na onze aansluiting aan België, begon men te gevoelen, dat het Bijbelsch onderwijs, hoe noodzakelijk ook voor Hervormde Christenen, voor Roomschen gevaarlijk is, zoodra het niet door -Roomsch gevormde priesters gegeven wordt. In iB2r werd dan ook reeds het gebruik des Bijbels hier en daar aan banden gelegd. O. a. bepaalde de Gouverneur van Noord-Holland, dat »in scholen, ■waar zich ook kinderen bevonden, wier ouders zich met Bijbellezing bezwaard vonden, het lezen in dat Boek zoujplaats hebben na het vertrek di er kinderen." In 1815 had, gelijk wij vroeger herinnerden, de schoolopziener Visser het lezen van den Bijbel, mits op de rechte wijze, ten allersterkste aanbevolen; doch in 1821 vindt hij het > onbestaanbaar met de vrijheid des gewetens dat men de Roomschen, op de scholen en in de gewone schooltijden, welke voor allen gelijkelijk moeten openstaan, zelfs maar noodzaakt om naar het lezen des Bijbels te luisteren." Men ziet het, geen ander bezwaar tegen Bijbellezing dan gevaar voor krenking der Roomsch-Katholieken; uit beginsel heeft men er nog niets tegen dat de Staat godsdienstig onderwijs geeftf; trouwens die oefening, welke in Bijbellezing bestaat, kan op een afzonderlijk uur aan Protestanten worden gegeven; ook zonder Bijbellezing in de school kan de Protestant godsdienstig gevormd worden, indien de onderwijzer zelf maar Christelijk gevormd is, m. a. w. op Bijbelschcn grondslag sta. Dit gevoelden de Roomschen dan ook zeer goed; het 19 zeer wel mogelijk, een kind in Christelijk Hervormden geest te ontwikkelen, zonder Bijbelteksten aan te halen, laat staan zonder den Bijbel te lezen. Ja, al bepaalt de onderwijzer zich tot de geschiedenis, zelfs tot dat deel wat op de lagere school tehuis hoort, is het toch onmiddellijk bemerkbaar of de onderwijzer op Roomsch-Katholieken dan wel op Christelijk-Hervormden bodem staat, 't Was dan ook niet te verwonderen dat de Roomschen krachtig aandrongen, zoowel op het verwijderen van elk bock, dat hun ook maar den minsten aanstoot kon geven, als op de benoeming van Roomsche ondenvijzers in Roomsch-Katholieke streken. De eisch der Roomschen, 't kan niet ontkend worden, was billijk. In 1830 werd van Regeeringswege van de school elk boek verwijderd, dat der gezindheid, waartoe de kinderen behoorden, aanstoot kon geven. In België en Noordbrabant waren de kinderen uitsluitend Roomsch; daar kon dus alles blijven, wat den Roomsche geviel; maar in Noord-Nederland was de school gemengd; daar mocht dus niets blijven wat den Protestant geviel! Intusschen, ook daarbij bleef men niet staan. Nóg werd o. a. in de provincie Groningen in 1835 het Bijbellezen aanbevolen, in eene van de schoolonderwijzers uitgegane circulaire; daarin wordt o. a. het lezen van den Bijbel door de kinderen, onder Catechetisch vragen verklaard en toegepast door den onderwijzer, voorgeschreven. In 1842 wordt diezelfde circulaire herdrukt, edoch l met weglating van de zooeven geciteerde zinsnede! Merkwaardig teeken des tijdsl Wederom had de Roomsche Kerk op het Protestantisme een overwinning behaald. In 1842 was het merkwaardig besluit uitgevaardigd, waarin opnieuw de verwijdering van elk aanstootelijk boek werd voorgeschreven,, en gelast werd bij benoeming van onderwijzers acht te slaan op de ge dsdienstige g-..indhe?d der schoolgaande kinderen. Was het niet te voorzien, dat in Roomsche provinciën de openbare school geheel Katholiek zou worden, terwijl bij gemergde bevolking aan de Protestanten meer en meer het zwaard, dat ter bestrijding van Rome bij uitnemendheid geschikt maakt, uit handen werd genomen? De Hervormde Kerk bleef bij dat alles lijdzaam: niet omdat zij den toestand goedkeurde, maar omdat haar de macht tot handelend optreden ontbrak. »Let b. v. op de houding van den Groningschen hoogleeraar Hofstede de Groot. In de circulaire van 1835, waarop we straks doelden, en waarin hij de hand had, werd gezegd: »Is de school van de verbindtenis met de Kerkgenootschappen losgemaakt, zij blijft behooren tot de Kerk van onzen Heer Jezus Christus, welke die genootschappen in zich besluit en boven die staat. Daarom mag de Christelijke strekking van al het onderwijs wegens sommige niet-Christelijke kinderen , welke men vergunt de scholen te bezoeken, niet worden verwaarloosd." In 1853 was de hoogleeraar, —hoe fel ook gekant tegen wat .hij sectescholen noemde, — nog niet van meening veranderd. »De groote feiten van de Bijbelsche geschiedenis, waarop hare godsdienstige strekking steunt, zijn geheel dezelfde voor alle Christenen; de algemeene waarheden des Christendoms, in de XII artikelen uitgedrukt, zijn dezelfde voor allen en ook voor de algemeene beginselen van zedelijkheid en deugd." Trouwens, De Groot was voor het gevaar, dat het Protestantisme dreigde, geenszins blind. »Rome," zoo schrijft hij in 1855, »neemt hoe langer hoe meer eene dreigende houding aan, en ook daardoor verliest ons lager schoolwezen veel van zijn Christelijk beginsel. Wat daartegen tr* doen ? O. a. Catecheten-scholen oprichten, ten einde te voorzien in de behoefte aan Christelijk-warme schoolmeesters, vooral ook aan schoolonderwijzers, die kerkelijke toelating hebben om godsdienstig onderwijs te geven." Hij wil »verbinding van het radicaal van schoolonderwijzer en Catechiseer-meester in één persoon; daardoor krijgt men onder de schoolonderwijzers meer Christelijk-warme mannen in het schoolwerk; want nu is menig onderwijzer minder warm, dewijl hij minder bekend is met het Christendom. Onbekend maakt onbemind." Zoo sprak een der hevigste tegenstanders van Christelijk nationaal onderwijs, — twee jaren voor de onderwijswet van 1857! Maar, zegt men wellicht, Prof. Hofstede de Groot, hoe belangrijk z;jn invloed ook geweest zij, w?s nog niet de Hervormde Kerk! Het is waar; en wij zouden, wilden wij de heerschende meening in die Kerk aanwijzen, nog meerdere autoriteiten moeten aanhalen. Maar onze lezers verwachten en verlangen geen geschiedenis der Hervormde Kerkl Wij zouden kunnen volstaan met de opmerking dat de Hervormde Kerk, ofschoon niets doende, blijkbaar de meening deelde van den Groningschen Hooglceraar, omdat zij ze niet weersprak en omdat destijds de richting, die door De Groot werd vertegenwoordigd, stellig de minst orthodoxe in de Kerk was. Tegen De Groot verhieven zich van liberale zijde toen noggeene stemmen, — wel van den kant der orthodoxen en Roomsch-Katholieken. Maar wij willen ons ten overvloede op een officieel getuigenis beroepen. In 1853 werd verklaard in het Verslag over de Kerkvisitatie aan de Synode der Hervormde Kerk: »Indien al in sommige gemeenten nog betrekking bestaat' tusschen de openbare school en dé Kerk, dan is dit veelal toe te schrijven aan het onbeduidend getal niet- Protestantsche. ingezetenen, aan de kerkelijke bedieningen, daar met den onderwijzerspost verbonden, en aan de traditie van de vóór 1798 bestaande orde van zaken. Maar elk jaar neemt, die betrekking af. Het is allen bekend, dat sommige burgerlijke autoriteiten en zelfs schoolopzieners, wijkende voor de eischen der Roomsch Katholieke geestelijkheid en voor cen verkeerd liberalisme, de openbare onderwijzers verzochten, ja gelastten, de Bijbelsche geschiedenis — van Bijbellezen is geen sprake — af te schaffen." »Het v.erjlauwen van het Christelijk element in de openbare lagere scholen in de meest bevolkte provinciën is dan ook op een onrustbarende wijze toegenomen. En gebeurt dit nu nog, terwijl wij nog onder de verordeningen van 1806 leven, hoe dan wanneer een nieuwe wet het schoolwezen ingevolge art. 194 der Grondwet zal ?" »En nu spreken we hier alleen van de openbare scholen; maar hoe is het met de bijzondere der tweede klasse, door de talrijke burgerstanden in de steden bezocht? De onderwijzers moeten ze wel zoo winstgevend mogelijk maken. Vandaar het weglaten van de positief-godidienstige opleiding, om 1 de Roomschen niet te verwijderen en om den grooten leercursus te kunnen doorloopen. Erkende de Syrode ?n 1843 en 1844 de volstrekte noodzakelijkheid om op kerkelijk gebied voorziening te treffen voor het godsdienstig onderwijs aan de schooljeugd, thans dringt de zaak nog meer, nu de laatste band tusschen de volksschool en de Kerk dreigt los te laten. De Kerk moet de eenmaal vastgestelde regeling van Staatswege eerbiedigen, hoezeer zij ook het wegnemen van den zedelijken band moge betreuren." Treffend, niet waar? Nog in 1853 verklaart de Ncderduitsch-Hervormde Kerk op den bodem te staan van de schoolwet van 1806; zij erkent dat de bestaande toestand niet met die wet in overeenstemming is; zij geeft toe, dat de band verbroken is, ten gevolge van het wijken voor de eischen der Roomsch- Katholieke geestelijkheid. Op dit verwijt — want dit is het blijkbaar — laat zij evenwel volgen, dat ook zij zelve moet wijken: want »de Kerk", (evenzoo goed als » sommige burgerlijke autoriteiten en zelfs schoolopzieners",) moet » de eenmaal vastgestelde regeling van Staatswege eerbiedigen." Zij betreurt het feit — maar zij doet er niets tegen; niets hoegenaamd, dan klagen, klagen en toegeven I Wij kunnen met deze getuigenissen volstaan, ten bewijze dat in 1857 wel nog de wet van 1806, maar volstrekt niet meer de toestand van 1806 bestond ; dat deze toestand ten eenenmale was omgekeerd en dat met den nieuwen toestand niet de oud-Gereformeerden alleen, maar evenmin zij, die toenmaals liberaal heetten, tevreden waren. Die toestand voldeed alleen aan de Roomschen, — ofschoon hij nog ver was van aan hun ideaal te beantwoorden, — en aan de Philantropijnen. Deze laatsten toch bereikten, zonder eene afzonderlijke maatschappij te behoeven te vormen, van lieverlede hun doel. In de Maatschappij tot Nut van 't Algemeen verkregen zij meer en meer de overhand en van daaruit werd hun invloed op het openbaar onderwijs onweerstaanbaar. Reeds in 1827 vinden wij van de meer onmiddellijke inwerking dier richting onmiskenbare bewijzen. Een der invloedrijkste schoolopzieners, tevens lid der Tweede Kamer, de heer Van Dam van Isselt, werd door den heer Van Bylandt aangezocht om, overeenkomstig de wettelijke voorschriften, een candidaat over zijn godsdienstige gevoelens te ondervragen. Maar de schoolopziener, zijne beginselen plaatsende boven de wet, die hij geroepen was uit te voeren, antwoordde: »wanneer men in eene Nederlandsche school komt, moet het niet blijken, van welke godsdienst de meester is, Israëliet, Christen of Mahomedaan." Ziedaar het echt Philantropijnsche beginsel, dat dan ook, 't valt niet te loochenen, meer en meer ingang vond in zekere klasse der maatschappij, wier kern zich bevindt onder de leden van de Maatschappij tot Nut van 'tAlgemeen. Had deze vroeger alléén hen, die tot een Christelijk Kerkgenootschap behoorden, als leden toegelaten, in 1854 werd het lidmaatschap opengesteld voor allen, niet slechts voor Joden, maar, ook met het oog op Java, voor Mahomedanen en Heidenen. Haar doel bleef: > bevordering van godsdienst en goede zeden, overeenkomstig de beginselen van den Christelijken godsdienst-" die godsdienst, opgevat in haar zin, moest dus voor Manomedaan en Heiden even bruikbaar en aannemelijk zijn als voor den Christen. Die godsdienst was dus ook voor de openbare, d. i. voor allen toegankelijke scholen geschikt. Die godsdienst stond, zoo meenden, althans zoo leerden de Philantropijnen, neutraal tegenover eiken anderen godsdienst. Wat er van die neutraliteit aan is, toonden we in een vroeger artikel aan. Was, gelijk wij betoogden, de toestand van het onderwijs in 1857 een geheel andere dan in 1806 en was nog in 1857 een groot deel der Natie tegen dien nieuwen toestand gekant, — wij zouden evenwel der waarheid tekort doen, zoo wij niet erkerden, dat ook de Natie in 1856 voor een deel, zij het ook voor een betrekkelijk klein deel, veranderd was. Inderdaad, de leerstellingen der Philantropijnen, — welker verbreiding zoo vergemakkelijkt was geworden door den strijd van Roomsche zijde tegen de school van 1806, den invloed van 't Nut van 't Algemeen ■en de desorganisatie der Ned. Hervormde Kerk, — zij hadden vele aanhangers verworven. Er was een deel der Natie, dat met genoegen den val aanschouwde, niet slechts van het oude Kerkgebouw, maar van iedere Kerk en van elk geloof in een bovennatuurlijke kracht. Het bestond uit hen, wier geestelijke nakomelingen thans naar de aigeheele opruiming van het Christelijk bijgeloof verlangen. Maar, wij voegen het er bij, dat deel der Natie drukt niet de nationale overtuiging uit; het kan zich slechts staande houden door zorgvuldig zijn eigenlijke gedachte te verbergen. Zoodra het deze uitspreekt, komt het, ook nu nog, met de Natie in tegenspraak. Wij gaan dit in een volgend artikel ; aantoonen.
---


Een vriend van den diepbetreurden Baron Mackay verzoekt ons plaatsing voor het volgend In Memoriam: Hij is heengegaan tot zijnen Heer, de Hoogwelgeboren heer baron A. Mackay van Ophemert, vice president van den Raad van State; heengegaan naar het Vaderhuis, de trouwe, moedige belijder des Evangelies. Wat staat zijn beeld ons levendig voor oogen f Het laatst hoorden wij in het openbaar zijne welluidende stem, als hij aandoenlijk schoon sprak bij het graf van zijn geliefden vriend, baron Van Boetselaar, te Utrecht. Hij had een hart vol poëzy, eene teedere, fijne, kiesche liefde, en was een warm vriend voor zijne vrienden. Als hooggeplaatst Staatsman bewoog hij zich gemakkelijk ; als lid van de Tweede Kamer heeft hij menige proeve van zijn zeldzame welsprekendheid gegeven; trouw voor zijn vaderland, behartigde hij als Volksvertegenwoordiger de belangen van de Nederlandsche Natie. Hij was puntig, naïf, opgeruimd, en deed dikwijls aan Matthias Claudius denken. Voor de gemeenten Ophemert en Zennewijnen is hij èn door zijn woord, en door zijnen godvruchtigen wandel, èn door zijne liefdadigheid veel, zeer veel geweest; alles wat ontwikkeling, beschaving en schoonheidsgevoel in de gemeente Ophemert kon bevorderen, deed hij met liefde en takt. Hoe aardig wist hij de kinderen op de Zondags-, naai- en breischolen te vertellen! Zij hingen aan zijne lippen. Voor de Zending had hij een warm hart, en hijjbekleedde altijd het Voorzitterschap bij gelegenheid het zendingfeest in de Kerk van zijn geliefd Hemert. In de conversatie was hij door zijn aangename vormen en belangrijke gesprekken goud waard. Menig predikant herinnert zich de genotvolle uren, op het bekende kasteel doorgebracht. i i' Veel heeft de Heer in hem aan de Kerk, het Vaderland, de Maatschappij, aan ons geschonken. Gode daarvoor de dank! Bij den ontslapene heeft nu het nieuwe leven in al zijn frischheid en' bloei een aanvang genomen.' Wij staren met diepen weemoed en groote droefheid in ons hart in zijn graf, maar ook met een onuitsprekelijk gevoel van dankbaarheid voor al het goede, dat God ons in hem gegiven heeft. De gedachtenis des rechtvaardigen zal tot zezcmng zijn. *
---

Buitenland.
België. In de zitting van den Senaat werd de Regeering eergisteren geïnterpcl£* d d9°.r den heer Casier de Hemptinne. Hy had in de dagbladen g-lezen, dat de Tweede Kamer der Staten-Generaal in Nederland de conventie betreffende de suikerwetgeving, die gesloten was tusschen Nederland, Engeland, Frankrijk en België, had verworpen. Hij verlangde thans te weten welke gevolgen hieruit zouden ontstaan, aangezien deze overeenkomst bij den Senaat aanhangig was gesteld. De Minister van Financiën antwoordde onmiddelijk; hij las een schrijven voordat hij dien ochtend aan den prins de Ligne had gericht. Hierin wordt in formecle bewoordingen gezegd; dat de Senaat niet over deze conventie zal beraadslagen. Daarentegen — dus werd voorts gemeld — kwamen in het geleidende wetsontwerpeenige artikelen voor, die niet in direct verband staan met de verworpen Conventie, maar slechts betrekking hebben op de regeling der zaak voor 't binnenland, en dus den inhoud van een speciale wet konden uitmaken. Een wetsontwerp in dien geest is terstond door den Minister ingediend en aan de Commissie, in wier handen de suiker-conventie gesteld was, toegezonden. Wat de internationale verhoudingen betreft, constateerde de heer Malou, dat door het votum der Nederlandsche Kamer alles in statu quo blijft, en dat deze toestand voortduurt totdat de vier Mogendheden omtrent eene andere regeling tot eenstemmigheid zullen gekomen zijn. In de Kamer zijn de discussicn over het wetsontweip, betreflende het hooger onderwijs, hervat. Als eenige spreker trad op de Leuvensche hoogleeraar Schollaert, die de stelling verdedigde, dat alle universiteiten geheel vrij in 't toekennen der diploma's behoorden te zijn. De Jury combine, voor een tiental dagen met warmte door zijn ambtgenoot Thonissen verdedigd, vindt in den heer Schollaert een onverbiddelijk tegenstander. Tot zekere hoogte ging hij met den heer Frère-Orban mede, die de volkomen vrijheid van beroepen verlangde; tegen de vrije uitoefening van het beroep van advocaat bestaat bij hem geen bezwaar, maar daarentegen belet de zeer gegronde vrees voor kwakzalvers den heer Schollaert ook het beroep van geneeskundige voor iedereen open te stellen. Het schoonste echter zijner redevoering was de herhaling der woorden van wijlen den heer Raikem: »nooit heeft de vrijheid de wetenschap verstikt," in den mond van een Leuvensch professor; 't ware te wenscben, zegt de Indépendance, dat de Leuvensche Alma Mater die woorden ter harte nam, want deze Katholieke universiteit hoewel zij der vrijheid haar bestaan dankt, heeft zich van haren oorsprong af beijverd de wetenschap te onderdrukken, en indien zij haar gelukkig nog niet geheel deed verstikken, dan mag 't alleen hieraan worden toegeschreven, dat zij wel is waar de vrijheid, maar daarin althans niet het monopolie heeft. Aan 't slot der zitting heeft de heer Jottrand 't voornemen te kennen gegeven, den Minister van Justitie te interpelleeren over de wijze, waarop de rechterlijke instructie over de vechtpartij te Mechelen gevoerd wordt. Frankrijk. Gisteren is het nieuwe Parlement bijeenkomen. Het bureau der Nationale Vergadering heeft, volgens het bepaalde ceremonieel, zijn mandaat aan de voorloopige bureaux der nieuwe Kamers overgedragen. De hertog d'Audiffret-Pas<mier hield hierbij eene toespraak, waarin hij de afgevaardigden en senatoren welkom heette. »Gij zult", zeide hij, »de taak uwer voorgangers voortzetten; gij zult u om het Gouvernement van Mac Mahon scharen en de orde en rust, vooral noodig voor een land, dat rampen van het verledene te herstellen heeft, verzekeren." De heer Gaulthier Rumilly, president van jaren in den Senaat, zeide: >de Senaat is het bolwerk der Constitutie. Hij zal voor verzoening en vrede, voor de veiligheid van alle belangen zorgen. Hij zal zijn steun aan Mac Mahon geven voor de zaak derorde en vrijheid en voor den vrede van binnen en naar buiten." De Minister Dufaure verklaarde van Mac Mahon last te-hebben'ontvangen aan de Kamers mede te deelen, dat hij met de hulp .Van God en met de medewerking der Wetgevende Macht overeenkomstig de wetten, de eer en de belangen des Lands bij het bestuur ral behartigen. De hertog d'AuduTret-Pasquier verklaarde hierna dat de t-.ak der Nationale Vergadering ten einde is. Hij draagt mitsdien hare volmacht aan de nieuwe Kamers over.' De heer Raspail hield als president van jaren in de Kamer van afgevaardigden eene korte rede, waarbij hij een beroep deed op hare toewijding aan het Vaderland. • , ,\ De Kamer is vervolgens overgegaan tot het verkiezen van een.voorloopigen voorzitter. In den Senaat heeft de heer Gaulthicr Rumilly bedankt voor de eer om te presideeren in eene Kamer, die, naar hij zeide, zooveel beroemde personen in haar midden telt, die de Constitutie van 25 Februari, den grondslag van het gezag van Mac Mahon, hebben goedgekeurd. Frankrijk heeft nu gesproken, de Republiek is voortaan gevestigd en verzekerd door den steun van eene aaneengesloten meerderheid. De Senaat heeft de volmacht'van het voorloopig bureau bevestigd. Vervolgens zijn de afdeelingen getrokken. De Kamer van afgevaardigden heeft den heer Jules Grevy.met 414 stemmen van de 433* tot voorloopig voorzitter gekozen en den heer Rameau tot onder-, voorzitter. Duitschland. De politieke toestand in Beieren wordt clkcn dag ingewikkelder eu ernstiger. De strijd tusscheu het gematigd liberale Kabinet en de ultraraontaansche meerderheid in het Parlement neemt eene wending, die eene aanstaande ontbinding van de Kamer hoogst waarschijnlijk maakt. In een der jongste zittingen werd de minister'van eeredienst geïnterpelleerd over do zaak van den bisschop van Regensburg, dien hij, naar men zich herinnert, had beschuldigd van zich te hebben gemengd in de verkiezingen en pressie te hebben uitgeoefend. De enquête, die hierover plaats had, heeft de beschuldiging niet te niet gedaan. De heer Joerg heeft het ministerie beschuldigd den bisschop Senestrcy te hebben gelasterd. Te midden van eene onbeschrijfelijke opgewondenheid en verwarring werd de zitting opgeheven. Vcreenigde Staten. Nadat de heer Morell geweigerd had de portefeuille van oorlog te aanvaarden, is de heer Alfonso Taft, uit Ohio, tot minister van dit departement benoemd. Hij wordt geacht een dor bekwaamste rechtsgeleerden te zijn van Cincinnati.
---

