OFFICIEEL GEDEELTE.
Bij Zijner Majesteits besluit van 7 December 11., n°. 28, is aan den heer S. Piza, op zijn verzoek , eervol ontslag verleend als consul der Nederlanden te Panama en is als zoodanig buiten bezwaar van 's Rijks schatkist benoemd de heer J. I. Lindo, tot dusver vice-consul der Nederlanden ter gemelder plaatse. Bij Koninklijk besluit van 27 Mei 1876, n°. 12, zijn herbenoemd: met ingang van 13 Junij a. s., tot burgemeester van Gramsbergen O. van Riemsdijk , secretaris dier gemeente; met ingang van 15. Junij a s., tot burgemeester van Ouderkerk a/d IJssel W. van Waning, secretaris dier gemeente; tot burgemeester van Vlaardingen P. K. Drossaart; en tot burgemeester van Mesch P. Theunissen , secretaris dier gemeente. Bij Koninklijk besluit van 28 Mei 1876, n°. 16, is tot burgemeester der gemeente IJlst benoemd T. E. van Popta. B'o Koninklijk besluit van den 26sten Mei 1876, n°. 31, is aan den luitenant-kolonel A. E. J. Charlier, plaatselijken commandant der 3de klasse te Grave, op zijne aanvrage, krachtens art. 42, § la, der wet van 28 Augustus 1851 (Staatsblad n°. 128), pensioen verleend en het bedrag van dat pensioen, ingevolge art. 14 a der wet van 28 Augustus 1851 ( Staatsblad n°. 129), bepaald op f 1500 'sjaars, aanvang nemende met 1 Julij 1876.
---

MINISTERIE VAN BUITENLANDSCHE ZAKEN.
De Minister van Buitenlandsche Zaken brengt ter kennis van belanghebbenden dat in de maand October e. k. gelegenheid zal worden gegeven tot het afleggen van het examen voor do betrekking van leerling-consul. Het juiste tijdstip van dat examen zal minstens ééne maand te voren in de Staatscourant worden aangekondigd. De betrekking van leerling-consul en de vereischten om daartoe te worden benoemd zijn geregeld bij Zijner Majesteits besluit van 5 April 1875 (Staatsblad n°. 42). De artikelen I, VIII en IX van dat besluit bepalen 't geen volgt: Artikel I. Niemand wordt tot leerling-consul aangesteld dan hij, die: 1". Nederlander is, en in het volle genot der burgerlijke en burgerschapsregten; 2°. den ouderdom van 20 jaren heeft bereikt; en 3 3 . daartoe bekwaam verklaard is ten gevolge van een in het openbaar af te leggen examen. Artikel VIII. Aan de betrekking van leerling-consul is eene jaarwedde van f 1000 verbonden. De leerling-consuls brengen zooveel mogelijk hun oefeningstijd bij afwisseling bij het Departement van Buitenlandsche Zaken en bij een der voornaamste Nederlandsche consulaten door. De bevordering tot vice-consul geeft aanspraak op verhooging der jaarwedde. Artikel IX. Tot de vervulling der openvallende en nader in te stellen bezoldigde consulaten komen bij voorkeur in aanmerking de in het voorgaand artikel bedoelde vice-consuls, mits zij minstens één jaar op loffelijke wijze, ten genoegen van Onzen Minister van Buitenlandsche Zaken, zijn werkzaam geweest. Het reglement op het examen bedoeld hij artikel III, 2°., van gemeld Koninklijk besluit, luidt als volgt: Artikel 1. Uit het examen voor de betrekking van leerling-consul moet blijken van voldoende kennis van: I. De Nederlandsche, Fransche, Engelsche en Duitsche talen, waarin de candidaat zich zoowel schriftelijk als mondeling behoorlijk zal moeten uitdrukken. II De algemeene beginselen der staathuishoudkunde, de algemeene grondslagen der statistiek, voornamelijk der handels- en scheepvaartstatistiek, de algemeene- en handels-aardrijkskunde, de handels-geschiedenis, bepaaldelijk van den nieuweren tijd, het handels-rekenen, het boekhouden en de kennis der waren en voortbrengselen van den handel en de nijverheid van Nederland en zijne koloniën. III. De algemeene beginselen van het Nederlandsch burgerlijk regt, de beginselen van het Nederlandsch handelsregt, voornamelijk van het zeeregt, de Nederlandsche staatsinstellingen, de algemeene beginselen van het volkenregt, inzonderheid van de wettelijke en verdragmatige bepalingen die den werkkring en de bevoegdheid der Nederlandsche consulaire ambtenaren regelen. Artikel 2. De kennis eener in het vorig artikel niet genoemde taal, hij voorkeur van het Spaansch, Italiaansch of eene der Scandinavische talen, en de kennis dor algemeene beginselen van het strafregt en der strafvordering zullen tot aanbeveling strekken. Artikel 3. Het examen is schriftelijk en mondeling. Artikel 4. Het mondeling onderzoek heeft voor elk der candidaten afzonderlijk plaats.
Artikel 5. De duur van het schriltelijk en van het mondeling onderzoek wordt vóór den aanvang van het examen door de Commissiebepaal 1 en aan de candidaten medegedeeld. Artikel 6. Do Commissie kan zich bij hot afnemen van het examen door deskundigen doen bijstaan. Artikel 7. Na afloop van het examen beraadslaagt de Commissiemet gesloten deuren omtrent de uitreiking van het getuigschrift. De beslissing wordt genomen met meerderheid van stemmen. Artikel 8. De Commissie brengt aan den Minister van Buitenlandsche Zaken schriftelijk verslag uit van het examen en van zijn uitslag r onder bijvoeging van hetgeen door haar in verband daarmede nuttig wordt geacht. Zij deelt bij dat verslag bepaaldelijk mede al hetgeen,, naar haar oordeel, kan strekken tot beoordeeling van den graad van bekwaamheid en geschiktheid der geëxam : neerden. Artikel 9. Het examen wordt gehouden te 's Gravenhage. Deze bepalingen zijn verder toegelicht in de Staatscourant van Zaturdag den 25sten September 1875 , n°. 226. De Minister voornoemd, van der Does de Willebois.
---

MINISTERIE VAN JUSTITIE.
De gewone Audientie van den Minister van Justitie zal op Woensdag , 31 Mei aanstaande , niet plaats hebben.
---

MINISTERIE VAN MARINE.
De Minister van Marine brengt ter kennis van belanghebbenden dat in dit jaar twee jongelingen na afgelegd examen als scheepsklerk zullen kunnen worden aangesteld. De jongelingen die tot dit examen , hetwelk in de maand Augustus zal plaats hebben, wenschen te worden toegelaten, moeten zijn Nederlanders, en op den lsten Januarij 1876 den ouderdom van 15 jaren hebben bereikt, doch mogen hun 18de jaar nog niet zijn ingetreden; alzoo komen alleen zij in aanmerking die geboren zijn in de jaren 1859 of 1860. De kundigheden bij het examen vereischt bostaan in : 1°. het schrijven van eene schoone, nette hand; 2°. de kennis van de gronden der Nederlandsche, Fransche en Engelsche talen. Hierdoor wordt verstaan het maken van een opstel in het Nederlandsch en het vertalen van een gemakkelijk opstel uit het Fransch en Engelsch in het Nederlandsch en omgekeerd , zonder grove taal- en schrijffouten; 3°. de kennis van de gewigtigste tijdperken en gebeurtenissen uit de vaderlandsche en algemeene geschiedenis ; 4°. de kennis van de beginselen der aardrijkskunde ; 5°. de kennis van de rekenkunde , daaronder begrepen de leer der evenredigheden en de gewone en tiendeelige breuken met toepassing op het metrieke stelsel, wordende vooral vereischt dat de adspirant naauwkeurig en vlug rekene. Geene meerdere, maar alleen grondige kennis van het gevorderde en blijkende uit de toepassing van het geleerdo, zal, wanneer het getal der adspiranten die aan de vereischten voldoen dat der plaatsen overtreft, van invloed zijn op de rangschikking en derhalve op de toelating. Ouders of voogden die verlangen dat hunne zonen of pupillen bij het examen mededingen , moeten daartoe vóór of uiterlijk op den laatsten July aanstaande een verzoekschrift op zegel aan den Minister van Marine indienen. Dit verzoekschrift moet bevatten : 1°. de namen en voornamen, en den stand of het beroep der ouders; en 2°. de godsdienstige gezindheid waartoe de jongeling behoort; en vergezeld gaan van : 1°. eene wettelijke verklaring, waaruit blijkt dat de jongeling Nederlander is; 2°. diens geboorte-acte; 3°. eene verklaring door een bevoegd geneesheer afgegeven, dat de jongeling is gevaccineerd of de kinderpokken heeft gehad. Indien de verzoeken gedaan worden door voogden of door personen daartoe door ouders of voogden gemagtigd , moet van de voogdijschap of volmagt een legaal bewijs worden overgelegd. 's Gravenhage, den 13den April 1876. De Minister voornoemd, Taalman Kip. De kapitein dor 1ste klasse D. C. W. Sutherland en de lste luitenants bij het corps mariniers J. B. Verhey en G. C. Mirandolle, laatst behoord hebbende tot het eskader in Öost-Indie en van daar den 20sten dezer in Nederland teruggekeerd, zijn met dien datum ter beschikking gesteld van den commandant van voorschreven corps.
---

