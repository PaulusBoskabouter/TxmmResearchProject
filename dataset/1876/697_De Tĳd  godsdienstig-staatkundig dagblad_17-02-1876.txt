Amsterdam, 16 Februari. De hulpbehoevende Kerken in Duitschland.
Het door lord Norfolk en de Katholieken van Engeland gegeven voorbeeld heeft meer en eerder dan wij vermoed hadden den liefdadigheidszin hunner nederlandsche geloofsgenooten opgewekt. Reeds in ons nummer van eergisteren plaatsten wij een ingezonden stuk ter begeleiding der belangrijke gift van 200 gld. Een tweede gift werd ons gisteren gezonden; ook het daarbij behoorend schrijven hebben wij volgens verlangen van den gever gepubliceerd. Heden, zooals men hieronder zal zien, vloeiden ons alweder eenige sommen , vergezeld van bijschriften ter opname, toe. Misschien zullen morgen en over een paar dagen — wij meenen dit uit het gebeurde te mogen afleiden — de giften zich vermenigvuldigen. Wilden de geachte inzenders ons door hun krachtig initiatief wellicht noodzaken, eene regelmatige gelegenheid tot inschrijvingen te openen en onze kolommen voor dit doel beschikbaar te stelle dan zullen wij 't hun gulweg bekennen, dat wij gaarne voor dien drang bezwijken.
Geen werk toch is er, dat meer met de grondbeginselen des christendoms, waarvoor wij, in deze dagen vooral, zooveel strijd te voeren hebben, overeenkomt, dan het ondersteunen van Kerken, die, uit welke oor-
zaak dan ook, in noodlijdenden toestand verkeeren. Reeds door de Apostelen werd deze soort van liefdadigheid aangeprezen en in beoefening gebracht. De H." Paulus zamelde op onderscheidene plaatsen, waar de geloovigen ruimer met tijdelijke middelen gezegend waren, giften in voor de behoeftige Kerkte Jeruzalem. Ten bewijze halen wij hier zijne eigene woorden aan, die te vinden zijn in zijn eersten brief aan de Kerk te Corinthe. De bedoelde plaats (1 Gor. XVI: I—4) luidt aldus:
.Aangaande de inzameling nu, die voor de heiligen geschiedt, gelijk ik verordend heb aan de Kerken van Galatie, doet ook gij (Corinthers) alzoo. Op den eersten dag der week (den Zondag) legge ieder, wat hij ¦(voor dit doel) opspaart ter zijde, opdat niet, wanneer ik zal gekomen _ijn, de inzamelingen nog moeten geschieden. En wanneer ik bij u zal zijn, zal ik hen, die gij in uwe brieven daartoe goedgekeurd zult hebben, zenden, om uwe gaven naar Jeruzalem over te brengen." lets dergelijks schrijft de Apostel aan de christenen te Rome, waar hij hun meldt, dat voor dezelfde Kerk te Jeruzalem ook gecollecteerd wordt in de Kerken van Macedonië en Achaia. — Zoo lang dus als het christendom bestaat, zoo oud ook is de praktijk, om Kerken te steunen, die hetzij wegens den nood harer armen, hetzij ter oorzake van de vervolging harer priesters, hulpbehoevend zijn. Dit laatste is de Kerk van Duitsch. land op dit oogenblik inderdaad. Wat lord Norfolk onlangs in den Times voor het engelsche volk betuigde omtrent de bisdommen Hildesheim, Limberg, Fulda, Culm en Trier, is ook ons gebleken volkomen gegrond te zijn. De geestelijkheid kan daar zonder de toelagen uit de haar door den Staat onteigende vroegere vaste goederen voortspruitende, niet bestaan. Zij leidt op vele plaatsen een kommervol leven, en het is niet te voorzien, dat hierin binnen kort verandering zal komen. De veelal arme bevolking doet wel is waar, wat zij kan; doch zij is niet bij machte, vooral nu de zaken in Duitschland grootendeels stilstaan en _» dientengevolge weinig verdiend wordt, het geheele onderhoud harer priesters te bekostigen. Men was daarenboven—waarom het verzwegen? —in Duitschland het geven niet gewoon, althans niet in die mate, waarin de Nederlander het kent; en het is eene bijna ondoenlijke zaak, zoo eensklaps op slag en sprong eene geheele maatschappij op eene andere leest te schoeien. Ongetwijfeld zal die betere toestand spoedig aanbreken en zal men alsdan onze hulp niet meer behoeven; doch wijzigingen van dien omvang gaan uit haren aard niet plotseling, en tot zoolang lijden de priesters harde ontberingen.
Dit verdienen zij allerminst. Hun heldendeugd, die geen berooving, geen kerker schroomt; hun onverzettelijkheid in het vasthouden aan hetgeen plicht en geweten hun voorschrijven, dwingen de bewondering af van elk eerlijk gemoed, zelfs bij hunne tegenstanders. Zij hebben het in hunne macht, met een enkele pennestreek hun beurs en hun voorraad-kamer te vullen; hoe arm ook, die pennestreek weigeren zij. Niet uit een geest van oproer of weerbarstigheid — deze klinkende klanken en hetgeen men er onder verstaan wil hebben behooren elders thuis, niet bij hen. Zij laten zich slechts geleiden door hun trouw aan de Kerk, door hun onderworpenheid aan het allerwettigst gezag van Hem, die bevolen heeft, om nevens hetgeen den keizer toekomt, aan God te geven, wat Godes is. Deze wet staat boven de Meiwetten, boven elke grondwet zelfs, van welken staat of van welke menschelijke vereeniging ook, want zij is de grondwet Gods.
Aan die hoogste wet zijn de vervolgde priesters trouw, niet alleen om eigen plicht en eigen heil, maar tevens ten bate van ons. De Kerk is katholiek; zij is over de gansche wereld één. Haar stichter heeft het zoo gewild,even als Hij wilde, dat er »gemeenschap der heiligen" zou zijn, de verdiensten van den een ten nutte zouden komen van den ander, en des eenen nood door des anderen rijkdom zou worden verlicht.
Maar behalve door dien algemeenen band zijn de bedoelde priesters ook nog op meer bijzondere wijze met ons, de nederlandsche Katholieken, verbonden. Men wane toch niet, dat de pogingen, die thans over den Rijn worden aangewend, om de Kerk onder de macht van den Staat te brengen , een geïsoleerde, een op zich zelf staande verschijning is. Hetzelfde streven, uitgaande van den geest der eeuw, is in meerdere of mindere mate aan nagenoeg alle Staten gemeen. In Duitschland is de strijd alleen het eerst uitgebroken, en wanneer de bestormde veste daar zou zijn gevallen; wanneer daar geen mannen gevonden waren, bereid en uitgerust, om het kleinood der vrijheid te redden en het ten koste van vervolging, ten koste van harde ontberingen te verdedigen — dan zou de strijd zich waarschijnlijk reeds verder hebben voortgeplant. Ook voor onsdusverkeeren die mannen in nood en behoefte; van hunne armoede trekken wij gedeeltelijk de vruchten. Het ligt dus geheel op onzen weg, hun de hand der liefdadigheid te reiken; gaarne zullen zij onze aalmoes, als een gift van broeders, aannemen.
Wij hebben deze zaken zoo breedvoerig willen ontwikkelen, niet • ter opwekking onzer lezers, maar om te verklaren, waarom wij ons zoo bereidvaardig aan hun drang hebben onderworpen. De lezers hadden die opwekking niet noodig; zij zijn het integendeel geweest, die ons hun denkbeeld hebben ingegeven, en als .ware ons genoodzaakt hebben, er gevolg aan te verleenen. Dat teekent de nederlandsche Katholieken, zoowel als hunne geloofsgenooten van duitsche afkomst, die onder hen leven. Wij willen het volstrekt niet ontveinzen, dat wij door zooveel liefdadigheidsbetoon, door die echt christelijke gezindheid getroffen zijn geweest. Zij brachten ons het woord op de lippen: Aansporing en opwekking van onzen kant zijn onnoodig; wij hebben slechts onze kolommen ter beschikking te stellen en het goudstuk der rijken zal ons toevloeien zoowel als het penninkske der armen; de deftige burger en de aanzienlijke vrouw zullen hunne beurs openen, maar ook hunne dienstbode zal haar kleine gave niet terughouden. En onwillekeurig dachten wij voorts aan het woord van een duitsch afgevaardigde, een priester, in de volle vergadering van het parlement gesproken: Mijne heeren, ik mag mijn lepel in eiken pot steken, hetzij deze welvoorzien of schamel zij.
Dat woord is onsterfelijk; ook hier te lande zullen de Katholieken de waarheid er van aantoonen.
Wij openen alzoo heden, op den feestdag van den H. Ohesimus, leerling van den H. Apostel Paulus, de eerste lijst met de Bijdragen, die ons eergisteren, gisteren en heden door onze lezers zijn aangeboden.
---

VOOR DE NOODLIJDENDE PRIESTERS.
N. N .f 200.— X. . 25.— An die wohllóbliche Redaction der Tijd. Die Auiïorderung eines Hollanders von deutscher Abkunft in N°. 8708 Ihres Blattes zur Unterstü_ung der ihrer Existenzmittel beraubten de____e_ Geistliclïen, haben wir unterzeichnete Deutsche von Geburt, mit grosser Genugthuung gelesen. Auch -wir balten es fiir unsere heilige Pflicht, diese gute Sache zu unterstützen, und beeilen uns, zu diesem Behufe unser Scherflein beizufügen. Hochachtend: V f 50.— S • 50.— S. S » 50.— V. V. » 50.— A. ....... • 50.— C • 50.— Th. . » 50.— H. . 50.— S. 0 » 50.— Te zamen. ...» 450.— Komt Katholieken ieder wat tot ondersteuning der vervolgden bijgedragen! ........ I.— Voor de vervolgde priesters in Duitschland ........ 50.— Voor de vervolgde priesters in Duitschland. L. R • 50.— De redactie van de Tijd. ...» 100.--
---

BUITENLAND. Algemeen Overzicht.
Onder de telegrammen zal men een uittreksel aantreffen van de troonrede, gisteren door koning Alfonso in de spaansche Cortes voorgelezen, 't Is nu eenmaal de mode, dat alle troonreden rooskleurig zijn, en daarom is het aan Aifonso te vergeven, dat ook hij den waren toestand onder schoone phrasen verbergt. Volgens hem is de oorlog met de carlisten, zoowel als die op Cuba, zoogoed als geëindigd. Het geheele carlisme beperkt zich nog slechts tot de hooge bergen der Pyreneeën! De buitenlandsche betrekkingen zijn uitmuntend; die met Amerika niet uitgezonderd. Met het Vaticaan wordt bij voortduring onderhandeld, en de Koning „hoopt" ook in dat opzicht een gunstig resultaat. Op Cuba zijn ondanks den oorlog, nog 76,000 slaven in vrijheid gesteld, en aan het herstel van den treurigen staat der spaansche financiën zal met kracht gewerkt worden. Hg', Alfonso, alleen ziet natuurlijk tot dat alles geen kans, maar durft alles verwachten van den wijzen raad der Cortes.
Wellicht om hetgeen de Koning zeggen zou, meer geloof te doen vinden, had de minister Canovas reeds Maandag op de voorloopige bijeenkomst van afgevaardigden een dépêche voorgelezen van generaal Quesada, houdende dat deze al de carlisten uit Biscaye verdreven en de bergketens van Elguela bezet had.
Bij het te Londen gevestigde carlistische comité zijn daarentegen uit Hendaye van 13 dezer berichten ontvangen, volgens welke don Carlos een inspectie heeft gehouden over zijne troepen, die hem met geestdrift ontvingen. Uit St. Jean de Luz wordt in dato 14 dezer aan hetzelfde comité getelegrapheerd -, dat de alfonsistische generaal Martinez Campos in de Batzan vallei een ernstige nederlaag zou geleden hebben, en dat de alfonsisten met groot verlies zouden zyn teruggeworpen van de hoogten, welke Cirauca bestreken.
De nieuwe spaansche gezant Cardenas, de nieuwe ambassadeur bij den H. Stoel, heeft aan Z. H. den Paus zijne geloofsbrieven aangeboden.
In de belgische Kamer van Afgevaardigden is gisteren de internationale suikerconventie met 64 tegen 22 stemmen aangenomen. — Vooraf werd de Regeering door den oud minister Wasseige, lid der Rechterzijde, geïnterpelleerd betreffende de wanordelijkheden te Mechelen: hij eischte strenge straf voor de schuldigen. De heer Pirmez, lid der Linkerzijde, eischte hetzelfde, maar tevens onpartijdig onderzoek. De minister van Binnenlandsche Zaken, de heer Delcour, verzekerde daarop, dat de schuldigen streng gestraft zullen worden ;'h\j wachtte nadere inlichtingen. Met eene hevige woordenwisseling tusschen den heer Kervyn van de Rechterzijde, die de liberalen, enden heer van Humbeck van de Linkerzijde, die de Katholieken beschuldigde, eindigde de interpellatie. Voor de bijzonderheden der mechelsche ongeregeldheden wijzen wij naar hierachter.
De tegenwoordige engelsche zaakgelastigde te Munchen, de heer Robert Burrett David Morier, is aangewezen om lord Lytton — die, gelijk men weet, Onderkoning van Engelsch-Indië geworden is, — als engelsch gezant te Lissabon op te volgen. De China Mail van 6 Jan. jl. deelt in zake het proces-Margary mede, dat zich 15 personen in verzekerde bewaring bevinden, onder welke drie wilden, waarschijnlijk behoorende tot de naburige stammen. Volgens de lezing, welke een van Yunnan te Peking gearriveerd fransch priester over den moord geeft, werd Margary, door een mandarijn ten diner gevraagd, op een gegeven teeken gegrepen, naar buiten gesleept en onthoofd.
De prins van Wallis zal op zgn terugkeer naar Engeland niet alleen Gibraltar, maar ook Lissabon aandoen, waar reeds op het kasteel vanßelem vertrekken voor hem worden in gereedheid gebracht. De Missions catholiques deelen, in verband met de reis van den Prins inEngelsch- Indië, mede, dat daar betreffende het catholicisme een zaak van gewicht schijnt te zyn opgelost, namelijk het voorrangsrecht der katholieke bisschoppen. Op de receptie, welke te Bombay plaats had, was Mgr. Meurin de vierde in de hiërarchische orde, ofschoon Bombay de hoofdplaats is van een presidentschap. Te Madras liep Mgr. Fenelly naast den anglikaanschen bisschop, zelts vóór de leden van het gouvernement. Toen de Prins Trichinipoly passeerde, werd Mgr. Canoz, de apostolische vicaris, uitgenoodigd aan het station te komen, om Z. K. H. te verwelkomen. Wijl men echter den prelaat niet een der eerste plaatsen gaf, telegrapheerde een katholiek commandant, onlangs tot de moederkerk teruggekeerd, aan den onder gouverneur het volgende: »Wij hebben hier een katholiek bisschop; waarom wordt hij niet behandeld evenals de bisschoppen van Bombay en van Madras ?" Den volgenden dag ontving de prelaat een tweede uitnoodiging, volgens welke hij een der eerste plaatsen, zooniet de eerste, moest innemen. De moeielijkheid was daardoor ontstaan, dat er in elk presidentschap slechts één anglikaansch bisschop is. De gouverneur scheen te meenen, dat dit evenzoo met de Katholieken gesteld was. Zijn antwoord op het telegram bewijst evenwel, dat alle apostolische vicarissen als zoodanig erkend zijn.
De pruisische Landdag, die reeds den 16" Januari geopend was, doch tot na het sluiten van den duitschen Rijksdag verdaagd was, heeft, zooals was aangekondigd , Maandag zijn zittingen hervat. Ingekomen waren verschillende regeeringsontwerpen, o. a. een van den minister van Eeredienst, betreffende de nieuwe evangelische kerkelijke grondwet in de acht oude provinciën.
Volgens een pas verschenen officiëele statistiek is thans de respectieve getalsterkte van de verschillende fractiën der ; pruisische Kamer van Afgevaardigden de volgende: Nationaal-liberalen .... 171 Centrum ." . 88 Fortschritt 69 Vrij-conservatieven . . . ; 34 Nieuw-conservatieven ... 23 Polen 18 Conservatieven 6 Liberale Centrum .... 3 Wilden of kleurloozen ... 15 Vacatures ....... 5 Totaal 432 De rjjksdagsafgevaardigde Meyer, die collega Bamberger op een duel had» uitgedaagd, is Maandag te Keulen deswege veroordeeld tot 14 dagen vestingstraf. Nu de Sultan hersteldis, is de Groot- Vizier weer ziek. 't Komt zeker van de vele beslommeringen der laatste dagen. -— Inmiddels zijn de twee gemengde commissiën, welke met de tenuitvoerlegging der hervormingen belast worden, bereids gevormd, respectievelijk onder presidium van Haedor-effendi (voor Bosnië) en Vassa-effendi (voor Herzegowina). Volgens bericht uit Zara, in de weener Presse, heeft een engelsch schip twee stukken veldgeschut en ander oorlogsmateriëel te Gravoso aan land gebracht, voor de opstandelingen in Herzegowina. Het dezer dagen verspreide gerucht, als zou Hubmaier, de voornaamste aanvoerder der bosnische opstandelingen, door een oostenr ij ksche grenspatrouille gearresteerd en in Oostenrijk geïnterneerd z.n, wordt tegengesproken. — De Pclitische Correspondent meldt, dat de Servische pretendent Karageorgewitsch nog voortdurend aan het hoofd staat eener bosnische vrijschaar van 1850 man, met welke hij zich thans te Bojna, b>j de oostenrijksche grens, ophoudt. De italiaansche Kroonprins zal een reis door Rusland maken. Toto* liberale r._ie_..chc organen , de Liberta en de LersagUere, alsmede de katholieke Voce deüa Verita, zijn op den avond van den 10" jl. in beslag genomen wegens het bekendmaken van Garibaldi's speech bij de Porta San Pancrazia, waarvan wij gisteren een uittreksel gaven. De drie groote katholieke poolsche bladen, de Dziennik Polski, de Kuryer Posnanski en de Przceglond Lwowski, deelen de beiangryke tijding mede, dat de H. Vader een eigenhandig schreven tot den Czaar zou gericht hebben, om te protesteeren tegen de mishandelingen, waarvan de geünieerde Grieken in Rusland het slachtoffer zj_.
---

Ongeregeldheden te Mechelen.
Zooals men zich zal herinneren, hebben de Katholieken van Mechelen bij de October-verkiezingen voor den gemeenteraad, eene schitterende overwinning op de liberalen behaald. Terecht verheugd over hunne zegepraal, organiseerden z'y een luisterrijk feest, dat Zondag jl. is gevierd. Meer dan 10,000 Katholieken waren uit alle oorden van België toegesneld om er aan deel te nemen. Men kan zich van het indrukwekkende van den stoet een klein denkbeeld vormen, wanneer men in aanmerking neemt, dat er niet minder dan 30 muziekkorpsen met hunne banieren bij figureerden. Brussel was vertegenwoordigd doer een aanzienlijk getal leden van zijn (_. cie catholique. De antwerpsche deputatie, voorafgegaan door een groot vaandel met de mechelsche kleuren, telde meer dan 1000 personen. In het eerste gelid werd de — ook in ons land welbekende — bekwame plantenkundige de Beucker opgemerkt; hij droeg een reusachtigen ruiker, door hem aan zijne vriendenoverwinnaars geschonken. Ook Gent had, met een muziekkorps, eene deputatie van den Cercle catholique en van de Association conservatrice afgevaardigd, aan welker hootd zich baron G. deUa Faille bevond. Zij bracht den overwinnaars van 26 October een prachtige tropee van frissche, geurige bloemen. Voorts waren de Katholieken van Termonde met hun uitstekend muziek-korps en hun rijk vaandel tegenwoordig; ook waren er van Lokeren, Ni.elles, Bergen, Leuven, Namen, Doornik, Enghien.Marche, Yperen, Ostende, Kort- Irijk, Boom, Turnhout, Lier, enz. enz. In de straten der stad werd algemeen : gevlagd en het volk gai blijken van de hartelijkste deelneming-, op verscheidene punten, welke d.<? gtoet voorbijtrok, varen de feestvierenden het voorwerp van warme ovatiën.
De vergadering, waarmede het feest aan vin", had plaats in het klein-seminarie. De heer Victor Fris, president van het voorbereidend comité, opende de zitting. Hij bracht een welkomstgroet aan de duizenden Katholieken, van elders gekomen, om een triomf te vieren, welken men aan de volharding te danken had, en om den broederband op den vooravond van nieuwe worstelingen nog hechter te maken. Verder sprak de heer Fris van de op 26, Oct. jl. door de Katholieken by de verkiezingen behaalde overwinning, welke een resultaat was van 15 jaren strijdens. .Volhardt in het besluit — zoo eindigde hij —, ons na te volgen. [Donderende toejuichingen.] Dat de Katholieken zich niet laten beheerschen door de begeerte naar macht, maar door den eerbied voor de wet en het recht en voor de bedreigde vrijheden." Ten slotte stelt de heer Fris voor, de Rechterzijde van de Kamer van Afgevaardigden en het ministerie (d'Anethan) van 1870, dat de katholieke opinie in de macht herstelde, alsmede de katholieke jeugd, de hoop der conservatieve partij, met acclamatie toe te juichen [Langdurig en daverend applaus]. Daarna werd achtereenvolgens het woord gevoerd door baron d'Anethan, den heer Seldenslagh, president van het Vlaamsche Bond te Mechelen, den heer de Beucker, afgevaardigde van de antwerpsche .Conservatieve Vereeniging", burggraaf Eug. de Kerkhove, alsmede door de heeren Victor Jacobs en G. Verspeyen. Laatstgenoemde is de hoofdredacteur van den gentschen Bien Public, Baron d'Anethan, thans senator, wenscht de overwinnaars van October, die het raadhuis zijn binnengetreden met het voornemen, de beginselen van recht en billijkheid tot richtsnoer te nemen, van harte geluk. De geachte spreker herinnert aan kardinaal Sterckx, Ducpetiaux, de Theux, de Montalembert, Dechamps, en wijst op de noodzakelijkheid , aan de verspreiding der katholieke vereenigingen met kracht te arbeiden. Meermalen werd de gevierde staatsman door daverende toejuichingen in zijne rede onderbroken.
Voor de gekozenen van Mechelen antwoordt de heer de Kerkhove. Hij verbindt zich, in naam zijner collega's, getrouw te blijven aan het vaandel der beigische vrijheden, en de mechelsche Katholieken — gaat hy' voort — zullen getrouw blijven aan de wapenspreuk hunner gemeente: In fide constans (standvastig in het geloof), niet tot den bedelzak (de leus der Geuzen), maar tot het graf. Antwerpen — zoo roept hij uit —, ziedaar het bolwerk, dat wy tegen de vijanden onzer vrijheden en instellingen moeten verdedigen. Eindelijk beveelt hij op dringende wijze aan, de goede pers krachtdadig te ondersteunen. De heer Jacobs deed naar aanleiding van bovenbedoelde woorden opmerken, dat Antwerpen zal zegepralen. Nooit — vervolgde hij — is het conservatief bestuur er noodiger geweest dan op dit oogenblik. Zoo onze tegenstanders de macht in handen hielden, zou dit meer zijn dan een ongeluk, het zou een ramp wezen. Ook de heer Verspeyen sprak over het noodzakelijke van volharding in den strijd, een schoone redevoering uit. Ten 3£ uur des namiddags werd de vergadering te midden van een ontzaglijk enthousiasme gesloten. Een half uur later zaten 500 genoodigden aan den feestdisch. By* het dessert werd de eerste toast uitgebracht op den H. Vader, en wel door den senator graaf de Cannart d'Hamale. Dat die dronk met gloeiende geestdrift werd ontvangen, zal wel door niemand worden in twijfel getrokken. De dronk, door baron d'Anethan op den Koning uitgebracht, werd met niet minder enthousiasme beantwoord. Het orkest speelde de Brabanqome, en herhaaldelijk weerklonken de kreten: siVive le _ot!" _.i_ la Jamille royalel" Nog tal van andere toasten werden uitgebracht, o. a. door den wakkeren burgemeester van Nivelles, den heer Burlet, die op de gekozenen en kiezers van Mechelen zijn glas ledigde. Aan den H. Vader en aan den Koning zijn telegrammen van gelukwensching gezonden. Omstreeks 7 uur was het diner geëindigd, en begaven zich velen naar het spoorwegstation, waar in afwachting zich een troep liberalen had geposteerd. Zoodra de eerste groepjes Katholieken naderden, werden zij gescholden en uitgejouwd. Ware het daarbij nog maar gebleven, maar weldra maakten de liberalen van hun gewoon wapen, van hunne stokken en casse-têles gebruik en begon het slagen te regenen. Naar men wil, zou graaf de Busseret zelfs door een dolksteek gewond zijn. Behalve hij, zijn nog 14 anderen meer of minder ernstig gekwetst, o. a. een grijsaard van 82 jaren, die omvergeworpen en deerlijk mishandeld werd. Van de politie, die toch had kunnen gissen, dat de liberalen eene laaghartige poging zouden doen, om zich over de schitterende manifestatie der Katholieken te wreken, was geen spoor te vinden. Men behoeft dus niet te vragen, van welk gehalte de overheden zelven der mechelsche politie zijn.
---

