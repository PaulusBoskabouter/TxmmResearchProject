KUNSTMATIG SCHILLEN VAN EIKENHOUT.
Verslag der Commissie benoemd door de afd. Over-Yelliwe der Gelderseke M. v. L., en dientengevolge genomen besluit '). De Commissie heeft zich, na kennis te hebben genomen van het belangrijk verslag, gegeven door Dr. Staring omtrent de uitkomsten dezer bewerking te Lochem en voorkomende in het Tijdschrift van Nijverheid, persoonlijk begeven naar Lochem , om het werktuig te bezichtigen en op de plaats waar de werkzaamheden geschieden, nadere inlichting te bekomen. Deze inlichtingen waren allen zeer voldoende en zijn hoofdzakelijk opgenomen in liet zooeven genoemd verslag, waarnaar de Commissie meent te kunnen verwijzen, daarenboven een afschrift van dat verslag hierbij overleggende. Ter nadere aanvulling kan de Commissie nog medededen, dat na het opmaken van dat verslag de uitkomsten bekend werden van de leerlooijers, die met de aldus bewerkte schor gelooid hebben en dat de ingewonnen berichten daaromtrent zeer gunstig kunnen genoemd worden en de schors de voorkeur verdient boven degene, die volgens de oude manier van werken wordt verkregen. Zooals ook reeds, uit het aangehaalde verslag blijkt, het raadzaam om het werktuig in een daartoe bestemd gebouw te plaatsen, zoowel om niet te veel warmtekracht te verliezen als ook voor de werklieden, die in het gunsti stejaargetijde niet geregeld- in de open lucht kunnen voortwerken , en het voordeeligst is om dag en nacht door te werken, daar anders te veel brandstof verloren gaat. Daarenboven wordt er gevorderd eene ruime loods of schuur om de schors te droogen, en was daartoe te Lochem ingericht een pannenloods. De Commissie is van oordeel dat een loods op de wijze eener tabakschuur, , die bij vochtig weer aan de windzijde kan gesloten worden, het doelmatigst zoude zijn, daar het bezwaar om bij aanhoudend natte winters de schors vrij van schimmel te houden, nog al groot zal zijn en dus alle maatregelen dienen genomen te worden om dat te voorkomen. Wat betreft de uitkomsten in het verslag medegedeeld, meent de Commissie te moeten opmerken dat de maat van het hout in deze streken veel kleiner is dan het Deventer en Zutphensche hout, en daardoor de ver gegelijking in de onkosten nog al moeijelijk wordt. Daar het verhitte hout onmiddellijk na het openen van de kuip met de hand moet worden uitgelicht en geschild, is het moeijelijk om twee lagen boven elkander te plaatsen, daar de warmte den daarmede belasten werkman belet om over den kuip heen te buigen tot het uithalen van het hout, terwijl het onvoordeelig zou zijn van ons korter hout slechts een enkele laag in de kuip te plaatsen; waarom de Commissie gelooft dat hierin zou kunnen worden voorzien door de kuipen zoo hoog te maken dat 11 hout van de dubbele lengte daarin kan geplaatst worden, ten einde het hout, nadat het van de schors ontdaan is, door midden te hakken of te zagen. De Commissie is van oordeel dat het niet goed zou zijn om hier aan het hout Deventer of Zutphensche maat te geven, daar het dan niet op de gebruikelijke wijze zou kunnen verkocht worden en daar het hout alhier doorgaans minder zwaar is, de concurrentie met het hout aldaar niet zou kunnen volgehouden worden. De kosten van vervoer zullen ook stellig eenigsiuts toenemen, daar nu het vochtige hout met de schil naar het werktuig moet gebracht worden en dat zwaarder is, dan wanneer het op de plaats van het hakken elk afzonderlijk droogt, voordat het wordt vervoerd; terwijl daarenboven het vervoer in den winter plaats vindt, wanneer de , slechte toestand der wegen niet toelaat om zware vrachten te rijden. De kosten van bewerking naar de uitkomsten te Lochem verkregen, zullen ook nagenoeg het dubbel bedragen van de tegenwoordige bewerking, dat natuurlijk verminderen zal, indien het werkvolk meer geoefend is en door de ondervinding verbeteringen in het werktuig kunnen gebracht worden. Tot die verbeteringen acht de Commissie te behooreu een grooter werktuig met meerder stoomkracht, waaraan een dubbel stel kuipen verbonden wordt; dit zou eene besparing geven in brandstof en werkloon, daar dan met geringe vermeerdering van kosten, in denzelfden tijd het dubbel aantal hout zoti kunnen geschild worden. De meerdere kosten van vervoer en bewerking worden door de Commissie geschat op 10 pCt. van de waarde van het hout, zoodat de houtkooper, , indien hij zijn hout volgens dat stelsel zou laten schillen, 10 pCt. minder zou moeten inkoopen. Dit verlies van waarde zou komen ten laste van den grondeigenaar, die daarvoor vergoeding zou vinden in een jaar gewas, dat bij achtjarig hout, zooals in deze streken meestal voorkomt, eene waarde van 12 pCt. vertegenwoordigt. Daarbij moet vooral in het belang van den grondeigenaar niet vergeten worden dat stobben veel minder lijden, indien ze 's winters worden afgehakt, dan in den tijd dat het hout in blad komt, en dat daarenboven de jonge uitspruitsels niet door het uitvoeren van het hout worden vernield en beschadigd, maar in het voorjaar weder ongestoord kunnen uitbotten. Het ligt in de rede dat bij invoering van (14 stelsel, de tijd waarop thans liet hout verkocht wordt, zal moeten gewijzigd worden. Het bezwaar dat het hout niet tijdig wordt gehakt en veelal nog lang onvervoerd in de bosschen blijft liggen, waardoor thans zoovele stobben afsterven, zou ook worden voorkomen, daar het dan tijdig naar het werktuig zou moeten worden vervoerd. Eindelijk meent de Commissie de aandacht te moeten vestigen op het feit dat het elk jaar moeijelijker wordt om werkvolk te bekomen, waardoor de daghuren stijgen en er vermoedelijk spoedig een tijd zal komen, dat men evenals te Lochem reeds plaats vond, genoodzaakt wordt, uit gebrek aan werkvolk tot soorgelijke middelen zijn toevlucht te nemen, en het dus verstandiger is daarin bij tijds te voorzien. De Commissie meent hiermede de bezwaren en de voordeelen aan die wijze van bewerking verbonden,, te te hebben medegedeeld en komt tot de slotsom dat het hoogst wenschelijk is om tot eene proefneming in deze streken over te gaan, en wenscht daartoe een bepaald voorstel te doen. Het doel zou te bereiken zijn door de oprichting eener vennootschap met kleine aandeelen , niet hooger dan elk van honderd gulden, teneinde ook de kleinere houtkoopers in de gelegenheid te stellen daaraan deel te nemen, daar de medewerking van de houtkoopers, vooral in den aanvang, hoogst wensehelijk zou zijn. Indien dan de afdeeling van landbouw of eenige belanghebbende grondeigenaren eene behoorlijke rente van het kapitaal waarborgden, dan zou dit de houtkoopers nog meer tot deelneming aanmoedigen. Het aan het kapitaal ontbrekend bedrag, dat niet bij de houtkoopers werd geplaatst, zou gemakkelijk door de grondeigenaren kunnen worden aangevuld. De Commissie stelt voor om dan zoodanig werktuig te plaatsen op het erf van den heer Bru. Sandberg in Tonsel bij Harderwijk , waar thans reeds een houtwerf aanwezig is, altijd indien men met dien heer kon overeenkomen omtrent de voorwaarden tot afstand van den grond, hetzij in eigendom, hetzij in erfpacht, hetzij in langen tijd van huur; doch de ruimte niet te klein te nemen, daar er dikwerf eene belangrijke hoeveelheid hout kan aanwezig zijn. De Commissie is van oordeel dat voor den grond, de benoodigde gebouwen, het werktuig en bedrijfskapitaal f 5000.00 zal worden gevorderd, die dan op de boven omschreven wijze zou moeten worden verkregen. Daarenboven wenscht de Commissie de aandacht te vestigen om bij de daarstelling der vennootschap deze de bevoegdheid toe te kennen tot uitbreiding, om in geval de uitkomsten aan de verwachting beantwoorden en indien daaraan behoefte bestaat, meerdere werktuigen en loodsen, ook op andere plaatsen te kunnen oprichten, ter voorkoming van de kosten en moeite tot daarstelling van nieuwe vennootschappen. Een lid der Commissie, hoewel zich ook zeer goed kunnende vereenigen met het zooeven voorgestelde, wenscht in overweging te geven of het doel nog niet spoediger zou kunnen bereikt worden, of door de daarstelling over te laten aan een of meer grondeigenaren, of door het subsidiëren van een industrieel, die zich daarmede wilde belasten. De meerderheid der Commissie wil gaarne erkennen dat dit middel eenvoudiger zou zijn, indien het te bereiken ware en er personen gevonden werden, die zich daartoe bereid verklaarden, doch begrijpt dat het aannemen van het voorstel der meerderheid de uitvoering van een of van beide laatste denkbeelden geenzins uitsluit en die daarenboven kunnen worden in toepassing gebracht, als zich daartoe de gelegenheid voordoet. Bij de bespreking en vaststelling van dit verslag was één lid der Commissie afwezig, die zich met het daarin voorkomende niet geheel kan vereenigen en de voorkeur zou geven aan een gemakkelijk te vervoeren stoomwerktuig, dat tevens dienst zon kunnen doen voor dorsclien, karnen, en andere werkzaamheden, waarvan dopr hem eene teekening is gegeven die bij dit verslag wordt overgelegd; ook zou hij de kuipen overeenkomstig die teekening in beugels willen plaatsen, 'zoodat die kunnen tuimelen en de inhoud in bakken wordt overgestort, waardoor het bezwaar van het uithalen met de handen zou vervallen. Hij kan zich niet voorstellen dat de kosten van vervoer meer zouden bedragen, daar, hoewel hij erkent dat het vochtige hout meer zal wegen dan het drooge, de volume echter veel minder is en niet zooveel ruimte inneemt, en de toestand der wegen in den winter bij veel regen en sneeuw wel slechter, doch bij vorst veel gunstiger is. Ook kan hij niet instemmen met de bewering dat de kosten van bewerking te Lochem nagenoeg het dnbbel hebben bedragen van de tegenwoordige wijze en acht eene schatting van 10 pet. meerdere kosten niet genoeg gemotiveerd, om die te durven aannemen. Dat voor de daarstelling der zaak f 5000.00 zou noodig zijn, komt hem ook veel te hoog geraamd voor, terwijl hij zich ook niet kan vereenigen met de wijze ter bekoming van het benoodigd kapitaal, dat hij liever zou bijeengebracht zien door een klein aantal belanghebden buiten de houtkoopers om. De slotsom dezer beweringen is, dat de meerderheid der Commissie de zaak veel te bezwarend zou hebben voorgesteld; doch wanneer zelf in dat geval het voordeel tot invoering duidelijk spreekt, bestaat er te meer reden om spoedig tot de zaak over te gaan, daar die voordeden dan toch stellig eer zullen vermeerderen dan verminderen. De Commissie acht hiermede hare taak vervuld en beveelt haar voorstel zeer aan de aandacht van belanghebbenden, in de hoop dat spoedig en wel in den a. s. winter deze nieuwe bewerking in practijk moge gebracht worden. Aldus medegedeeld door de ondergeteekenden , leden der Commissie van 4 Mei 1876. (get.) E. VITRINGA. VAN AYLVA VAN PALLANDT. SCHOBER. J. POOLEN. M. J. VERMEER. De discussie over dit rapport geopend zijnde, zegt de heer Vermeer, dat hij een tweede bezoek aan de stoomschillerij te Lochem heeft gebracht en dit bij hem de overtuiging heeft gegeven, de zaak nog te jong is om nu reeds over te gaan tot het nemen eener proef in deze streken; alhoewel hij moet toegeven het hout goed geschild wordt, moeten er z. i. nog vele verbeteringen in de machineriën gebracht worden. De heer Schober stemt zulks toe; naar zijn oordeel zou al eene groote verbetering zijn, wanneer de machine verplaatsbaar was; ook zou hij er voor zijn dat de kuipen konden tuimelen , nu moet men het hout met de hand daaruit nemen; daargelaten nog het gevaar dat men loopt daardoor de handen te branden, wint men met tuimelen tijd, dat in den winter veel zegt, wanneer het hout door de wijze van handelen als te Lochem veel warmte verliest. Is de machine verplaatsbaar, dan kan zij op verschillende plaatsen gebruikt worden, en de eigenaars van bosschen konden zich dan verstaan er een voor gezamenlijke rekening te • nemen. Even als in de Over-Betuwe met andere landbouwwerktuigen geschiedt, kan men dan loten wie het eerst de machine zal gebruiken. De houtkoopers zullen naar zijn oordeel zeer v66r de aanschaffing zijn; te Lochem is de schors voor het aanstaande jaar nu reeds besproken. De heer Schober verlaat de vergadering. De heer Vitringa is van éen tegenovergesteld gevoelen als de heer Schober; de machine moet vaststaande zijn; op alle plaatsen is zij ook niet te gebruiken, want een eerste vereischte voor stoom is water, en dit vindt men niet overal; bovendien moet de machine om warmteverlies te voorkomen in een besloten vertrek staan; met het tuimelen der bakken kan hij zich ook niet vereenigen; hij zou zeggen dit nog meer tijd vorderde; door het overstorten in een bak wordt juist de hitte getemperd en dit maakt het schillen moeijelijk; voor den spoed van het werk is het tuimelen ook onnoodig, want men heeft meer dan eene kuip, zoodat die welke gereed is niet weder onmiddellijk behoeft gebruikt te worden. Spreker wil niet ontkennen het huren van grond eenig bezwaar zal opleveren; maar als men een gebouw wil opstellen, moet men toch grond hebben om te bouwen; als oprichtingsplaats voor een werktuig is juist Tonsel aangewezen, omdat deze plaats een centrum der houtschillers is in onze afdeeling,, en men niet overal gelegenheid kan vinden om aan een bevaarbaar water te bouwen; wat de finautieele kwestie aangaat, is hij van oordeel men zooveel mogelijk medewerking van houtkoopers moet zien te krijgen; deze hebben het meeste belang er bij en zullen door deelneming er belang in blijven stellen. De heer v. Pallandt zegt dat het rapport geheel zijn gevoelen uitdrukt; wat de plaats van oprichting betreft, is hij van oordeel men hierin zoo practisch mogelijk moet zijn en zoo min mogelijk bestaande toestanden moet veranderen. Juist de thans aangewezen plaats is sedert jaren eene bekende stapelplaats van hout, waar van heinde en ver wordt aangevoerd. Over het tuimelen der kuipen is hij het met den heer Schober niet eens; dat is geheel onnoodig, het hout moet zoo warm mogelijk blijven en niet onnoodig worden afgekoeld. De Voorzitter ziet, wat de hoofdzaak betreft niet veel verschil in de opinie van den heer Schober en de Commissie; beiden achten de oprichting eener schilmachine wenschelijk; wat betreft de verbetering in de kuipen aan te brengen en het huren van terrein, dit is van latere zorg; dit laatste kan z. i. ook geen groot bezwaar zijn; voor eene kleine vergoeding zal men dit gemakkelijk kunnen krijgen, te meer daar het door de Comtn. aangegeven terrein thans reeds als bergplaats van hout wordt gebruikt. Wat de bezwaren betreft door den heer Vermeer geopperd, komt het spreker doelmatig voor, dat die door dit lid der Commissie eenigzins uitvoeriger worden toegelicht. De heer Vermeer aan deze uitnoodiging gevolg gevende, zegt dat naar zijne wijze van zien, de geheele zaak nog in hare geboorte is en nog vele gebreken heeft; want: 1. kan men niet over de kosten van het schillen oordeden, daar in de streek van Lochem de daglooneu zeer laag zijn n.l. f 0.50, wanneer men van 's morgens 7 tot 's avonds 7 uur werkt; 2. werkt het volk niet zooveel als het wel kan; 3. zijn de kuipen zeer ondoelmatig, daar deze zeer slecht gesloten zijn; met eene machine als te Lochem moest veel meer werk op een dag gedaan worden. De heer v. d. Pol ziet in het door den heer Vermeer aangevoerde geen bezwaar om hier tot uitvoering over te gaan; het komt er meer op aan of de machine goed werk levert. De heer Vitringa wil de opmerkingen van den heer Vermeer, die als practicus de zaak beoordeelt, zooveel mogelijk trachten te weerleggen. De heer Vermeer zegt: de zaak is nog in hare geboorte en daardoor kunnen wij nog niet over de resultaten oordeelen; zeer waar maar aangenomen dat de machine, van welke de geheele Commissie en ook de heer Vermeer beweert, dat zij goed werk levert, gebrekkig is, dan nog levert zij volgens sprekers berekening voordeel op, en men moet trachten het werktuig te verbeteren. Hij kan niet toegeven dat het gebrekkige dat de heer Vermeer er in gevonden heeft, een beletsel moet zijn om haar hier in te voeren; het is thans de tijd van handelen, wordt er niet gehandeld, dan komen wij achteraan. De eenige vraag die zich volgens spreker voordoet is deze : Is er kans van slagen als wij de zaak hier beginnen? Hij gelooft hier volmondig ja op te mogen zeggen. Slaagt de eerste proef, welnu dan kunnen wij trachten door de ervaring geleerd verbeteringen aan te brengen. De Voorzitter kan zich eenigermate voorstellen, dat de beer Vermeer aarzelt tot de daarstelling over te gaan, alvorens er zekere resultaten zijn verkregen; maar hij moet opmerken, men hier te doen heeft met eene geheel nieuwe zaak, waarin de ondervinding leermeesteres moet zijn. Nog nimmer is er eene uitvinding tot stand ge. komen , zonder dat zij aanvankelijk op gebreken stuitte. De resultaten van Lochem hoe onvolkomen dan ook, zijn er; dus is het geen waagstuk meer, te minder daar het looivermogen der schors bij ondervinding gebleken is goed te zijn en men de geheele zaak niet meer als eene losse proefneming kan beschouwen. De heer Ooster zegt dat de heer Schober wegens dringende bezigheden de vergadering heeft moeten verlaten, doch aan hem nog heeft medegedeeld dat hij voornamelijk voor eene verplaatsbare machine was, ten einde de stoommachine des zomers, wanneer zij niet gebruikt wordt voor het schillen, ook tot andere doeleinden te gebruiken. De Voorzitter zegt dit bij de Commissie geen bezwaar zal opleveren, maar niet verhindert dat de machine voor het houtschillen op eene vaste plaats kan gebruikt worden. De heer Schober was echter eerst van gevoelen men de machine op verschillende plaatsen zou gebruiken voor houtschillen; en dit was het wat de andere Commissieleden voor ontuitvoerbaar hielden. De heer van Pallandt beaamt het gezegde vay den Voorzitter, doch gelooft niet dat er hier behalve voor het houtschillen veel gebruik van zal worden gèmaakt. De heer Vermeer zou v66r tot oprichting werd besloten, er eerst. nog wel meer van willen weten, bijv. hoe die werktuigen in Frankrijk en Luxemburg bevielen. De 'Voorzitter is tegen uitstel; wil men tot uitvoering overgaan dan moet men v66r den winter gereed zijn; hij sluit thans de beraadslaging, daar niemand het woord meer verlangt en stelt de navolgende conclussie voor: 1. De Afdeeling acht het wensehelijk dat op de wijze, door de Commissie in haat rapport aangegeven, ook op de Overveluwe eeue proef worde genomen met het kunstmatig schillen van akkermaalshout. 2. De Afdeeling draagt de verdere bemoeijingen , die tot de proefneming kunnen leiden op aan de Commissie van onderzoek, en noodigt de hoeren v. Westerveld Sandberg te Harderwijk en G. Prins Az. te Nijkerk uit om zich tot dat einde bij die Commissie aan te sluiten. 3. De Afdeeling besluit tot ondersteuning der proefneming, voor de Commissie over de jaren 1876, 1877 en 1878 telkenjare f 50. beschikbaar te stellen. De conclusien sub 1 en 2 worden met algemeene stemmen aangenomen , terwijl die sub 3 vermeld tot eenige discussie aanleiding geeft. De heer Pompe nl. is tegen deze conclusie, heeft de zaak levens-vatbaarheid, dan is deze kleine som onnoodig, en heeft zij dit niet, dan helpt dit weinige niets. De heer Hooft kan zich zeer goed met de conclusie vereenigen ; hoe weinig dan ook is het een bewijs de afdeeling medewerkt en er kunnen eenige kleine uitgaven der Commissie mede gedekt worden. Rente-guarantie ligt niet op den weg der Afdeeling. De heer Pompe verklaart dat wanneer de som dienen moet voor hetgeen de heer Hooft zegt, hij er zich dan ook mede kan vereenigen, waarop ook deze conclusie met eenparige stemmen wordt aangenomen. (l) Volgens belofte in Lb.-C. 23 overgenomen uit het bijv. Overvel. Weekbl. 3 Junij 1876. Red.
---

