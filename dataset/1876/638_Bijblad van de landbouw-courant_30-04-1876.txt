evenmin gespaard, zoodat het vormlooze boompjes waren
geworden. Ik liet ze echter staan, omdat ik in de nabijheid over voldoend snoeisel van doornen heggen kon beschikken, die ik om de jonge boompjes liet leggen. De konijnen vonden dit minder aangenaam en spaarden den Larix. 't Eerste jaar begonnen zich reeds enkelen te herstellen, 't tweede jaar meerderen en nu in het derde jaar hebben bijna, allen (in zeer schraal zand geplant) een nieuwen kop gemaakt, waaronder velen van één meter en meer lengte. Over den fijnen den (Pinus Abies) heb ik weinig gezegd, niet omdat die boom in vele gevallen geene uitstekende diensten bewijzen kan (duizende fijne dennen zijn hier geplant tusschen opgaande eiken telgen), maar omdat ik dien boom voor de groote cultuur minder aanbevelingswaardig acht. Den Larix daarentegen meen ik te mogen aanbevelen als de boom, die zeer zeker meer en meer gewaardeerd zal werden. Van het exemplaar, dat ik op de vergadering te Hoogeveen had medegebragt, hebben wij in de kweekerij een paar duizend ter verplanting geschikt. Die gemist kunnen worden zijn reeds voor goeden prijs verkocht. Het antwoord op de vraag : „Waarom blijft zooveel grond onontgonnen ?" lost zich op in deze: „Wat geldelijk voordeel geeft de boschcultuur ?" Beschouwen wij de houtteelt thans uitsluitend uit dat oogpunt. Houtteelt kan een punt van weelde zijn, waar men bij aanleg van buitenplaatsen, openbare pleinen, enz. den grond door 't aanbrengen van vruchtbare aarde of bemesting dwingt om die boomen te doen groeijen, die er eigenlijk niet behooren, terwijl 't omgekeerde eveneens 't geval kan zijn. Wil de bewoner van de zware kleigronden des winters genot hebben van het steeds frissche groen onzer fijne dennen, dan dient hij bij den boom ook het zand te bestellen, waarin de den, die zich in kleigrond niet schikken kan, wil groeijen. Maar die soort houtteelt ligt buiten onze beschouwing. Voor hem, die bosschen wil aanleggen blijft eenvoudig de kwestie over of hij een goede rente kan maken van het kapitaal, dat hij in den grond steekt en het antwoord op die vraag kan volgens mijne ondervinding en vaste overtuiging in 90 van de 100 gpallen niet alleen toestemmend worden beantwoord, maar ik ga verder en beweer dat daar, waar de omstandigheden niet te ongunstig zijn, in de meeste gevallen goede rente gemaakt en kapitalen verdiend kunnen worden en ik sta in deze bewering niet alleen. • Het Genootschap ter bevordering van landbouw in Drenthe heeft voor eenigen tijd berigten verzocht van verveeners, om de vraag te beantwoorden, wat voordeeliger is: nieuw aangemaakte dalgronden als bouwgrond te gebruiken of met akkermaals- of ander hout te beplanten. De heer J. Wessels Boer te Hoogeveen berekende, dat aanleg tot dennebosch , berekend naar rente op rente, eene winst zou geven van 8 pCt. De kosten van aanleg tot eikenbosch, na den dalgrond drie jaren bemest en bebouwd te hebben, werden door hem berekend op f 550 per hectare; de opbrengst van den eersten hak op f 600, terwijl die bij eene tweede en derde kapping steeds toeneemt. De heer D. Jippes te Kloosterveen berekende de kosten van aanleg tot eikenbosch na twee jaren bemesting en bebouwing op f 620.50 en de waarde van dien met hout beplanten grond op f 1000; die van aanleg tot dennebosch met inbegrip van 15 jaren rente, het planten der dennen enz. op/ 979, terwijl volgens zijne berekening de dan nog overblijvende 1500 dennen spoedig eene waarde van /3000 bedragen. Wanneer ik voor het woordje „spoedig" nog eens 15 jaar neem en intrest op intrest gerekend de f 979 op f 2000 breng, dan nog zelfs blijft er f 1000 zuivere winst per hectare over, behalve de grond, die dan uitmuntend geschikt is voor eikenhout. Men heeft dus in dat geval en aannemende, dat die cijfers juist zijn, rente op rente gemaakt, f 1000 gewonnen, zonder den grond te rekenen, waarvan de waarde dan toch wel ruimschoots zal opwegen tegen de kosten van bewerking, van het uitrooijen der dennen en het met eikenhakhout beplanten van dien grond: De heer H. L. van der Lelij had de welwillendheid mij de berekeningen toe te zenden, hem door wijlen den heer J. C. Rahder te Valkenheim bij Hoogeveen omstreeks 1865 afgestaan. Ter wille van het groote belang, zal het wel niet indiscreet zijn, – wanneer ik ook die berekeningen van een ervaren en kundigen bowltkweeker mededeel. De heer Rahder -berekende de onkosten van aanleg tot dennenbosch in heidegrond op f 200 en de opbrengst na 30 á 35 jaren op f 1600. Stel zelfs 40 jaren, dan zullen de f 200, rente op rente berekend tegen 4 pet., een kapitaal van f 950 uitmaken en blijft dus voor winst, ongerekend de vermeerderde waarde van den grond, f 650. Voor berk en els rekent de heer Rahder de grondwaarde en onkosten van aanleg op f 300 en de opbrengst van iederen 10jarigen hak op f 400. De berekening van kosten voor eikenhakhout is aldus: grondwaarde diepspitten 10 á 12 palm eikenstek arbeidsloon administratie onvoorziene uitgaaf Totaal f 440. Om de 10 á 12 jaren gekapt wordende, kan de opbrengst gemiddeld van f 700 tot f 900 per bunder gerekend worden. Tot zoover de berekening van wijlen den heer Rahder. Uit eigen ervaring heb ik de volgende berekening medegedeeld. Een breede houtwal, ter grootte van een hectare, is in het afgeloopen jaar voor 't eerst gehakt en heeft opgebragt 64 hectol. schors van 65 kilo . . . f 361.- 47500 st. zoogen. Geldersch hout h 4.10 „ 194.- 37 vim bosjes hout h f 2. . . . . „ 74.- 44 „ takkebossen „ „ 1.40 . . . „ 62.- 34 „ idem „ „ 0.80 . . . „ 28. telgen die gevoegelijk uit het bosch gedund konden worden Totaal opbrengst f 759. Waarvan af de onkosten van rooijen , hakken, schillen, scheeps- en wagenvracht, enz. bleef netto opbrengst f 619. of per jaar en per hectare f 61.90. Nu moet ik echter op den voorgrond stellen, dat dit stuk land slecht is bewerkt. 't Is een der eerste stukken die hier beplant zijn en toen ik hier kwam, werd diepspitten weelde geacht (6 decimeter was het diepst), werd aan vermenging van verschillende grondsoorten niet gedacht, in een woord werd ook hier de houtteelt, als er nog iets aan gedaan werd, 't geen trouwens van weinig beteekenis was, gebrekkig uitgeoefend. 't Geen toen voor weelde aangezien werd, wordt nu eenvoudig als onvermijdelijke noodzakelijkheid beschouwd. De grond, waarvan ik hier boven de berekening meedeelde, was dan ook niet behoorlijk diepgespit , 't geen merkbaar was aan de vele slecht groeijende gedeelten tegenover enkele uitmuntende plekken. De opbrengst van dit stuk land beschouw ik dan ook als minimum opbrengst, die bij goed groeijende bosschen en bij de tegenwoordige hoog° prijzen, zonder oenige overdrijving , minstens een derde of de helft hooger kan worden gerekend. Wanneer de boven medegedeelde opbrengst dan ook tot basis van berekening strekt, zal teleurstelling wel ondenkbaar zijn. De onkosten bereken ik als volgt: De aankoop van grond stel ik per hectare op voor welken prijs de beste heidegronden, verlaten bouwland, enz. gemiddeld zullen kunnen aangekocht worden. Voor kosten van spitten, variëerende tasschen/ 175 en f 250 , stel ik 't maximum van „ 250. Voor plantsoen (zelf gekweekt) . . . . „ 60. Plantloon , kosten van het tegengaan der verstuiving, enz )3 40-- Totaal f 500.-- De kosten van afzetten na vier jaren stel ik gelijk met de opbrengst der takkebossen. Interest op interest, berekend a 4 pet, zal het kapitaal van f 500 aangegroeid zijn tot ./ 869, zeg Na 11 jaren volgt de eerste hak, dien wij nu maar zullen stellen op hoewel die veel meer kan bedragen. Blijft J' 300. Nu moet weder 10 jaren gewacht worden voor dat de tweede hak verkregen wordt. Van het nu tot f 300 gereduceerde kapitaal zullen wij over die 10 jaren weder ad 4 pet interest bij interest rekenen, zoodat de hectare dan op den tweeden hak eene waarde vertegenwoordigt van Ik reken de onkosten van plaggen of spitten tusschen het hout na den eersten hak hoog en wel op Te zamen 7 500. .
Wanneer de tweede hak nu ook maar f 600. opbrengt, reeds als minimum voor den eersten gerekend, dan verkrijgt men na 21 jaar dit resultaat : 10. dat men eene overwinst heeft, die volgens bovenstaande minimum-rekening van opbrengst zou bedragen. • 20. heeft men al die jaren interest op interest van zijn kapitaal genoten á 4 pCt. 30. heeft men het land geheel vrij en trekt er minstens j' 60 per jaar en per hectare van. Behaalt de landbouwer ia Drenthe jaar in jaar uit die netto opbrengst van zijne bouwlanden? zijne eschgronden ? althans wanneer hij de veelvuldige mislukking van boekweit en naar 't mij voorkomt verminderende opbrengst zijner roggelanden in aanmerking neemt en daarbij vooral niet vergeet dat hij den voor de rogge benoodigde mest alleen verkrijgt door duizende bunders heide onontgonnen te laten liggen, omdat hij er zijne schapen op moet weiden of er plaggen op moet steken? Drentsche landbouwers! rekent eens goed!! Ik voor mij geloof, dat wanneer op het_ particulier initiatief van de landbouwers in Drenthe (de bewoners van veen- en dalgronden zonder ik geheel uit) gewacht moet worden, het niet jaren, maar eeuwen zal duren, voordat de treurige bodem-statistiek, die mij aanleiding gaf tot het inleiden van dit onderwerp, voor Drenthe eene werkelijk gunstige verandering zal hebben ondergaan. Daarom bragt ik ten slotte weder het denkbeeld ter sprake om door vereeniging van kapitaal spoediger en beter resultaten te verkrijgen en gaf ik als mijne meening te kennen, dat daar, waar bij goede exploitatie niet alleen rente gemaakt, maar kapitalen verdiend kunnen worden, eene maatschappij, die zich ten doel stelt: Ontginning door houtteelt, mits goed geadministreerd door een bekwaam praktisch boschkweeker, , zeer zeker zou slagen. Die zekerheid van welslagen biedt (mits aan de genoemde voorwaarden voldaan werd) de houtteelt ook in een ver verschiet aan. De veenen verminderen, maar ook de bosschen verminderen op schrikbarende wijze in de hout voortbrengende landen van Europa niet alleen, maar ook in het vroeger bij uitnemendheid houtrijke Amerika.
Goedkooper houtprijzen zijn dan ook voor de toekomst ondenkbaar. Nu vraag ik of de eenige poging, die vroeger aangewend is om eene maatschappij als door mij bedoeld. tot stand te brengen en toen mislukt is (waarom, is mij onbekend), 't eenige motief moet blijven om niet nogmaals eene poging te wagen; of verwachten zij, die misschien beter met Drentsche toestanden, vooroordeelen en bestaande of in de verbeelding bestaande bezwaren bekend zijn, meer van het particulier initiatief, zooals de heer mr. L. Oldenhuis Gratama kortelijk als zijne meening te kennen gaf? Ik zou er vrede mede kunnen hebben, wanneer slechts dit resultaat werd verkregen, dat, wanneer de wereld weder een paar geslachten ouder zal zijn , of (om behoorlijk tijd te geven voor de verwezenlijking van mijn wensch) wanneer bijv. in 't jaar 1976 iemand uitgenoodigd zou worden om een onderwerp in te leiden op eene vergadering van het, dan zeer zeker voor goed gereorganiseerde, Genootschap ter bevordering van den landbouw in Drenthe, hij er niet op zal behoeven te wijzen dat: „in Drenthe 100,000 hectaren grond bestemd worden om weinig of niets op te brengen, terwijl die 100,000 hectaren, of laten wij maar eens aannemen de helft, dus 50,000 hectaren, over eene eeuw eene meerdere waarde zouden kunnen vertegenwoordigen van/25,000,000 (zegge van vijf en twintig millioen gulden), als wij de hectare bosch dan maar op f 500 per hectare aanslaan, terwijl de verhoogde waarde gerust op het dubbele en meer gerekend kan worden, in aanmerking nemende dat dan duizende hectaren met opgaand hout zouden bezet zijn. Mannetjes in de maan, luchtkasteelen, denkbeelden van een ongesteld brein, hoor ik vele lezers van de Prov. Drentsche en Asser Courant uitroepen ! De bedoeling moge goed zijn, maar praktisch uitvoerbaar niet! Ik ontken dit ten sterkste, hoewel het ook mijne innige overtuiging is, dat we over eene eeuw nog niet heel veel verder zullen zijn, als we op dezelfde wijze voortgaan. Maar we mogen naar mijne meening op dezelfde wijze niet voortgaan. Hij, die in 't jaar 1776 gesproken had van verveening op zoo groote schaal als thans in onze noordelijke provincien werkelijk plaats vindt, zou ook maar niet dadelijk ingang voor zijne denkbeelden gevonden hebben, en 't zal nog lang duren, voordat goede kanalen de nog onaangeroerde veenen voor verveening geschikt zullen maken, maar zoowel als daarbij vereeniging van kapitaal moet plaats vinden om een groot doel te bereiken, geloof ik dat ook bij de houtteelt in Drenthe het krachtig initiatief van eene goed bestuurde „maatschappij van ontginning door houtteelt" wenschelijk en noodzakelijk is. Men vergete toch niet dat zoodanige maatschappij, over kapitaal kunnende beschikken, den kundigBten onder de kundige boschkweekers zou kunnen engageren om aan 't hoofd der zaak te staan en dat het ook zelfs over eene eeuw ondenkbaar zal zijn, dat al onze Drentsche landbouwers die grond bezitten, en alle landeigenaren die hunne gronden zelf bebouwen of verhuren, en onder die gronden bevinden zich dan toch de 100,000 hectaren' onontgonnen grond, de noodige kennis zullen hebben van houtteelt. En toch is die kennis, wetenschappelijk, maar vooral door de praktijk verkregen, onmisbaar.
Ook daarom blijf ik, de opmerkingen van den heer Oldenhuis Gratama waarderende, bij mijn gevoelen, dat door eene maatschappij de stoot, moet worden gegeven, die dan ongetwijfeld door particulieren gevolgd zal worden. De lezers der Prov. Drentseke en Asser Courant, die, 't geen ik te Hoogeveen sprak en op verzoek van den heer Willinge Gratama in schrift gebragt heb, volgden, zullen de leidende gedachte van het gesprokene wel terug vinden in het gesekrevene. Men beschouwe het geschrevene, even als het gesprokene, als losse gedachten, die geene de minste aanspraak kunnen maken op volledigheid. Misschien zijn er wel onder de lezers, die er althans iets toe willen bijdragen om over dit belangrijk punt meer in 't midden te brengen. Frederik:oord, 18 Febr. 1876.
---

