OFFICIEEL GEDEELTE. (Staatsblad no. 6.) BESLUIT van den 5den Januarij 1876, houdende vaststelling van een gewijzigd reglement van politie voor de scheepvaart langs de rivier het Scheur en den nieuwen waterweg door den Hoek van Holland tot in Zee, en zulks met intrekking van het Koninklijk besluit van 24 December 1874 (Staatsblad no. 227).
Wij WILLEM III, bij de gratie Gods, Koning dek Nederlanden, Prins van Oranje-Nassau, Groot-Hertog van Luxemburg , enz., enz , enz. Op de voordragt van Onze Ministers van Binnenlandsche Zaken, van Justitie en van Marine, van 10 October 1875, n°. 11, 3de afdeeling, van den 19den October 1875, n°. 120, 3de afdeeling, en van den 16den November 1875, litt. B, n°. 38; Gezien het advies van den Baad van State, van 7 December 1875, n*. 14; Gezien het nader rapport van Onze voornoemde Ministers, van 21 December 1875, litt. K, 3de afdeeling, en van den 29sten daaraanvolgende, n°. 142, 3de afdeeling, en 31 December 1875, n°. 11 B; Hebben goedgevonden en verstaan: 1°. met intrekking van Ons besluit van 24 December 1874 ( Staatsblad n°. 227), vast te stellen het gewijzigd reglement van politie voor de scheepvaart langs de rivier het Scheur en den nieuwen waterweg door den Hoek van Holland tot in Zee, zooals het hiernevens is gevoegd; 2". te bepalen, dat dit reglement in werking zal treden op 1 Februarij 1876. Onze Ministers van Binnenlandsche Zaken, van Justitie en van Marine zijn belaft met de uitvoering van dit besluit, dat in het Staatsblad en in de Staatscourant zal worden geplaatst en aan den Baad van State medegedeeld. 's Gravenhage, den 5den Januarij 1876. Be Minister van Binnenlandsche Zaken, Heemskerk. De Minister van Justitie, van Lynden van Sandenburg. De Minister van Marine, Taalman Kip. Uitgegeven den vijf en twintigsten Januarij 1876. De Minister van Justitie, van Lynden van Sandenburg. WILLEM.
---

REGLEMENT van politie voor de scheepvaart langs de rivier het Scheur en den nieuwen waterweg door den Hoek van Holland tot in Zee. TITEL I. Bepalingen betrekkelijk de vaart.
Artikel 1. De bepalingen , vastgesteld bij de Koninklijke besluiten van 2 Mei 1863 [Staatsblad n° 51), van 13 Junij 1875 [Staatsblad n° 119) en, wat de vlotten en het slepen van schepen en konvooijen betreft, ook die van het Koninklijk besluit van 24 Junij 1869 (Staatsblad n°. 106), zijn mede verbindend voor de scheepvaart langs de rivier het Scheur en den nieuwen waterweg door den Hoek van Rolland tot in Zee, voor zoover zij op die scheepvaart toepasselijk zijn , en niet strijden tegen de voorschriften van dit reglement. Ai tikel 2. De zeeschepen zijn verpligt de vlag te voeren der natie, waartoe zij behooren. Artikel 3. Op alle zeeschepen moet des nachts steeds een man op het dek aanwezig zijn, die de wacht houdt en die, bij het aanroepen van het schip door de daartoe bevoegde autoriteit, verpligt is antwoord te geven. Artikel 4. Het is niet geoorloofd met zeeschepen door de doorgraving van den Hoek van Holland te drijven. Artikel 5. Vaartuigen , waarop niemand aanwezig is om toezigt te houden, worden door de ambtenaren, met de handhaving der politie op dezen waterweg belast, aangehouden en ten koste van den eigenaar vastgelegd. Artikel 6. Wanneer een vaartuig blijkbaar in onmiddellijk gevaar van zinken verkeert, is de gezagvoerder of de loods verpligt het zoodra mogelijk buiten het vaarwater aan den grond te zetten. Hiervan wordt onverwijld kennis gegeven aan den Bijkscommissaris van politie te "assluis , of aan een ambtenaar der Bijks- of gemeentepolitie. De
ambtenaar, die van zoodanig geval kennis draagt, doet daarvan zoo spoedig mogelijk mededeeling aan den ingenieur, met de uitvoering van of het toezigt op werken in of aan het vaarwater belast. Artikel 7. Bij het voorbijvaren van vaartuigen, voor welke de golfslag gevaarlijk zou kunnen zijn , als ook op die punten van het vaarwater waar de roode vlag wordt vertoond, mogen de stoomschepen met niet meer stoomkracht varen, dan volstrekt noodig is om te kunnen sturen , en in geen geval met meer dan de halve kracht. Dit moet ook geschieden op plaatsen waar vaartuigen tegen den oever zijn gemeerd, gelost of geladen worden, wanneer daartoe r door het vertoonen bij dag van eene roode vlag en des nachts van eene lantaarn met rood licht, niet hooger dan een meter boven de verschansing of boven het boord, het verlangen wordt te kennen gegeven. Artikel 8. Vaartuigen, waarvoor de golfslag gevaarlijk kan zijn, mogen de doorgraving niet bevaren of daarin vertoeven , zoo zij dieper zijn geladen dan tot eene lijn, die bij geheel open vaartuigen op 0.50 M. onder het boord en bij vaartuigen, die met luiken kunnen worden gesloten , op 0.25 M. onder het boord ligt. Op vaartuigen, die de doorgraving geregeld bezoeken of bevaren, moet die lijn door eene witgeverwde streep duidelijk zigtbaar zijn. Artikel 9 Ingeval door ophooping van vaartuigen of andere oorzaken het voorbij varen van twee gelgken koers sturende schepen ondoenlijk is, mag het achterste schip het voorste niet binnen de twee scheepslengten naderen. Artikel 10. Een stoomschip, dat in denzelfden koers een ander schip in naauw vaarwater wil voorbij varen, moet door middel van de stoomfluit daartoe het sein geven. Verder moet door de gezagvoerders der beide schepen gehandeld worden volgens de bepalingen van de artikelen 20, 22, 1ste alinea, en 23 van het Koninklijk besluit van 2 Mei 1863 [Staatsblad n°. 52). Artikel 11. Geen vaartuig mag midden in het vaarwater op de rivier ankeren. Ook moet zooveel mogelijk worden vermeden, dat de vaartuigen dwars van elkander komen te liggen. Artikel 12. Vaartuigen, die naar Maassluis zijn bestemd en daar moeten lossen en laden, zullen, indien hun diepgang belet dit in d© haven te doen , zooveel mogelijk beneden de haven en wel zoover de veiligheid van het schip dit toelaat , zoo na mogelijk onder den zuidwal ankeren en aldaar vertuijen. Artikel 13. Vaartuigen naar zee bestemd, maar door tegenwind of andere oorzaken opgehouden en ter reede van Maassluis vertoevende, moeten, volgens zeemanschap, zoo na mogelijk beneden de ton van den veerdam onder den zuidwal ankeren, en wel als de plaats het toelaat T met de noodige tusschenruimten , het eene achter het andere. Zooveel mogelijk moet ook hier vermeden worden de vaartuigen dwars van elkander ten anker te brengen. Artikel 14. Alleen bij dringende noodzakelijkheid tn onder de verantwoordelijkheid van den loods of den gezagvoerder, mag een vaartuig in het naauw tusschen de ton van den veerdam en de ton dwars van de Boonersluis ten anker worden gebragt. Wanneer de gelegenheid van wind of weder, verloop van het getij of gebrek aan ruimte op de in art 13 aangegeven ankerplaats dit noodzakelijk maakt, en het vaartuig niet in lading is voor Maassluis , noch daar moet lossen, mogen de vaartuigen boven de Boonersluis, zoo digt mogelyk tegen den noordwal, ten anker gebragt worden, en zal die
plaats als reede aangemerkt worden, echter onder voorwaarde, dat het vaarwater hierdoor niet worde versperd. Artikel 15. Het is verboden eenig vaartuig voor de haven te Maassluis ten anker te doen komen, tenzij er kans bestaat dat het met het eerstvolgende getij de reis kan vervolgen. Zoodanig vaartuig moet, op de eerste aanzegging van de bevoegde magt, eene andere, nader aan te wijzen ankerplaats innemen. Artikel 16. Het is verboden vaartuigen , buiten de in art. 15 voorziene gevallen, in den zoogenaamden Hoorn te doen ankeren. Bij het ten anker brengen van vaartuigen boven of beneden dit punt, moet ten aanzien der versperring van het vaarwater het bepaalde voor de ankerplaats boven de Boonersluis in acht worden genomen. Artikel 17. Het is verboden te ankeren in den bovenmond der doorgraving , binnen de denkbeeldige liju , door de zuidpunt van den afsluitdam in het Scheur, haaks op dien dam getrokken. Mogt een gezagvoerder door overmagt genoodzaakt worden daar te ankeren, dan moet hij zorgen, dat het \aarwater niet worde versperd. Ai tikel 18. In de doorgraving door den Hoek van Holland is het ankeren in de bogten verboden. Elders in de doorgraving ankerende, moeten de vaartuigen zooveel mogelijk aan eene zijde van het vaarwater ten anker komen. Artikel 19. Vaartuigen, die in den mond der doorgraving of in de doorgraving zelve ten anker of tegen den wal gemeerd liggen, moeten aan de zijde, waar langs de scheepvaart plaats heeft, van zonsondergang tot zonsopgang eene lantaarn met wit licht toonen , niet hooger dan een meter boven de verschansing of boven het boord. Elk ander licht of vuur moet gedoofd zijn, met uitzondering van het roode licht, ver*meld in de laatste zinsnede van art. 7, indien er reden is om dit te
branden. Bij het rondzwaaijen moet de lantaarn naar de auaere zyde van het vaartuig worden overgebragt. Artikel 20. Het is verboden te ankeren tusschen den handwijzer aan den linkeroever der doorgraving en dien op den zuidelijken dam geplaatst. Artikel 21. Geen vaartuig mag op de lijn der geleidevuren binnen ot buiten de doorgraving ankeren. Artikel 22. In den regel moet zooveel mogelijk opbooping van vaartuigen tusschen de dammen worden vermeden. De loodden zijn verpligt, bij ongunstige gelegenheid van wind of weder, zoodanige ophooping <te voorkomen , door tijdig eene meer geschikte plaats aan te wijzen , vaar de gezagvoerders hunne schepen dan ten anker moeten brengen. Artikel 23. Ingeval eenig vaartuig of vlot aan den grond zit en in gevaar verkeert, moet daarvan door het gebruikelijke sein , de vlag in sjouw, worden kennis gegeven. Artikel 24 De stoomschepen mogen niet anders dan met geringe vaart de plaats voorbij varen , waar een vaartuig aan den grond is geraakt of gezonken ligt. Artikel 25. De plaats, waar een vaartuig gezonken ligt, zal. zoo noodig, van wege de bevoegde magt door wraktonnen of landmerken worden aangewezen. TITEL II. Algemeene bepalingen. Artikel 26. Met buskruid, andere ontplofbare stoffen, petroleum, benzine (naphta) of terpentijnolie geladen vaartuigen , die het getijde moeten stoppen , mogen niet anders stil liggen dan op een afstnnd van minstens 1U00 meters van andere vaartuigen, onverminderd de voorschriften van de wet van 26 Jannarij 1815 [Staatsblad n°. 7) en behoudens de bevoegdheid van den Rijkscommissaris van politie te Maassluis, om schepen met petroleum of andere oliën geladen, zoo noodig, een mindpren afstand te vergunnen. Artikel 27. Het is verboden aan boord van vaartuigen, die in het vaarwater of langs den oever van de doorgraving liggen, met kanonnen, geweren of pistolen te schieten, buskruid te ontbranden of eenig vuurwerk af te steken. Artikel 28. Indien van eenig schip een anker of touw verloren raakt, is de gezagvoerder, zoo hij het zelf niet onmiddellijk opvischt of niet kan vinden, gehouden, binnen 24 uren, hiervan opgave te doen aan den Rijkscommissaris met de politie van het vaarwater belast, ten einde tot bet weder opvisschen toestemming te erlangen , of opdat deze alsdan het voorwerp ten koste van den gezagvoerder doe opvisschen en het hem, na terugbetaling der kosten, uitreike Het visschen naar ankers, touwen en andere voorwerpen is aan ieder ander verboden, tenzij na bekomen schriftelijke magtiging van den Rijkscommissaris van politie. Indien bij het dreggen of ligten van ankers als anderzins, touwen, ankers, kettingen of andere voorwerpen van eenige waarde worden opgehaald, moet daarvan zoo spoedig mogelijk aan genoemden commissaris worden kennis gegeven. Artikel 29. In spoedeischende gevallen, bijv. wanneer een anker op don drooge van den waterweg is verloren gegaan en dus gevaarlijk voor de scheepvaart kan zijn, is de loods of de persoon, die hem vervangt, verpligt, zoolang er een ambtenaar van den waterstaat aan den Hoek van Holland aanwezig is, dezen onmiddellijk hiervan kennis te geven, opdat er onverwijld maatregelen kunnen genomen worden tot het ligten van het anker. De plaats, waar het anker ligt, moet terstond door eene boei worden aangewezen. Artikel 30. Vaartuigen, ankers, balken, masten, strengen of andere voorwerpen, die in het vaarwater drijvende gevonden of opgevischt worden , moeten, met afwijking van art. 1 van het Koninklijk besluit van 23 Augustus 1852 [Staatsblad n°. 141), onder beheer gesteld worden van den Rijkscommissaris van politie te Maassluis , die te dien aanzien zal handelen overeenkomstig evengemeld besluit en de bepalingen van den Vilden titel van het Ilde boek van het Wetboek aan Koophandel. Artikel 31. De loodsen of als zoodanig dienstdoende personen, die zich aan boord der schepen bevinden, de schippers, hunne scheepsgezellen en verdere onderhoorigen zijn verpligt de bevelen te gehoorzamen, die hun door de ambtenaren, met de handhaving der politie belast, worden gegeven , zoo in het belang der openbare orde, veiligheid en gezondheid, als ten aanzien van het leggen en verhalen hunner schepen , in verband met het daaromtrent bepaalde in dit reglement. Artikel 33. De ambtenaren , met de handhaving der politie belast, zijn bevoegd aan de gezagvoerders van stoomschepen of gesleept wordende vaartuigen en aan die van schepen, welke in het vaarwater ten anker of langs den wal gemeerd liggen, te gelasten de onderraas te toppen en de marsraas scherp aan te brassen, alsmede de kluiten jaaghouten in te voeren. Die gezagvoerders zijn gehouden aan dien last onmiddellijk t« voldoen. Artikel 33. Het is verboden zich met schepen , schuiten, kagen, ligters of andere vaartuigen in het Scheur of den nieuwen waterweg te vestigen tot het drijven van handel of het houden van herberg. Artikel 34. De loodsen moeten steeds een gedrukt exemplaar van dit reglement bij zich hebben en zijn verpligt de gezagvoerders deischepen daarmede zooveel mogelijk bekend te maken. Artikel 35. Niemand mag steen, zand, kolenasch of andere zinlcbare stoffen in het water werpen.
Artikel 36. Van alle schade, toegebragt aan het vaarwater of hetgeen er toe behoort, en van elke overtreding van de bepalingen van dit reglement wordt door den Rijkscommissaris van politie te Maassluis of den ambtenaar der politie, die de toegebragte schade of de overtreding constateert, proces-verbaal opgemaakt. Van elke schade aan het vaarwater of de werken toegebragt, wordt door den ambtenaar, die het proces-verbaal opmaakt, onverwijld kennis gegeven aan den ingenieur met het toezigt over de werken belast. Artikel 37. Onder schepen of vaartuigen worden in dit reglement bedoeld alle soorten van vaartuigen ; door gezagvoerders worden aangewezen zij , die op het schip of het houtvlot het gezag uitoefenen of feitelijk met de leiding zijn belast. Gezagvoerders zijn ten aanzien der bedreigde straffen verantwoordelijk, zoo dikwijls het schip of houtvlot in een toestand wordt bevonden , die overtreding daarstelt. Artikel 38. De handhaving van dit reglement is opgedragen aan den Rijkscommissaris van politie te Maassluis en verder aan de ambtenaren der Rijks- en gemeentepolitie. Onder de handhaving behoort de bevoegdheid tot het, des noods ten koste der overtreders en ondersteund door den sterken arm, doen wegnemen
, beletten of verrigten van hetgeen in strijd met dit reglem ent wordt gedaan of nagelaten; alles onverminderd de straf, die door de niet-naleving of overtreding van eenige bepaling van dit reglement is beloopen. Artikel 39. Het proces-verbaal eener overtreding van dit reglement moet, zoo het niet is opgemaakt op den eed, afgelegd bij den aanvano der bediening, binnen acht en veertig uren na het opmaken ondereede worden bevestigd, ten overstaan van den kantonregter of van het hoofd van het bestuur der gemeente, waar het proces-verbaal is opgemaakt Artikel 40. De gezagvoerders zijn, overeenkomstig art. 1403 van het Burgerlijk Wetboek , verantwoordelijk voor de burgerregtelijke gevolgen eener overtreding door hunne onderhoorigen begaan. Artikel 41. Als overtreding van dit reglement wordt ook aangemerkt het niet voldoen aan eenig bevel \an de ambtenaren, met de handhavin» van het reglement belast, tot uitvoering daarvan of in het belano der goede orde gegeven. Artikel 42. De overtredingen van dit reglement worden gestraft volgens de wet van 6 Maart 1818 (Staatsblad n°. 12). Artikel 43. Dit reglement wordt met de Koninklijke besluiten van 2 Mei 1863 ( Staatsblad n ü . 51), van 13 Junij 1875 (Staatsblad n°. 119) en van 24 Junij 1869 ( Staatsblad n°. 106) in de Nederlandsche, Fransche Engelsche, Duitsche en Noordsche talen gedrukt en tegen betaling van tien cents in ieder dezer talen verkrijgbaar gesteld bij den Rijkscommissaris van politie te Maassluis. Elk gezagvoerder, die van dezen waterweg gebruik maakt, moet van een exemplaar van dit reglement voorzien zijn, en dit, des gevorderd, vertoonen aan de ambtenaren met de handhaving der politie belast. Behoort bij Koninklijk besluit van 5 Januarij 1876, n°. 14 (Staatsblad n°. 6). Ons bekend, De Minister van Binnenlandsche Zaken, Heemskerk. De Minister van Justitie , van Lynden van Sandenburg. De Minister van Marine, Taalman Kip.
---

