OFFICIEEL GEDEELTE.
(Staatsblad n°. 154.) WET van den 28stoa Junij 1876, houdende vaststelling van de begrooting der uitgaven van het fonds tot het geven van voorschotten aan planters voor de kosten van aanvoer van vrije arbeiders in de kolonie Suriname over het jaar 1876. Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Allen, die deze zullen zien of Ixooren lezen, salut! doen te weten: Alzoo Wij in overweging genomen hebben, dat de begrooting der uitgaven voor het fonds tot het geven van voorschotten aan planters voor de kosten van aanvoer van vrije arbeiders in de kolonie Suriname over het jaar 1876 bij de wet behoort te worden vastgesteld, en dat tevens de middelen behooren te worden aangewezen tot dekking van die uitgaven; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Artikel 1. De begrooting der uitgaven van bet fonds tot het geven van voorschotten aan planters voor de kosten van aanvoer van vrije arbeiders in de kolonie Suriname over hef, jaar 1876 wordt vastgesteld op de som van twee honderd zeven en zestig duizend zes honderd zeventig gulden (f 267 670) , te weten : Artikel 1. Voorschotten tegen renten aan planters, die hulp behoeven voor de kosten van aanvoer van vrije arbeiders in de kolonie Suriname , voor zooveel tot voldoening daarvan in 1876 door den Gouverneur dier kolonie wissels op het Departement van Koloniën zijn afgegeven f 267 670,00 Artikel 2. Aankoop van inschrijvingen ten behoeve van het fonds op een der grootboeken van de nationale schuld Memorie. f 267 670,00 Artikel 2. Tot dekking der uitgaven , in het vorig artikel vermeld , worden aangewezen de volgende middelen: a het voordeelig saldo der rekening van het fonds over de dienst 1875; b. de renten over het jaar 1876 van de kapitalen op het grootboek der 2Vj percents nationale schuld ingeschreven ten name van Suriname {Rijksfonds onder beheer van den Minister van Koloniën, voortgesproten uit overgewonnen renten van gelden, herkomstig van de reservekas der kolonie), wet van 20 Januarij 1872 ( Staatsblad n°. 4), en de in het jaar 1876 verschijnende renten van de kapitalen op de grootboeken van de 3 en 4 percents nationale schuld onder dezelfde hoofden van rekening ingeschreven; c. de in het jaar 1876 ontvangen wordende teruggaven en renten van voorschotten aan planters in Suriname verleend; en d. de opbrengst van den verkoop der onder lit. b vermelde kapitalen, voor zooveel die tot dekking van in het jaar 1876 afgegeven wissels zijn te gelde gemaakt. Artikel 3. % Wanneer gedurende het jaar 1876 uitgaven noodig zijn voor het onderwerp, vermeld in onderartikel 2 van artikel 1 dezer wet, kan het daartoe gevorderde bedrag, met inachtneming van het tweede lid van artikel 24 der wet van 5 October 1841 (Staatsblad n°. 40), door overschrijving uit onderartikel 1 van artikel 1 worden gevonden. Lasten en bevelen, dat deze in het Staatsblad zal worden geplaatst, en dat alle ministeriële departementen, autoriteiten , collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven op het Loo, den 28sten Junij 1876. De Minister van Koloniën, W. van Goltstein. WILLEM. Uitgegeven den dertienden Julij 1876. De Minister van Justitie, van Lynden van Sandenburg.
Bij Zijner Majesteits besluit van den 21sten Julij 1876, n'. 14, is, met ingang van 15 Augustus 1876, benoemd tot notaris binnen het arrondissement Rotterdam, ter standplaats de gemeente Rotterdam, W. van Traa, candidaat-notaris aldaar. Bij. Koninklijk besluit van 20 Julij 1876, n°. 21, is met ingang van 1 September 1876, benoemd tot referendaris bij het Departement van Binnenlandsche Zaken jhr. mr. G. de Bosch Kemper, commies ter provinciale griffie van Noordholland.
---

MINISTERIE VAN JUSTITIE.
De gewone Audientie van den Minister van Justitie zal op aanstaanden Woensdag, 26 dezer, niet plaats hebben.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135) en op zijne beschikking van 1 Mei 1876, opgenomen in de Staatscourant van 2 Mei daaraanvolgende; Heeft goedgevonden : 1°. te bepalen dat, met ingang van heden, de artt. 1, 3, 4, 5, 6 en 7 van het aangehaald Koninklijk besluit niet langer van toepassing zijn op de in gemelde beschikking opgenoemde gedeelten van de gemeente Vrijenban, in gebruik bij Th. Groene wegen ; 2°. met ingang van heden, de artt. 1, 3, 4, 5, 6 en 7 van het aangehaald Koninklijk besluit van toepassing te verklaren in de gemeente Vrijenban , in den Noordpolder van Delfgaauw, op de landen, in gebruik bij Th. Groenewegen, en kadastraal bekend sectie B, n°'. 55 en 56 's Gravenhage, 22 Julij 1876. Heemskerk. De Minister van Binnenlandsche Zaken brengt ter algemeene kennis, dat in de maand September e k. gelegenheid zal worden gegeven tot het afleggen der examens, vermeld in artt. 4, 5, 8 en 9 der wet van 1 Junij 1865 (Staatsblad n°. 59), gewijzigd bij de wet van 8 Julij 1874 (Staatsblad n°. 97) , ter verkrijging van diplomata voor het eerste natuurkundig examen en het natuurkundige examen voor hulp-apothekers, het tweede natu ii rkundig examen, of van acten van bevoegdheid als arts, hulp-apotheker of apotheker, in art. 16 vermeld, en van tandmeester volgens de wet van 24 Junij 1876 (Staatsblad n°. 117) Dag" en plaats dier examens zullen nader worden bekend gemaakt. Zij, die tot de examens wenschen te worden toegelaten, moeten daarvan vóór 25 Augustus e. k. schriftelijk opgave doen aan den voorzitter der commissie van examen : voor het eerste natuurkundig examen en het natuurkundig examen voor hulp-apothekers, den hoogleeraar dr. P. L. Rijke, te Leiden; voor het tweede natuurkundig examen, den hoogleeraar dr. A. Heynsius , te Leiden ; voor het geneeskundig examen en dat van tandmeester, den hoogleeraar dr. J. W. R. Tilanus , te Amsterdam, en voor het examen van apotheker en het praktisch examen van hulp-apotheker, den hoogleeraar dr. J. W. Gunning, te Amsterdam. Zij, die tot het tweede natuurkundig examen wenschen te worden toegelaten, moeten bij hun verzoek voegen het diploma, waaruit blijkt, dat zij het eerste natuurkundig examen met goed gevolg hebben afgelegd. Zij , die tot het geneeskundig examen wenschen te worden toegelaten , moeten bij hun verzoek het diploma voegen , waaruit blijkt, dat zij het tweede natuurkundig examen met goed gevolg hebben afgelegd, alsmede eene verklaring van een hier te lande bevoegd geneeskundige, dat zij gedurende minstens twee jaren de genees- en heelkundige behandeling van zieken hebben gevolgd, en het bewijs dat zij, in tegenwoordigheid van een verloskundige hier te lande, minstens tien gewone en twee buitengewone verlossingen hebben verrigt, behoudens de uitzonderingen, vermeld in art. 6, sub 2°., en die, welke een gevolg zijn van het bepaalde in de artt. 27 en 28 der gewijzigde wet van 1 Junij 1865 (Staatsblad n°. 59). Zij, die krachtens het laatste lid van art. 5 alleen tot het eerste gedeelte van het geneeskundig examen wenschen te worden toegelaten , vermelden dit uitdrukkelijk in hun verzoek om toelating; zij behoeven behalve het voormeld diploma, alleen eene verklaring van een hier te lande bevoegd geneeskundige over te leggen, dat zij gedurende minstens twee jaren de geneeskundige behandeling van zieken hebben gevolgd, terwijl zij, die alleen het praktisch geneeskundig examen wenschen af te leggen moeten bewijzen , dat zij aan eene Nederlandsche hoogeschool het doctoraal examen in de geneeskunde hebben afgelegd en tot de promotie zijn toegelaten. Zij, die tot het praktisch examen van hulp-apotheker wenschen toegelaten te worden , moeten bij hun verzoek het diploma overleggen , waaruit blijkt dat zij met goed gevolg het natuurkundig examen van
hulp-apotheker hebben afgelegd , en zij, die tot het examen van apotheker wenschen te worden toegelaten, moeten bij hun verzoek het bewijs voegen , dat zij minstens twee jaren als hulp-apotheker binnen het Koningrijk zijn werkzaam geweest. Zij , die alleen wenschen te worden toegelaten tot het leveren der bewijzen, bedoeld in de eerste zinsnede van art. 4 en in de tweede zinsnede van art. 8 van de boven aangehaalde wet, en alzoo het eerste natuurkundig examen of het natuurkundig examen van hulp-apotheker voor alsnog niet wenschen af te leggen , behooren daarvan vóór 25 Augustus e. k. schriftelijk opgave te doen aan den voorzitter der commissie voor die examens, den hoogleeraar dr. P. L. Rijke, te Leiden. 's Gravenhage, 14 Julij 1876. Voor den Minister, De Secretaris-Generaal, Hubrecht.
---

