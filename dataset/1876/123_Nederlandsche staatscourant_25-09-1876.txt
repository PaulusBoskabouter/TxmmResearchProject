OFFICIEEL GEDEELTE.
Gisteren is door eene commissie uit de Eerste Kamer der StatenGeneraal het navolgende adres dier Kamer, ter beantwoording van de Troonrede, aan Zijne Majesteit den Koning aangeboden: SIRE! De Eerste Kamer der Staten-Gèneraal zag weder met levendige voldoening Uwe Majesteit te midden der Vertegenwoordiging van het Nederlandsehe volk en deelt Uwe dankbaarheid voor al het goede ook dit jaar aan het vaderland geschonken. Het verheugde haar, op nieuw de verzekering te mogen ontvangen , dat onze betrekkingen met de vreemde Mogendheden bij voortduring van zeer vriendschappelijken aard blijven. Zij waardeert de gunstige berigten omtrent den landbouw, de uitkomsten van den oogst en den toestand van den veestapel. Werden in het begin dezes jaars eenige streken van ons land door overstrooming geteisterd , wij erkennen , dat (1e hulpvaardigheid van Uwe Majesteit en Zijn Huis, met die der natie vereenigd, vele wonden heeft geheeld. Met belangstelling vernamen wij dé mededeeling, dat de groote werken van openbaar nut, deels reeds in uitvoering, deels ontworpen , weldra aan handel en scheepvaart ten bate kunnen komen. Aangenaam was het ons te hooren, dat de toestand onzer finantien gunstig is en de steeds klimmende opbrengst van alle middelen op vooruitgang der natie op stoffelijk gebied mogt doen wijzen. Het verheugt ons dat de Nederlandsehe kunst, nijverheid en waterbouwkunde , zich op de wereldtentoonstelling in Noord-Amerika loffelijk hebben onderscheiden. De betuiging dat zee- en landmagt aan hare gewigtige roeping bij voortduring voldoen en de mededeeling, dat Uwer Majesteits aandacht op de versterking onzer levende strijdkrachten blijft gevestigd , vernamen wij met ingenomenheid. De strijd , welke ter bevestiging van ons gezag in het Noorden van Sumatra nog steeds wordt gevoerd en reeds zoo vele menschenlevens eischte, wordt door ons met onverflaauwde belangstelling gadegeslagen. Ook de Kamer doet gaarne hulde aan den moed en de volharding, waarmede vloot en leger zich van hunnen, dikwerf moeijelijken pligt, blijven kwijten. Moge weldra eene bevredigende uitkomst bereikt en buitengewone krachtsinspanning aldaar niet meer gevorderd worden. Wij vernamen met voldoening, dat overal elders in de Indische gewesten de toestand gunstig mag worden genoemd, groote werken van algemeen nut op Java worden voorbereid of der uitvoering nabij zijn — en Nederland, door de laatste overblijfselen van slavernij op Sumatra's Westkust weg te nemen , aan zijne verpligting heeft voldaan. Wij hopen, dat de toestanden in West-Indie voor geleidelijke verbetering vatbaar zijn en de landbouw aldaar door vermeerdering van werkkrachten moge worden opgebeurd. Met Uwe Majesteit wenschen wij dat de verwikkelingen met Venezuela, ook in het belang van Curacao, spoedig hare oplossing zullen vinden. De mededeeling , dat op nieuw onze medewerking zal worden ingeroepen, tot herziening of verbetering van bestaande wetten en dat een wets-ontwerp op het lager onderwijs de Vertegenwoordiging weldra zal bereiken, vernamen wij met belangstelling. Sire! op onzen vaderlandslievenden ijver, bij de behandeling van zoo menig gewigtig onderwerp, mag worden gerekend. Moge Gods zegen op onzen gemeenschappelijken arbeid rusten. Zijne Majesteit heeft daarop het volgende geantwoord : Mijne Heeren ! Ik verzoek U aan de Eerste Kamer Mijnen dank over te brengen voor haar Adres van Antwoord, en daarbij aan haar de verzekering te willen geven dat Ik ook nu wederom met genoegen heb ontvangen de betuiging van hare gezindheid , hare belangstelling en haren vaderlandslievenden ijver. Bij Zijner Majesteits besluit van den 23sten September 1876, n°. 17, is aan W. S. G. T. Post, op zijn daartoe gedaan verzoek, met ingang van 20 October 1876, eervol ontslag verleend als notaris te Eek en Wiel. Bij Koninklijk besluit van 23 September 1876, n°. 3, zijn herbenoemd : met ingang van 1 October e. k., tot burgemeester van Assendelft, F. M. J. Ie Jay, secretaris dier gemeente; en met ingang van 15 October e. k., tot burgemeester van Bruinisse, C. M. Voorbeytel.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135) en op zijne beschikkingen van 1 en 6 Mei, 23 Junij en 8 September 1876, opgenomen in de Staatscourant van 2 en 7/8 Mei, 24 Junij en 9 September daaraanvolgende; Heeft goedgevonden: 1°. te bepalen dat, met ingang van25dezer, de artt. 1, 3, 4, 5, 6 en 7 van het aangehaald Koninklijk besluit niet langer van toepassing zijn op de volgende in gemélde beschikkingen opgenoemde gedeelten van gemeenten in Zuidholland en Utrecht : A. het gedeelte van de gemeente Vrijenban, in gebruik bij D. Zeestraten; B. de gedeelten van de gemeente Loosduinen, in gebruik bij G. Buitelaar, A. Steyger en J. T. van der Meiden; C. het gedeelte van de gemeente Benschop , in gebruik bij J. Maaijen ; 2°. met ingang van 25 dezer, de artt. 1, 3, 4, 5, 6 en 7 van het aangehaald Koninklijk besluit van toepassing te verklaren in de gemeente Numansdorp, op het land, in gebruik bij A. C. Overwater, en kadastraal bekend sectie C , n°". 656, 668 en 1513. 's Gravenhage, 23 September 1876. Heemskerk. De Minister van Binnenlandsche Zaken brengt ter kennis van belanghebbenden , dat in de maand November of December e. k. voor de laatste maal gelegenheid zal gegeven worden tot het afleggen van het examen, bedoeld in artikel 16 der wet van 8 Julij 1874 (Staatsblad n°. 98), gewijzigd bij de wet van 4 April 1875 (Staatsblad n°. 37). Zij, die, zonder een diploma als veearts te bezitten, vóór den lsten Februarij 1875 als veearts gepatenteerd zijn, of vóór dien dag aanvrage om patent als veearts hebben gedaan en een bewijs van toelating tot uitoefening der veeartsenijkunst na 1 Januarij 1877 wenschen te verkrijgen , worden uitgenoodigd zich met duidelijke opgaaf van namen en woonplaats, vóór 1 November e. k., schriftelijk te wenden tot den Minister .van Binnenlandsche Zaken, ten einde tot bovengemeld examen: te worden toegelaten. Bij deze aanvrage moeten zij een bewijs overleggen, dat zij vóór 1 Februarij 1875 een patent als veearts hadden, of daartoe vóêr dat tijdstip aanvrage gedaan hebben. 's Gravenhage, 2 September 1876. Voor den Minister, De Secretaris-Generaal, . Hubkecht.
---

MINISTERIE VAN MARINE.
Met den laatsten October aanstaande worden de 2de luitenants bij het corps mariniers A. P. Tinuners en L. H. J. L. Vogelvanger,kommanderende het detachement mariniers, respectivelijk ingescheept aan boord van Zr. Ms. wachtschepen te Willemsoord en Hellevoetsluis, ter beschikking gesteld van den commandant van voorschreven corps en met den eersten November daaraanvolgende vervangen door de 1ste luitenants J. H. van Wely en W. J. Paehlig.
---

MINISTERIE VAN FINANTIEN.
Er bestaat gelegenheid tot verzending der correspondentie naar Nederlandsch Indie, door middel van het stoomschip Friesland , van de »Rotterdamsche Lloyd", waarvan het vertrek uit Rotterdam op den 27sten September aanstaande is bepaald. Behalve voor Batavia zal mede eene brievenmaal naar Padang worden verzonden. De gedrukte stukken en monsters van koopwaren, bestemd om met deze gelegenheid te worden verzonden, behooren uiterlijk in den avond van den 26sten September en de brieven den daaropvolgenden dag, 's morgens vóór 10 ure, te Rotterdam aangekomen te zijn. 's Gravenhage, den 21sten September 1876. De Minister van Finantien, H. J. v. d. Heim.
---

TELEGRAFIE.
Het tijdelijk Rijkstelegraafkantoor te Zandvoort wordt op den 29stén dezer, na afloop der dienst, gesloten. 's Gravenhage, den 22sten September 1876. Namens den Minister, De Secretaris-Generaal, Bartstra.
---

