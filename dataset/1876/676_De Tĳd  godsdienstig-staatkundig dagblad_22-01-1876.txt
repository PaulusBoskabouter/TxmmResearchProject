BUITENLAND. Algemeen Overzicht.
Gelijk de oud-minister Ernest Picard het vooraf aan Buffet had doen weten, beeft hij gisteren in de Permaiiente Commissie der fransche Nationale Vergadering werkelijk de Regeering geïnterpelleerd o ver de pressie, welke naar aanleiding der bekende circulaire van Buffet door de prefecten op de verkiezingen wordt uitgeoefend. Als gewoonlijk, heeft de oppositie ook thans weinig succes gehad met haar interpellatie. Buffet antwoordde eenvoudig, dat hij volstrekt niet in eenige discussie wilde treden over gebeurtenissen, de verkiezingen betreflende, daar bij op de discussie, die bij de verificatie der geloofsbrieven kon plaats grijpen, niet wilde vooruitioopen. Met andere woorden: als gij wat te reclameeren hebt, "Wacht dan maar, totdat de nieuwe Kamer zitting houdt! Hij zeide ook, dat hij eensgezind was met den heer Dufaure over de uitlegging van de wet op de drukpers, namelijk dat die wet den prefecten het recht laat, machtiging tot het rondventen van dagbladen te geven of te ontnemen. — De Commissie is tot over veertien dagen gescheiden. Het volledig resultaat der gehouden verkiezing van gedelegeerden is nog altijd een raadsel. —In afwachting der verkiezing op 30 dezer, welke aan Frankrijk 225 senatoren moet bezorgen, is er van de door de Nationale Vergadering gekozen 75 onafzetbare senatoren', of senatoren voor het leven, reeds één bezweken, namelijk de onlangs zooveel besproken Ernest Larochette, die met nog eenige andere legitimisten verraad pleegde tegenover z'yn eigen partij. Hij is gisteren te Nantes plotseling overleden. Nu rijst de vraag, op welke wijze in deze vacature van den nog in wordingzzinden Senaat moet voorzien worden. De Nationale Vergadering is slechts schijndood en kan dus nog eenmaal verrijzen om een senator te kiezen.
Gambetta is gisteren te Parijs weergekeerd; maar zijn politieke redevoering, "welke hij noch te Marseille noch te Aix kon kwijtraken, heeft hij toch gelukkig te Arles achtergelaten.
Het Journal des Débats geeft eeD lijstje van de verschillende ministeriën, die sedert den 4" Sept. 1870 elkander hebben opgevolgd. Binnen vijf jaar en vier maanden had Frankrijk: 5 vice-presidenten van den ministerraad; 18 ministers van Binnenlandsche Zaken, onder welke 5 ad interim; 6 ministers van Justitie; 1 minister van Eeredienst; 7 ministers yan Financiën; 6 ministers van Openbaar Onderwijs, Eeredienst en Schoone Kunsten; 4 ministers van Buitenlandsche /.aken; b ministers van Oorlog, van welke iJf lnterim_ 5 ministers van Marine, onder welke 1 ad interim; 8 ministers yan Openbare Werken, van welke lad interim, en 9 ministers van Landbouw en KoophandelJn het geheel 75 ministers, zonder een Hoofd van het Uitvoerend Be¦wind en twee Presidenten der Republiek mede te tellen 1
_Het blad van den radicaal Naquet, «Evénement,ma.akte dezer dagen met groot misbaar gewag van een geheime vereeniging, welke, onder den titel van: Jezus onze Koning, te Parijs vergaderde. Naquet dreigde het gouvernement, compromitteerende onthullingen te zullen doen. Minister Buffet beeft hem daarop onmiddellijk doen weten, dat hij die polemiek moest staken, daar het ministerie van Binnenlandsche Zaken inlichtingen aangaande die vereeniging zou nemen. En wat is gebleken? Dat de vereeniging bestaat uit liefdadigen, welke in stilte weldoen en zich hoegenaamd niet met politiek bemoeien. Men heeft van de vereeniging beweerd, dat er een organisatie onder schuilde , bestemd om aan don Carlos onderstand te verleenen; doch dit is een puur verzinsel.
De onttroonde koning van Hannover is van Biarritz te Parijs aangekomen; ook de verjaagde koning van Napels zou in de fransche hoofdstad vertoeven.
Een voorpost der alfonsisten tusschen San Marcial en Irun is door carlisten uit Guipuzcoa overvallen, waarbij 25 van eerstgenoemden werden gedood en verscheidene gewond. — Daarentegen heet het vuur van het carlistische fort te Aratsain door het geschut der alfonsisten tot zwijgen te zijn gebracht. Onlangs werd gemeld, dat de madridsche Regeering eenige bisschoppelijke verkiezingsmandementen had doen in beslag nemen. Dit blijkt intusschen eerst geschied te zijn, nadat door haar aan het episcopaat eenige ophelderingen gevraagd waren. In antwoord op die vragen was volgens de Espanja door den aartsbisschop van Tarragona — met de adhaesie der bisschoppen van Tortosa, Barcelona, Lerida, Vich enSolona —in hoofdzaak het volgende geantwoord.
»De verschillende vragen, door u tot ons gericht omtrent de houding, welke de geestelijken bij de aanstaande verkiezingen behooren aan te nemen, tegelijker tijd overwogen hebbende, achten wij ons verplicht, daarop kortelijk en zonder omwegen te antwoorden: dat de vrijheid der eerediensten in de stellingen 77, 78 en 79 van den Syllabus van den regeerenden Opperpriester, den onsterfelijken Pius IX, veroordeeld is; dat geen Katholiek die vrijheid des'verderfs kan goedkeuren, noch personen ter Cortes afvaardigen-, die zich geneigd toonen om haar in Spanje te vestigen; dat het onze plicht is, alle wettelijke middelen aen te wenden om hen, die zulks voornemens zijn, uit het Congres en den Senaat te weren, en dat wij gebruik behooren te maken van de geoorloofde hulpmiddelen, welke onder ons bereik liggen, opdat het .spaansche volk slechts door hen worde vertegenwoordigd , die, wat hunne staatkundige begrippen mogen wezen, vastelijk besloten zijn, de godsdienst-eenheid in ons dierbaar vaderland te herstellen en zoo noodig, te verdedigen."
De getuigen, die in zake het beruchte proces-Luciani — onlangs te Rome aanhangig— geweigerd hebben den gevorderden eed af te leggen, zijn tot 6 dagen gevangenisstraf veroordeeld. Volgens te Krakau ontvangen bericht zou er te Rome sprake van zijn den geuniëerd-griekschen aartsbisschop van Lemberg, Mgr. Sembratowitsch, in het eerstvolgend Consistorie (op aanstaanden Maandag) tot het kardinalaat te verheffen.
Op een fransche vertaling van de brochure Pro Nihilo is te Berlijn beslag gelegd, m. a. w. zij is op von Bismarcks index geplaatst.
Eergisteren hield de duitsche Bondsraad een zitting, waarin aan den Rijkskanselier machtiging werd verleend, onderhandelingen te openen over den aankoop van het etablissement-Kroll, om op dat grondstuk — even buiten Berlijn gelegen — een nieuw gebouw voor den Rijksdag te doen plaatsen. Het ontwerp, betreffende de nieuwe grondwet voor de evangelische Kerk, zal waarschijnlijk in den Landdag tot levendige debatten aanleiding geven. Vooral de Fartschritts-pgirtij heeft groote bezwaren. Vóór men tot de behandeling overgaat, zal waarschijnlijk de Regeering over deze zaak worden geïnterpelleerd, •„'Naar men wil, heeft keizer "Wilhelm met den minister Falk — den vader der Mei-wetten — en met den president Kerrmann een bijeenkomst gehad betreffend» de besluiten van de algemeene Synode. Men gelooft, dat de Keizer, in zijne qualiteit van summus episcopus, de resolutiën bij decreet zal bekend maken, buiten de goedkeuring van den Landdag. Door de Regeering van Mecklenburg- Schwerin is bekend gemaakt, dat de groothertog bepaaldelijk van alle staatsdienaren verwacht, dat zij ook in het vervolg, na de eventueele formaliteit van het burgerlijk huwelijk, steeds het kerkelijk huwelijk zullen in acht nemen.
De zweedsche Rijksdag is eergisteren te Stockholm door koning Oscar II geopend met een troonrede, waarin allereerst melding Jwordt gemaakt van zijn buitenlandsche reis inhet vorige jaar. De Koning verklaarde overal, bij vorsten en volken, de hartelijkste ontvangst te hebben gevonden; de sympathie voor Scandinavië is daardoor opnieuw aan het licht gekomen, en, zegt hij, het zal deze sympathie weten te bewaren: I°. door het vaste besluit om nooit vreemde rechten te schenden; 2°. door de krachtige verdediging van eigen zelfstandigheid. De troonrede stelt in het vooruitzicht éen wetsontwerp op de legerorganisatie, dat echter slechts overgangsmaatregelen zal bevatten. Vervolgens wordt een ontwerp aangekondigd betreffende de bewilliging van geldmiddelen tot verbetering der kustverdediging. Voorts kan men voorstellen tegemoet zien betreflende de reorganisatie van het rechtswezen en het financieel beheer.
De redacteur van het deensche dagblad Dannevirke, die pas dezer dagen eene ge • vangenschap van 8 maanden in de vesting Maagdenburg geëindigd heeft, is opnieuw tot een week gevangenis veroordeeld en wordt met nog 3 andere vervolgingen bedreigd. Bijna alle redacteurs van deensche dagbladen — verzekert een correspondent van den Paü Mali —bevinden zich in den kerker of zijn er heen op weg.
De prins van Wallis is gisteren te Lahore aangekomen, waar hij alweder met den meest mogelijken luister ontvangen werd. Aan het station werd hij door een aantal op olifanten gezeten indische vorsten begroet.
In Engeland is het aantal katholieke leden van het Hoogerhuis thans tot 26 gestegen, door de benoeming van lord Robert Talver Gerard tot pair. Sir Robert is baronet, werd geboren in 1803 en heeft vroeger in het engelsche leger gediend. Zijne familie is steeds aan de katholieke Kerk getrouw gebleven en de nieuwe pair Heeft twee zonen, die veel goeds beloven voor de katholieke zaak in Engeland.
Zaterdag heeft te Londen een vergadering plaats gehad van leden der Algemeene Vereeniging van Katholieken in Groot-Britannië, onder voorzitterschap van den hertog van Norfolk. Lord Petri, sir Clifford en andere invloedrijke Katholieken waren tegenwoordig. De hertog van Norfolk werd als president herkozen en wenschte de Vereeniging geluk met het door haar in het afgeloopen jaar behaalde succes. De heer Clifford deelde eenige belangrijke bijzonderheden mede omtrent de werkzaamheden, die ten doel hadden het doen inschrijven van katholieke kiezers op de verkiezingslij sten, terwijl de heer Mugford een plan had voorbereid om aan het uitbrengen hunner stemmen meer kracht bij te zetten.
De iersche parlementsleden hebben op een meeting te Dublin besloten om, behalve het universitaire onderwijs en de landbill, ook de Home-Rule ter sprake te brengen.
De te Londen geaccrediteerde fransche ambassadeur heeft aan zijn Regeering officieus bericht, dat het Kabinet-Disraeli zich met de nota-Andrassy vereenigt en vermoedelijk eerlang aan Frankrijk en Italië zal voorstellen om gemeenschappelijk de nota der drie Keizerrijken te beantwoorden. Offkiëele kennisgeving heeft de fransche Regeering echter nog niet ontvangen. — De engelsche pers keurt over het algemeen de houding van het Kabinet-Disraëli goed: alleen de Morning Post\meent, dat Engeland zijn aloude politiek opzichtens Turkije niet had moeten loslaten.
De Turquie, een officieus dagblad van Constantinopel, spreekt een dezer dagen verspreid gerucht, volgens 'twelk de Porte zou hebben voorgesteld, om Egypte aan Engeland af te staan — indien laatstgemelde mogendheid zich buiten de Oostersche quaestie hield, — categorisch tegen.
Wat de mogendheden ook decreteeren mogen, — in Herzegowina gaat het vechten toch altijd maar voort: Een turksche colonne van vier bataljons is in den nacht van Dinsdag op den weg van Ragusa naar Trebinje door Peko aangetast; 300 hunner werden gedood. De overigen vluchtten naar een heuvel, waar zij opnieuw door de geheele macht der christenen werden omsingeld, met]uitzondering van 200, aan wie het gelukte naar de forten te ontkomen. Aan den kant der Herzegowiners zouden slechts 27 man buiten gevecht zijn gesteld. Verscheidene engelsche dames, door de comités tot hulpbetoon afgezonden, bevinden zich op bet terrein van den opstand in Herzegowina, zoowel aan de gewonden der Turken als aan die der Christenen hare zorgen wijdende. Andere dames houden zich in het bijzonder bezig met de vluchtelingen op oostenrijkseh grondgebied, waar z"j de weezen opnemen; wier ouders vermoord werden ot in eenbrand (de Turken branden namelijk alles plat) zijn omgekomen. Het edelmoedig; gedrag dier dames is boven allen lof verheven.
Uit Weenen wordt aan den Standard gemeld, dat prinses Julia Obrenowitsch, moeder van vorst Milan van Servië, dezer dagen te Presburg hertrouwd is met prins Arenburg.
Te Odessa is een achtenswaardig ingezetene, lid vanden gemeenteraad,Brodsky-j genaamd, gearresteerd en zonder eenigeni, vorm van proces naar Siberië verbannen; Zijn misdrijf, zegt men, bestaat in heb verkoopen van wapenen aan Turkije ca;' in het houden van een redevoering in! den gemeenteraad tegen de Regeering* Behalve den heer Brodsky zouden nog elf andere personen te Odessa zijn gearresteerd en naar Siberië gezonden.
Da Regeering van Chili heeft aan de vrouwen dezelfde politieke rechten toegekend, welke de mannen bezitten.
---

KONTERFEITSELS. Jan Meijer.
Geheel zeker ben ik niet, dat ik den naam goed schrijf. Het kan ook wel Meier, of Mij er, "f Maier, of Mayer moeten wezen. Wilt u daar echter niet om bekreunen, maar mij vergunnen, dat ik n', met of zonder juiste spelling, den heer Jan Meijer voorstel. Hij is een merkwaardig man — althans op weg om het te worden. Zijne uiterlijke omstandigheden z_n zeer beledigend. Van fatsoenlijke familie, staat hij aan *et hoofd eener bloeiende zaak, bezit vermo-Ben, heeft krediet aan de beurs, woont in een jjeftige buurt, gedraagt zich zooals het een braaf *uisvader betaamt en wordt tot de respectabele leden gerekend. Een hoogvlieger is hij niet, doch at berokkent aan zijn respectabiliteit geen schade, ntegendeel. Lieden met uitstekende gaven zijn o°i,gaans singulier, en singuliere lieden zeggen J 1 doen dikwijls dingen, welke een respectabel gewoon is niet te zeggen en niet te doen. u de chemie der samenleving bestaat een keurverwantschap tusschen het respectabele en het alledaagsche.
Jan Meijer is niet gelukkig. Wat ontbreekt hem dan? Alles. Helaas, het is niet anders in dit tranendal; wanneer wij niet hebben wat wij begeeren, is het, alsof niets van hetgeen wij wèl hebben, waarde bezit. Noch zijn gezin, noch zijn stand, noch zijn geld, noch zijn krediet, noch zijn respectabiliteit worden door Jan Meijer op prijs gesteld. Hij verlangt naar aanzien, en wil een voornaam man worden. Als hij in de dagbladen las, dat de heer Jan Meijer dit had gezegd, of dat voerstel had gedaan, of bedenkingen te berde had gebracht tegen het voorstel van den heer Jan Mulder, dan zou hij voldaan wezen. Een courant, waarin een hoofdartikel met het opschrift: »de motie- Meijer" — o mocht hij die eens onder de oogen krijgen! Met al zijne respectabiliteit is hij toch maar een man als een ander. Behalve zijn vrienden, zijn handelsbetrekkingen, zijn leveranciers en de redactie van het Adresboek, weet niemand, dat er een Jan Meijer bestaat, en hij dorst er naar, dat de gansche stad van hem gewaagt. Is hij minder dan zijn overbuurman N.N., die lid van den Gemeenteraad werd? Lid van den Gemeenteraad, dat wil hij ook z'yn. Wordt er feestelijk een eerste steen gelegd, dan moet er ook plaats voor hem wezen op het terrein, en voor zijn dames op de tribune. Wordt aan een gelauwerd krijgsman een eeresabel uitgereikt, dan moet hij zijn deel hebben in de dankbetuiging van den held. Wordt voor een staatspresident uit het Kafferland een feestmaaltijd aangericht, dan moet hij met hem klinken. Wordt een standbeeld onthuld, dan moet hij naast den metalen grooten man staan. Wie is die korte, dikke heer, met dat kroezig haar en dien mopneus, rechts van den burgemeester? Zoo zal dan iemand, buiten de omheining, aan een zijner vrienden, mede buiten de omheining, vragen. En de vriend zal antwoorden: Kent gij hem niet? Dat is Jan Meijerl Wel zoo, zal dan weder de vrager zeggen, is dat nu die Jan Meijer? Ik heb veel van hem gehoord, en ben blijde, dat ik nu ook eens weet, hoe hij er uitziet! Zoover moet het komen, of anders zal Jan Meijer zijn leven lang ongelukkig blijven. Inmiddels doet hij wat hij kan om zich bij het publiek bekend te maken. Geen openbare vergadering, geen meeting , of hij is er bij. Hij stelde een amendement voor op de statuten der vereeniging tot bestrijding van het schoolverzuim. Hij ried aan, een adres bij de hooge regeering in te dienen, op de laatste zitting van het genootschap tot verbetering der volksuitspanningen. Hij hield een redevoering op de meeting over de tabaksbelasting. Beschermers der dieren, belangstellenden in het nationaal too-: neel, bevorderaars van den landbouw, tegenstanders van de dronkenschap, bouwers van arbeiderswijken, allen, die de wereld vervullen met het gerucht hunner pogingen tot verheffing van het algemeen welzijn, zien hem telkens in hun midden verschijnen. Hij zou nog liever een dag de beurs overslaan dan op zulk een bijeenkomst ontbre-l ken. De verslaggevers der dagbladen kennen hem reeds. Z'a noemen hem onder elkander: den onvermijdelijken heer Meijer. Het gebeurt wel eens, dat hij in een commissie tot het ontwerpen van een verzoekschrift of tot nazien der jaar-rekening wordt benoemd. Doch bij lange zoo dikwijls niet als de twee of drie andere onvernijjdelijken, die zelden worden voorbijgegaan, en zells, wat Jan Meijer nog nooit te beurt viel, nu en dan in een bestuur worden gekozen. Eens stond hij op het tweetal met een bijna aan ieder onbekend persoon van lager stand dan hij. Thans zou hij er komen! In zijn verbeelding rezen reeds circulaires op, met een rij deftige namen er onder, en aan het einde daarvan: Jan Meijer, Secretaris. Doch toen de briefjes voor de stemming werden rondgedeeld, zag hij den bode tot deze en gene met de oogen knippen, en sommige leden elkander met den elleboog aanstooten, of iets in het oor fluisteren. Zijn mededinger kreeg de meerderheid, en verklaarde zich de keuze te laten welgevallen. Van waar die geheimzinnigheden? Hij bleef niet lang in twijfel. Jan Meijer is roomsch. Dat kan in omstandigheden als de zijne evenals in meer andere lastig zijn. Hij begreep het, en werd er gemelijk van. Dat nu juist zijn geloof een struikelblok moest wezen! Zekerlijk, nooit en voor niets ter wereld zou hij het prijs geven, maar dat het zijn weg naar het aanzien versperde, was toch hard. Nochtans, een aanzienlijk man zal en wil hij worden. Die hem tegenwerken, meenen het zoo erg niet; zij roemen immers altoos op hunne verdraagzaamheid, verlichting, beschaving en vooruitgang? Wellicht veronderstellen zij, dat hij met al die kostelljkheden onzer, eeuw niet ingenomen is. Dat zal hij hun anders bewijzen! Hij gebruikt deze stopwoorden nu nog vlijtiger dan zij. Telkens als hij redevoert op een vergadering, schijnt bij hun toe te roepen: ziet ge wel, dat men roomsch kan wezen en verdraagzaam, roomsch en verlicht, roomsch en beschaafd, roomsch en vooruitstrevend, roomsch en al wat het geëerde publiek maar wil? Hij tracht het getal zijner liberale bekenden uit te breiden en is verheugd als zij een uitnoodiging van hem aannemen. Dat toont van hun kant, dat zij hem voor geen geestdrijver, geen fanatiek , geen ultra houden. Van zijn kant toont de uitnoodiging, dat hij een vijand van afscheiding is. Daarom ook zondert hij zich hoe langer hoe meer af van zijn katholieke vrienden. Desniettemin betreurt hij het, dat zij hem niet begrijpen. Als zij zijne ruimere inzichten hadden over de behoeften van onzen tijd, zouden zij hem wel hooger waardeeren. Dan zouden zij beseffen hoe noodig mannen als hij zijn, om de vooroordeelen der andersdenkenden tegen de Katholieken te verwijderen, en hoe vereerend en voordeelig het voor hen wezen zou, als hij tot aanzien kwam en lid van den Raad werd. Wat hem betreft, die minder bekrompen is dan zij, hij acht dit een zaak van hoog belang ook voor de Katholieken. En daarom kan hij het zich getroosten, als, uit gebrek aan doorzicht, afgekeurd wordt, dat hij in een kiezersvereeniging zich voorstander heeft genoemd van de gemengde school en van de scheiding tusschen Kerk en Staat. Wil men het dan volstrekt niet vatten, dat zulke verklaringen de eenige weg zijn, waarlangs de Katholieken in den Raad kunnen komen ? Is men er dan blind voor, dat hij nooit hun vertegenwoordiger zou worden, als hij ze achterliet?
Onder zijn liberale vrienden zijn er, die hem naar waarde schatten. Nadat hij in de kiezersvereenisring belijdenis had gedaan zijner beginselen — Jan Meijer heeft ook beginselen —, is hij hun man. Hij timmert niet hoog, is meegaand, durft geen ander gevoelen hebben dan het hunne, ziet hen naar de oogen en is vereerd met hun omgang. Wanneer er weder eens een roomsche in den Raad mag, zouden zij hem inderdaad wel kunnen gebruiken als een bewijs van hun verdraagzaamheid.
Jan Meijer heeft dus kans. Zijn keus is slechts een quaestie van tijd. Maar, hij moge al lid van den Raad worden, tot aanzien brengt hij het nooit. Zonder achting geen aanzien. Ook vroeger had hij liberale vrienden, zij mochten hem gaarne lijden, want hij is gul en goedaardig, en zij wisten niet, dat hij geen karakter beeft. Nu weten zij het, en met de gelijkheid tusschen hen is het uit. Jan Meijer, minder hun vriend dan hun hoveling, is al blijde dat bij in hun gezelschap wordt gedoogd. Hij moet zijn best doen om hen te bc-; hagen, en deze onderdanigheid tegenover zijn meer-j deren zal nog toenemen, als hij het doel zijner wenschen heeft bereikt. Want dan heeft hij' buiten hen, niemand meer. Bij zijn geloofsgenooten, die de schouders hebben opgehaald, toen hij zijn vermaarde verklaringen aflegde, is hij niét in tel, en dit bespeuren de overigen wel. Wieinzijo eigen kring niets geldt, blijft evenzeer in den vreemdden kring zonder beteekenis. Hg zal daar zitten,; bij goedgunstig verlof, om te prijzen wat de heeren wijzen. Evenwel, waar de anderen zich ver-i toonen, zal ook hg te zien zijn; hebben zij een staatsierok aan, hij ook; gaan zij een afgeschoten ruimte binnen, hij ook; omringen zij den feest^ redenaar, hij ook; zetten zij zich aan de eere-: tafel, hij ook. Maar hij altoos als iemand van het gevolg. Zoodra hij een poging wilde doen om een persoon te schijnen, zou het voor goed met zijn heerlijkheid gedaan zijn.' Dat weten zijn collega's, dat weet ieder zijner bekenden, dat weet hij zelf, en tevens weet hij, dat al de anderen het weten- Ziedaar het aanzien, waarnaar Jan Meijer streeft' M.
---

Verscheidenheden.
In Frankrijk werd dezer dagen op een school van het 18° arrondissement aan een leerling gevraagd, wat Nieuw-Caledonië was. »Een fransche bezitting in de Stille Zuidzee", luidde het juiste antwoord. »En langs welken weg gaat men er heen?" hernam de onderwijzer. y>Via den krijgsraad".
Het fransch-italiaansch handelstractaat,1 dat den lö"" jl. ten einde liep, is voor 6 maanden verlengd, daar de onderhandelingen voor een nieuw tractaat nog hangende zijn.
In het stadje Bischweiler in dan Elzas heerscht groote ellende, tengevolge van het stilstaan der weverijen. Voor den oorlog in 1870 hebben namelijk de eigenaars hunne inrichtingen meerendeels voor een spotprijs aan duitsche speculanten verkocht. Deze verkochten ze, na den oorlog, voor zoo hooge prijzen, dat het den tegenwoordigen eigenaars onmogelijk was, de zaken langer aan te houden. Dientengevolge moeten verscheidene honderden werklieden door de openbare liefdadigheid worden onderhouden.
Het civiel gerechtshof te Berlijn heeft de vorderingen der schuldeischers van het huis Strousberg onderzocht. Het actief van dit huis bedraagt 7,000,000 mark, die, na aftrekking van hypothecaire schulden, niet voldoende zullen zijn om de kosten van het proces te dekken. Het getal crediteurs is niet minder dan 750. De raad van administratie heett Mevr. Strousberg 20 mark per dag vergund.
Volgens den berlijnschen Post hebben zich in Pruisens hoofdstad egyptische agenten opgehouden, om duitsche officieren voor het leger van den Khedive te werven. Of die pogingen eenig succes hadden, is niet bekend.
Een te Altona verschijnend blad bericht, dat prins Bismarck het kasteel Reinbeck, bij zijn eigendom van Friedrichsruhe, in het Lauenburgsche , gelegen, voor de som van 120,000 thaler heeft aangekocht.
Een duitsch blad spreekt van de snelle vorderingen, dooc Sebastopol gemaakt, sedert het, 12 maanden geleden, tot eene handelshaven verklaard werd. Gebouwen en boulevards rijzen als bij tooverslag uit den grond op.
Men kent de teederheid van Times, Standard enz. voor de Duitschers. Die teederheid schijnt niet van weerszijden te komen; althans een tijdelijk in Duitschland verblijvend correspondent van den Times zendt aan dat blad een klein extract van de Voss. Zeit,, waarin gezegd wordt, dat bij gelegenheid van het Kerstfeest — op den zoogenaamden Boxing Day —en gedurende de verdere dagen van Dec. twee derden van de engelsche natie smoordronken waren, en vrouwen van eiken rang en stand in beschonken toestand op straat lagen.
Maandag heeft te Petersburg dejaarlijksche plechtigheid plaats gehad van het zegenen der Newa. De Keizer, de hooge staatsambtenaren en de leden van het corps diplomatique waren daarbij tegenwoordig.
In een hotel in de amerikaansche stad Porkopolis werd onlangs, toen tijdens den grooten schoonmaak een buffet van den muur werd genomen, een muizennest ontdekt, dat vervaardigd was uit snippers van muntbili etten, en door een wand van geldstukjes gebarricadeerd was. Het bedrag der door de muizen gestolen gelds- en papierwaarde beliep ongeveer 46 nederlandsche guldens.
---

