OFFICIEEL GEDEELTE.
Bij Zijner Majesteits besluit van den 19den Junij 1876, n°. 24, is benoemd tot raadsheer in den Hoogen Raad der Nederlanden mr. A. A. de Pinto , thans raad-adviseur bij het Departement van Justitie, uit welke laatstgenoemde betrekking hem tevens eervol ontslag is verleend , een en ander met ingang van 1 September 1876. Bij Koninklijk besluit van 20 Junij 1876, n*. 21, is de benoeming van J. Bosch Bruist, burgemeester van Nieuwleusen, tot secretaris dier gemeente, goedgekeurd. Bij Zijner Majesteits besluit van den 19don dezer, n°. 21, is aan den gewezen wachter bij 's Rijks kustverlichting te Egmond aan Zee, Ary Plantijdt of Arie Plantcijdt, ter zake van vijf en zestigjarigen ouderdom, met ingang van 1 Julij 1876, toegekend een pensioen ten laste van den Staat, ten bedrage van een honderd negen en zeventig gulden (f 179) 's jaars. Bij Koninklijk besluit van 19 Junij 1876, n°. 17, is G. M. A. Passtoors , thans surnumerair bij de administratie der directe belastingen, in- en uitgaande regten en accijnsen, werkzaam in de inspectie Middelburg, benoemd tot ontvanger der gemelde middelen te Kerkrade.
---

MINISTERIE VAN BINNENLANDSCHE ZAKEN. Rijks-veeartsenijschool.
De Minister van Binnenlandsche Zaken brengt ter algemeene kennis, dat het examen om als leerling aan's Rijks Veeartsenijschool te Utrecht te worden opgenomen, ingevolge artt. 20 en 21 van het reglement voor die school, vastgesteld bij Koninklijk besluit van 2 September 1874 (Staatsblad n°. 125), zal plaats hebben op Maandag 10 Julij e. k. en volgende dagen, des voormiddags ten 8 ure; dat belanghebbenden zich in persoon of schriftelijk, mits portvrij, vóór of op 30 Junij e. k. bij den directeur der school moeten aanmelden, met overlegging van: hunne geboorte-acte ; een bewijs van hun goed gedrag, afgegeven door het gemeentebestuur van hunne woonplaats; en eene verklaring van een geneeskundige, dat zij met goed gevolg of meer dan eens de inenting der koepokken hebben ondergaan of aan de natuurlijke kinderpokken (variolae) hebben geleden. Voorts wordt bekend gemaakt, dat, krachtens art. 22 van voormeld reglement, tegen betaling van f 200 's jaars, te voldoen in twee gelijke termijnen, als leerlingen kunnen worden opgenomen zij, die op 7 September 1876 niet ouder dan 24 jaren , en , naar het oordeel van den raad van bestuur over de school, ligchamelijk genoegzaam ontwikkeld zijn en bij het examen blijken goed leesbaar te kunnen schrijven en kennis te hebben van: a. de gronden van de spraakkunst der Nederlandsche taal: b. de beginselen van de Hoogduitsclie en Fransche talen , zoodat de adspirant op het eerste gezigt uit beide talen in het Nederlandsch kan voerbrengen: c. de beginselen der algemeene en vaderlandsche geschiedenis ; d. de beginselen der aardrijkskunde; e. reken- en stelkunde, met inbegrip van vergelijkingen met meer dan éón onbekende, vergelijkingen van den 2den graad, reken- en meetkunstige reeksen en het praktisch werken met Iogarithmen; f. meetkunde; de planimetrie; bovendien wordt verlangd, dat de adspirant, ook al is hij niet bekend met den geheelen omvang van hoek-, driehoeks- en ligchaamsmeting, toch de voornaamste formules kan toepassen, welke dienen voor de oplossing van regt- en scheefhoekige platte driehoeken en ter berekening der oppervlakken en inhouden van prisma, pyramide, kegel , cylinder, bol, bolvormig segment en sector. Aan dezelfde bepalingen zijn, volgens art. 23 van het reglement, onderworpen zij, die tegen betaling van f 50 'sjaars alleen onderwijs en niet tevens huisvesting en verpleging in de school wenschen te ontvangen. 's Gravenhage , 9 Mei 1876. Voor den Minister, De Secretaris-Generaal, Hubrecht. De Audientie van den Minister van Binnenlandsche Zaken zal aanstaanden Zaturdag 24 dezer niet plaats hebben.
---

MINISTERIE VAN MARINE.
De Minister van Marine brengt, ten vervolge op de bekendmaking yan den Sisten Januarij jl., ter kennis van belanghebbenden, dat bij 8 Konings besluit van den 19den dezer, n°, 9, eene wijziging is gebragt
in den gestelden leeftijd voor artsen, die mogten wenschen , onder genot van eene premie van zes duizend gulden (f 6000), voor den tijd van vier jaren als officier van gezondheid der 2de klasse bij de marine in dienst te treden. Die leeftijd, vroeger vastgesteld od 30 jaren, wordt met tien jaren vermeerderd, en alzoo gebragt op een maximum van 40 jaren. Artsen, die genegen mogten zijn op de voormelde voorwaarden by de marine in dienst te treden, wenden zich bij gezegeld request tot het Departement van Marine, en leggen daarbij over : eene verklaring, waaruit blijkt dat de sollicitant Nederlander is; zijne geboorte-acte; het diploma van arts; een bewijs, dat voldaan is aan de nationale militie; een bewijs van geschiktheid voor de militaire dienst, afgegeven door een officier van gezondheid van de zeemagt; een certificaat van goed gedrag, afgegeven door het gemeentebestuur zijner woonplaats. 's Gravenhage, den 22sten April 1876. De Minister voornoemd, Taalman Kip. a. b. c. d. e. fDe luitenant ter zee der 1ste klasse W. C. A. Ziegenhirt von Rosenthal, dienende aan boord van Zr. Ms. wachtschip te Hellevoetsluia, wordt met den laatsten dezer op non-activiteit gesteld, terwjjl met den lsten Julij daaraanvolgende de luitenants ter zee der 2de klasse W. J. P. van Waning en Z. J. Cambier, respectivelijk geplaatst worden aan boord van voornoemden bodem en monitor Heiligerlee , laatstgenoemde als 1ste officier. De aewone Audientie van den Minister van Marine zal op Vrijdag den 23sten dezer niet plaats hebben.
---

MINISTERIE VAN FINANTIEN.
De gewone Audientie van den Minister van Finantien zal op Donderdag den 22sten Junij 1876 niet plaats hebben.
---

MINISTERIE VAN OORLOG.
De Audientie van den Minister van Oorlog zal op Donderdag den 22sten Junij aanstaande niet plaats hebben.
---

MINISTERIE VAN KOLONIËN.
Voor de dienst in Nederlandsch Indie zijn benoodigd twee krankzinnigen-artsen , waarvan de een zoo spoedig mogelijk , en de ander tegen het einde van dit jaar, naar Batavia zal behooren te vertrekken. Deskundigen, die genegen zijn zich als krankzinnigen-arts aan's lands dienst in Nederlandsch Indie te verbinden , kunnen zich tot en met ultimo Junij 1876, bij gezegeld request, tot het Departement van Koloniën wenden , onder overlegging van : a. een bewijs van zedelijk gedrag , afgegeven na dagteekening dezer bekendmaking, door burgemeester en wethouders der gemeente van inwoning van den verzoeker; b. een door den Commissaris des Konings in de betrokken provincie afgegeven certificaat van voldoening aan de wet op de nationale militie, c. bewijzen van bevoegdheid tot uitoefening der geneeskunst, en bewijzen van kennis in de psychiatrie Aan de betrekking van krankzinnigen-arts in Nederlandsch Indie is verbonden een activiteits-tractement van f 600 (zes honderd) 's maands, met vier driejaarlijksche tractements-verhoogingen, elke van f 100 (honderd gulden ) 's maands , tot een maximum tractement van f 1000 (duizend gulden ) 's maands , benevens vrije woning, of eene geldelijke schadeloosstelling deswege. Ten opzigte der bepalingen omtrent verlof, pensioen, enz., ook wat hunne echtgenooten en kinderen betreft, staan de krankzinnigen-artsen in Indie in alle deelen gelijk met de overige burgerlijke landsdienaren daar te lande. De voordeelen verbonden aan de uitzending van hier als gesteld ter beschikking van den Gouverneur-Generaal van Nederlandsch Indie, om te worden benoemd tot krankzinnigen-arts daar te lande, bestaan in : 1°. een voorloopig tractement van f250 (twee honderd vijftig gulden) 's maands, ingaande met den dag van inscheping voor de reis naar Batavia en voortdurende tot den dag waarop het activiteits-tractement volgens de deswege bestaande bepalingen in Indie gerekend wordt in te gaan, en waarop, vóór het vertrek, een voorschot van twee maanden wordt uitgekeerd; 2°. eene gratificatie voor uitrusting, ten bedrage van f 2500 (twee duizend vijf honderd gulden) ; 3°. overtogt naar Batavia, als gouvernements-passagier der eerste klasse, op een der via Suez vertrekkende Nederlandsche stoomschepen, casu quo ook voor het hem .vergezellend wettig gezin. Daarentegen moeten de belanghebbenden zich schriftelijk verbinden
tot de onverwijlde teruggave aan 's lands kas in Nederlandsch Indie vati alle gelden . welke ann hen en te hunnen behoeve zullen zijn voldaan , zoo wegens gratificatie voor uitrusting, als wegens overtogt naar Batavia, bijaldien zij binnen den tijd van Dy /jaren na hunne aankomst op Java , anders dan ten gevolge van wèl bewezen ziels- ofligchaamsgebreken , buiten eigen toedoen ontstaan , uit 's Gouvernements dienst mogten worden ontslagen. Zij die in aanmerking komen voor de betrekking van krankzinnigenarts in Nederlandsch Indie, worden vóóraf onderworpen aan een geneeskundig onderzoek van wege den inspecteur van de geneeskundige dienst der landmagt , opdat blijke of zij zijn van een gezond ligchaamsgestel , en vrij van voor de burgerlijke dienst in Nederlandsch Indie hinderlijke gebreken. 's Gravenhage , den 12den Junij 1876 De Minister van Koloniën, W. van Goltstein.
---

