VIJANDEN EN VRIENDEN ONZER BOSSCHEN.
Een brief van den Heer C. J. M. JONGKINDT CONINCK.
lraarde Redacteur ! Vergun mij nog het een en ander te voegen bij hetgeen ik aan de Provinciale Drenteche Courant, op verzoek, ter opname inzond, over het belang van de uitbreiding en doelmatige toepassing van de houtteelt in Drenthe, en op uwe uitnoodiging zeer gaarne voor het Bijblad (n.. 7 & 8) afstond. Zooals ik u meldde ontbrak de tijd mij het geschrevene geheel om te werken, dat noodig zou zijn geweest om 't geen ik nu meer uitsluitend met het oog op Drenthe sprak en schreef, wat 'meer te generaliseren. Thans dient de lezer in het oog te houden, dat ik uitsluitend voor die landbouwvergadering een onderwerp inleidde en in schrift bragt, omdat men meende dat het voor Drenthe van eenig belang was. Eene opmerking, daar medegedeeld, maar in de pen gebleven, wil ik nog bij het geschrevene voegen. Voor twee andere zaken, van meer algemeen belang, vraag ik u mede nog eenige ruimte. Het eerste geldt hel water in den ondergrond, het water dat men niet ziet, maar dat daarom niet minder hindert. Zooals u bekend is, is de over 't geheel hooge ligging van Drenthe gunstig voor waterafvoer en is het dan ook te betreuren, dat in eene Provincie, die door hare natuurlijke ligging gevrijwaard kon zijn voor allen overlast van water, duizende hectaren worden aangetroffen, die alleen omdat ze het overtollige water niet kunnen afvoeren,
ongeschikt zijn om in cultuur te worden gebragt. Wordt ontginning in 't algemeen onmogelijk daar waar men geen meester is over behoorlij ken waterafvoer, in het bijzonder is dit ook van toepassing op de houtteelt (de uitzonderingen zooals de soorten van wilg, enz., daargelaten) niet alleen op die gronden, welke gedurende een zeker gedeelte van het jaar onder water staan, maar ook op die, waar het water in den ondergrond blijft staan en door slooten of greppen niet kan worden afgevoerd. 't Is geene veronderstelling maar een feit, dat houtteelt, zooals die voor de heidegronden van Drenthe aangewezen is, onmogelijk wordt waar behoorlijke waterafvoer niet kan plaats vinden. Niets mag er dan ook verzuimd worden om bij den aanvang eener ontginning door houtteelt, zorg te dragen dit hoofdbeginsel te kunnen toepassen, 't zij dat de natuurlijke ligging van den grond het schieten van greppen voldoende maakt, of dat kunstmatige ophooging van den grond door het graven van slooten of diepe greppen op geregeldeu afstand noodig wordt. Een decimeter te diep gespit hindert minder dan een halve le ondiep; een sloot le veel zal nimmer sc4aden, een grep le weinig kan, een bosch doen kwijnen. Afdoende voorbeelden zou ik ook hier kunnen aantoonen van de schade, die het water in den grond, het water dus dat men niet ziel, maar bij 't graven van een gat ontdekt, teweeg kan brengen en 't ligt bij eenig na-9
denken • in den aard der zaak, dat de nieuw gevormde worteltjes telkens moeten verrotten, wanneer zij gedurende maanden blootgesteld zijn aan de inwerking van stilstaand water. Onze naald- en de meeste loofbomen zijn nu eenmaal geen waterplanten en men behandele ze dan ook niet als zoodanig. Op deze opmerking, die ik te Hoogeveen wel heb gemaakt, wil ik er nog een paar laten volgen, die ik daar achterwege heb gelaten, omdat de tijd te kort was, maar die u zoo ik hoop van belang genoeg zult achten om ze in 't Bijblad een plaatsje te gunnen. Zij betreffen onze Houlvernielers en bedervers , die gevoegelijk in twee groepen kunnen verdeeld worden. Tot de eerste groep behoort de mensch en wel in den vorm van den baldadigen kwajongen, den brooddronken of werkelijk dronken jongeling of man, of den wraakzuchtige, die zich niet ontziet het met zorg gekweekte plantsoen opzettelijk te vernielen. In de omstreken der Maatschappij van Weldadigheid bevinden zich menigte houtbedervers en vernielers vandie soort, en ik mag dus uit treurige ervaring schrijven. Uit de dennen en larixen die hier langs de publieke wegen staan, worden de koppen gesneden of afgedraaid; de pas geplante eikentelgen met het hakmes of den bijl zoodanig beleedigd, dat de wonde niet meer geheeld kan worden en de boom, als hij in 't leven blijft, een kankerachtigen stam behoudt. In de naburige gemeente Diever werden eenige honderde eikentelgen langs den nieuwen straatweg geplant. Voor ze nog in de gelegenheid waren geweest te bewijzen dat ze goed aangeslagen waren, lagen er in 't zelfde voorjaar van de planting reeds een 5 Otal ontworteld of zoo beschadigd, dat ze de wonden toch niet meer te boven konden komen; een onzer buren trof dat voorjaar 't zelfde lot en ook de Maatschappij van Weldadigheid deelt in het treurig lot om de fraaiste exemplaren van dennen, larix en eik aan het ontleedmes dier onverlaten ten offer te moeten brengen. – Eene andere soort houtvernieler, tot dezelfde groep behoorende,. treft men in de omstreken hier aan in den zoogenaamden twiegsnijder. Die menschen houden zich in den winter onledig met het maken van mandjes, waartoe als grondstof de eenjarige loten van den vuilboom (Rhamnus frangula), een hier algemeen in 't wild groeijend onderhout, gebezigd wordt.
Troepen van 20, 30 mannen, vrouwen en kinderen gaan uren ver om die „twieg" (zoo door hen genoemd) uit de bosschen te snijden. Wanneer ze dat werk verrigt hebben (in 't bosch worden de loten in den herfst van de bladen ontdaan) dan wordt de twieg in bossen gebonden, zoo groot dat een flinke arbeider er een vracht aan heeft; maar daar hij die vracht evenmin als de orgeldraaijer zijn orgel, onder den arm kan nemen, heeft de twiegsnijder een zeer praktisch middel uitgevonden om zijn draagkracht te verhoogen. Hij snijdt daartoe twee berken of eikenstammen van die dikte waarop hakhout hakbaar is, steekt ze in de bos en op deze wijze is hij in staat zijn draagvermogen over de beide schouders te verdeelen en de bos twieg op zijn rug te nemen. Hij is natuurlijk niet zoo beleefd (en 't zou ook te veel van hem gevergd zijn) om die stokken, welke de waarde van een hakbaren stam vertegenwoordigen, meermalen te gebruiken en hij geeft er dan ook de voorkeur aan om telkens nieuwe draagstokken te snijden en te stelen; maar dit is nog niet alles. De jonge loten van den berk zijn uitstekende plaatsvervangers voor de loten van den vuilboom en nu hangt het er laar van af wat het meest van zijne gading is. Vindt hij niet genoeg van den laatsten, dan geneert hij zich met den berk. Hoe de bosschen ook op deze wijze vernield worden, vereischt geen nader betoog 1). Ik verwacht de gegronde opmerking, dat het er al zeer treurig met de politie moet uitzien, wanneer zulke feiten publiek en dagelijks kunnen geschieden en ik ben de eerste om dit te erkennen; de gemeenteveldwachter heeft het ten platten lande in den regel te druk om nog te denken aan eigenlijke politiezorg of die althans uit te oefenen; rijksveldwachters vertoonen zich hier zeer enkel om hun boekje te laten afteekenen en op deze wijze „acte de presence" te geven; onbezoldigde rijksveldwachters beteekenen weinig, tenzij ze door belooning in staat gesteld worden geregeld dienst te doen of hun tijd te wijden aan politiezorg. Voor de meesten blijft ”de penning" die hun nage-
reikt wordt bijzaak; voor enkelen het middel om zich den „penning van verdiensten" te verschaffen en door betoonde activiteit hooger op te klimmen, maar een politieagent, 't zij bezoldigd of onbezoldigd, vermag niets tegen eene georganiseerde bende twiegsnijders. Door het aanstellen van onbezoldigde rijksveldwachters heb ik het twieg snijden en het stelen uit de bosschen zoo niet geheel, dan toch ten deele kunnen te keer gaan, maar het vernielen van opgaand hout langs de wegen niet. Men behoeft toch waarlijk geen geslepen gaauwdief te zijn, om met een mes gewapend zelfs op klaarlichten dag schade toe te brengen aan boomeu, die men voorbij gaat; hoeveel te minder dus wanneer dat werk der duisternis zoo gemakkelijk en bijna straffeloos bij nacht en ontijden kan geschieden. Ik zeg bijna strafeloos , want een ellendeling die zoo iets doet, (baldadigheid zonder ik nog uit) bekommert er zich weinig om of hij een paar dagen „in de kast" moet doorbrengen. Een nieuw wetboek van strafregt zal misschien (mogt het spoedig zijn) eindelijk onze wetgevende magt bereiken. Mogt dat nieuwe wetboek strenge bepalingen bevatten ten aanzien van die houtvernielers. De artt. 444, 445 en 446 van onze Code penal zijn daartoe niet voldoende. Het beschadigen van hout of houtgewas in dier voege, dat het aan zijne bestemming onttrokken wordt, diende althans even streng gestraft te worden als 't geen thans in bovenbedoelde artt. respectivelijk ~verwoesten", „vellen" of „versterven" genoemd wordt 1). Door onbezoldigde rijksveldwachters zijn hier processenverbaal opgemaakt tegen die verschillende houtvernielers, maar ze werden, bf vrijgesproken ibf bij overtuigend bewijs tot eene ligte straf veroordeeld. 't Plantsoen was niet verwoest, niet geveld en niet
„derwijze geknot, afgeltakl of 02218g0r8i dat het versterven moest”. Deze strafbepaling is allergebrekkigst. Wij zullen een voorbeeld uit de praktijk aanhalen. Een eikentelg (dus voor opgaande boom bestemd) was op lt meter afgesneden. De dader werd betrapt maar vrijgesproken, omdat de getuige (een beambte der Maatschappij) niet kon getuigen, dat die boom versterven moest. Het bewijs dat die boom versterven moest, was niet dan na verloop van een jaar te leveren. Stel dat in September een eikentelg, 't zij bij of boven den grond, bijv. op halve manslengte afgesneden of afgedraaid wordt, ('t laatste valt ook zeer in den smaak) dan kan hij in het volgende voorjaar uitloopen maar dan nog niet per se dood zijnde, 't geen niet anders te bewijzen is dan door uitrooijing, kan hij nog in St. Jan uitloopen, 't zij bij den wortel of den stam en is het bewijs van versterven niet anders te leveren dan in September van 't jaar nadat de wandaad gepleegd is. De aanklager kan noch mag op den door hem afgelegden eed getuigen dat de boom moét verserven. Een ruim veld voor advocaten om houtvernielers vrij te spreken of hen een minimum-straf, ontleend aan een ander art, van onze Code penal, op te leggen. Zeker is het echter dat den houttelers niets anders overblijft, dan den afgesneden boom uit te rooijen en er een anderen voor in de plaats te stellen. De schade die hij lijdt, is gering in vergelijking met de ergernis die hij ondervindt. Dat de wet ook eene andere toepassing van straf toelaat, .is mij evenzeer gebleken. De opvatting van den regter doet ook in deze alles af. Mog,ten ze allen maar doordrongen zijn van het denkbeeld dat het vernielen van opgaand hout zwaarder gestraft dient te worden dan het stelen van een appel of het zoeken van eikels (indien ik mij wel herinner door de Regtbank te Deventer zwaar gestraft). Ik herhaal den wensch dat in een nieuw wetboek van strafregt strenge straffen mogen worden bedreigd en dan ook uitgesproken en toegepast, tegen onverlaten die de houtteelt althans van opgaand hout langs de wegen feitelijk tegenhouden en den houtbeler niet alleen schade, maar doorgaande ergernis berokkenen en hem met aanhoudende vrees vervuld doen zijn dat 't geen heden met een lOtal hoornen geschied is, morgen met een 20ta1 herhaald zal worden. Versterking vooral der Rijkspolitie is ten platten lande 9*
en althans hier dringend noodzakelijk om eerbied voor de wet in te boezemen. V66r dien tijd denke men er toch niet aan onze wegen evenals in Pruissen met vruchthoornen te beplanten. Waar thans de boom bijna straffeloos vernield wordt, zal men er weinig tegen opzien zich de vrucht toe te eigenen. Van deze rubriek van houtvernielers afstappende, zijn er onder de groep „mensch" nog anderen die, zij het dan ook niet middellijk, dan toch onmiddellijk tot het hout-bederf medewerken. Ik las daar juist dat de gemeenteraad te Zutphen eene verordening heeft vastgesteld, waarin het volgende bepaald wordt: „Onverminderd de bepalingen der wet op de jagt en „visselierij , is het verboden in de Stads wandelingen en „in het algemeen langs den openbaren weg binnen deze „gemeente vogelnesten uit te halen, vogels te dooden, te „kwetsen of met lijmstrikken, knippen of op welke wijze „ook te vangen. Voor zoover daarin niet bij eene andere „wet is voorzien, wordt overtreding van dit verbod met „eene boete van 1-5 gulden gestraft." Zulke verordeningen behoorden in elke gemeente van ons vaderland te bestaan I). Geméentelijke verordeningen en dan nog maar in eene enkele plaats of stad, slechts geldig voor de stads wandelingen of openbare wegen, baten in 't algemeen weinig. Zelfs eene voor Nederland algemeen geldende strafbepaling, hoe gewenscht en uitvoerbaar ook, kan nog niet tot het doel leiden om te voorkomen dat wij meer en meer magteloos zullen worden tegen de grootste vijanden van onze bosschen : de schadelijke insecten, die ik tot de tweede groep van onze houtvernielers en houtbedervers reken. Met de meeste belangstelling zullen vele lezers in het Bijblad van de Landbouw-Courant N.. 3 de eerste serie van artikelen van Dr. J. Ritzema Bos gelezen hebben. De poging tot verspreiding van meerdere kennis omtrent de insecten die het hout technisch of physiologisch schade toebrengen, verdient alle toejuiching en zal er zeker toe bijdragen om de aandacht op nieuw te vestigen op vijanden, die menigmaal legioenen ten hunnen dienste hebben.
rangboomen en andere middelen die den houtteeler ten dienste staan, zullen op den regten tijd en goed toegepast de schade kunnen verminderen 1). De natuurlijke vijanden van de insecten (de vogels) zullen echter wel de minst kostbare bestrijders blijven van eene plaag, die meer en meer dreigt toe te nemen, wanneer alle middelen met goed gevolg in 't werk worden gesteld om het aantal vogels te verminderen of zoo mogelijk uit te roeijen. Internationale wetgeving kan in deze slechts afdoende zijn, omdat vele vogels, en onder deze vooral velen die uitstekende diensten bewijzen voor de vernieling van schadelijke insecten, nu eenmaal behooren tot de kosmopolieten, die geen vaderland bezitten voor een stationair, gevestigd verblijf, maar in den regel overkomen dan en daar, waar ze het geschiktste voedsel vinden voor zich en hunne jongen. Wij hebben natuurlijk de trekvogels op het oog die met duizendtallen aankomen maar daardoor dikwijls juist de meest geschikte gelegenheid geven om ze bij duizendtallen te dooden. Eene wijziging van de jagtwet moge gewenscht zijn om het dooden en uitroeijen van wild (het konijn vooral), dat werkelijk aan het hout veel schade doet, gemakkelijk te maken, verre zouden wij er de voorkeur aan geven (en beide kunnen immers tot stand komen) indien ons te verwachten wetboek van strafregt , straffen bedreigt voor de daden in den Zutphenschen gemeenteraad als strafbaar aangewezen, en dan zoo mogelijk in eene verbeterde en meer uitgebreide editie bij elkander gevoegd. Ik resumeer ten slotte omtrent de beide laatste punten, dat: P. de bekwame houtteeler bij goede kweeking en planting van plantsoen, bij eene doelmatige bewerking
van den grond á priori zeker kan zijn van het welslagen zijner cultuur op de gronden, welke voor de houtteelt als aangewezen zijn, maar dat Ze. de wet hem dient te beschermen daar, waar hij onmagtig is alleen strijd te voeren tegen de vijanden die ik hierboven opnoemde, onmagtig ook om voldoende bescherming te verleenen aan zijne vrienden, de vogels.
Denken ook anderen er zoo over, laten wij dan wakker zijn, wanneer het wetboek van strafregt in behandeling komt en de aandacht der Regering tijdig vestigen op deze en andere zaken, die voor den boschkweeker en landbouwer van belang zijn. Gij , waarde Redacteur, zult zeker wel bereid zijn daartoe mede te werken. Frederiksoord, 14 Maart 1876.
') Dat er ook onder de twiegsnijders , eerlijke, brave mensehen zijn, zal ik niet behoeven op te merken. Enkelen snijden dan ook werkelijk niet anders als vuilboomhout en vragen behoorlijk toestemming. Dit zijn de eerlijken, die ik de gevraagde toestemming zelden weiger, omdat ik ze kan vertrouwen en weet dat ze daarvan geen misbruik maken.
*) Die artikelen luiden aldus: Art. 444. Al wie te veld staande oogsten of eenig van zelf opgekomen of met menschenhanden gesteld plantsoen verwoest zal hebben, zal gestraft worden met een gevangenis van ten minste twee, en ten hoogste vijf jaren. Art. 445. Al wie een of meer boomen , die hij wist een ander toe te behooron , geveld zal hebben, zal gestraft worden met een gevangenis, die ten aanzien van ieder boom niet beneden de zes dagen, noch boven de zes maanden zal mogen zijn, zonder dat ecter het geheel vijf jaren te boven mag gaan. Art. 446. De straffen zullen dezelfde zijn ten aanzien van iederen boom, die derwijze geknot, afgehakt of ontschorst is, dat hij versterven moet.
') Toen onlangs de langdurige koude en sneeuw onze gevederde vrienden mak hadden gemaakt, zooals de jongens zeggen, zag ik in Steenwijk gansehe benden uittrekken met lijmstrikken en andere instrumenten om zich van die lieve dieren meester te maken, in den regel alleen om het genot te smaken ze te kunnen (boden of na eenigen tijd cellulaire gevangenis te doen sterven.
1) Uit eigen ervaring is het mij o. a. gebleken dat het mogelijk is de groote schade door den dennelotrups (Tortrix brioliana) te temperen. Meermalen treft men slechts ééne rups op iederen den aan en wel bij of in den hoofdknop, die den toekomstigen stam moet vormen. Kiest men het juiste tijdstip dan kan een man met eenige jongens dagelijks duizende boomen zuiveren, voordat de rups het lot doorgevreten en zich naar de zijloten begeven heeft om ook deze te doorknagen. lloudt de rups zich in het hoofdlot op, zonder nog te veel schade te hebben toegebragt, dan moet de verwijdering of het dooden voorzigtig geschieden. Bij de zijloten komt het er minder op aan deze af te knakken en het rupsje te verwijderen. Het verzamelen dezer rupsen moet geschieden zoodra ze uitkomen, merkbaar aan het kwijnen van de clenneknoppen.
---

