Spinoza-vereering.
Somwijlen wordt —we wezen hierop onlangs — het gevoelen verdedigd dat bij het brengen van een eerbewijs de vraag niet rijzen mag, of hij, wien dit geldt, heeft gewerkt in eene richting, die *ok de onze is, zijne krachten wijdde aan een streven, waaraan ook onzerzijds sympathie wordt geschonken. Dit toch ware blijk van bekrompenheid. Men heeft — zoo heet het — uitsluitend te letten op de uitnemendheid der gaven, de veelheid der talenten, onafhankelijk van het doel, waaraan zij werden dienstbaar gemaakt. Hoe bekoorlijk ook in schijn, toch kan, gelijk destijds door ons werd aangetoond, deze eisch zich met ons zedelijk bewustzijn niet verdragen. Dit blijkt aanstonds, wanneer we acht geven op de gevolgen, waartoe het aanvaarden van dit beginsel zou leiden. Dan toch zoude men, om een voorbeeld te kiezen, indien het monster van Bremerhaven door de vervaardiging van zijn helsch werktuig eene buitengemeene denkkracht had geopenbaard, ook aan een monument ter eere van dezen persoon zijn' steun niet mogen weigeren. Deze consequentie achten we voldoende om de onjuistheid van het beginsel te doen zien. Intusschen wordt ook in het dagelijksch leven aan dezen eisch schier niet gehoorzaamd. Nog vraagt men naar hetgeen hij, voor wien een huldebetoon verlangd wordt, deed.of trachtte te doen. Dit toonen ook zij te beseffen, die pogingen in het werk stellen om een standbeeld voor Spinoza te stichten. Zal op den bijval van het publiek rekening kunnen worden gemaakt, dan dient althans op het voortreffelijke gewezen te worden van het stelsel, door dezen denker verkondigd, op de uitnemende eigenschappen zijner leer. Dientengevolge bepaalt men zich ook in de oproepingen, die ter volvoering van dit plan worden verspreid, niet tot de bloote vermelding van Spinoza's scherpzinnigheid, maar roemt men tevens, jal stelt zelfs op den voorgrond Spinoza's vrijheidsliefde. De vrijheid van denken vond in hem een harer welsprekendste woordvoerders. Aldus leidde onlangs de Hoofdcommissie der Spinoza-vcrcering deze ten onzent in. In naam dier vrijheid komt men u medewerking vragen. Ook het dezer dagen te Rotterdam gevormde Comité verklaart in zijne proclamatie dit niet minder duidelijk. Eerstens wordt Spinoza als goed en edel burger geprezen. » Maar," zoo lezen wij voorts, .» bovenal willen wij, door Spinona te eeren, eene warme hulde brengen aan hetgeen hij zoo uitnemend heeft vertegenwoordigd in een tijd van partijschap en vooroordeel op het gebied van godsdienst en maatschappij : vrijheid van gedachten, vrijheid van geweten, verdraagzaamheid. Niemand vóór hem verdedigde de vrijheid van godsdienstige en wetenschappelijke overtuiging zoo helder, scherp en bondig. Die vrijheid was de ziel zijner werkzaamheid, de grondtoon van zijn zelfstandig karakter. Was het wonder dat hij het tevens luide uitsprak: »de Staat heeft in waarheid geen andere bestemming dan de vrijheid?" " Spinoza — een vrijheidsheld. Geen betere hulde aan de vrijheid, dan een standbeeld ter ecre van dezen wijsgeer. Wel wordt het met ijver gepredikt. In trouwe, men zou meenendat hij, die niet op dit altaar zijne gave wil offeren, wel aan alle vrijheidsliefde moet zijn gespeend. En toch, zoo iets vreemdsoortig heeten mag, dan achten wij het dit, dat men ter eere van Spinoza juist de vrijheidsvaan. uithangt. Veeleer zouden we zeggen dat zijn schoonklinkende opschriften en grootsche beloften niet scherper konden worden gepersifleerd dan door hem een verdediger der vrijheid te noemen. Hoe is dit denkbaar? zal men wellicht met de Rotterdamsche heeren vragen. Verklaard niet Spinoza uitdrukkelijk dé vrijheid als het eenig doel van den Staat? Naïve tegenwerping. Ol van soortgelijke bewijsgronden zijn er nog meerderen te vinden. Ja, het Tractatus theologico politicus werd zelfs bepaaldelijk geschreven om, zoo het heette, de vrijheid van denken te verdedigen. Maar hoe kan dan nu nog twijfel rijzen aan den vrijheidslievenden geest zijner leer? Dit vraagstuk dunkt ons niet onoplosbaar. Of kwam men nooit tot de ervaring, dat niet immer een etiket voldoenden waarborg biedt voor de deugdelijkheid der stof? Gelooft men ten allen tijde het oordeel, door den kunstenaar over zijn werk geveld, de onbedriegelijkste maatstaf? Is men tot instemming bereid met elke theorie, zoo maar de leus, waarmede zij wordt aangediend, een goeden klank heeft? Bovenal, is het ondenkbaar, dat het gebouw, hetwelk men hoopt op te trekken, steeds ineenstort door de fundamenten die men legde ? Dat alle vrucht, die men kweekt, vergiftigd wordt door den bodem, waatuit zij haar sappen trekt? Rousseau verklaart, dat de Staat, na de artikelen der «rcligion civilc" te hebben vastgesteld, »peut bannir de I'Etat quiconque ne les croit pas;" »quiconque ose dire hors de VEglise point de salut, doit être chassé de I'Etat." Waartoe echter moet dit strekken ? Tot vermindering der onverdraagzaamheid. Haar te bestrijden, acht hij een duren plicht. In naam der verdraagzaamheid bijgevolg een standbeeld voor Rousseau I Is belangstelling in het algemeen welzijn niet eene hoogst loffelijke eigenschap ? Welaan dan, in naam der liefde voor het »salut public" een standbeeld voor Robespierre 1 Redeneert men in dien trant, dan is ook — we erkennen dit volmondig — een standbeeld voor Spinoza in naam der vrijheid alleszins gerechtvaardigd. Acht men echter den inhoud der leer, de wijze, waarop het doel moet worden nagejaagd, niet volstrekt onverschillig, zou dan niet wellicht Spinoza's roem als vrijheidsapostel moeten verbleeken ? Inderdaad, we gclooven, dat het dan zal blijken, dat de vrijheid onder de hoede van Spinoza niet bijster veilig is. Ja, reeds werd in naam der vrijheid een protest vernomen tegen Spinozavereering. Gelijk men zich herinneren zal, namen we vóór weinige weken in onze kolommen over een door het Haagsche Dagblad gepubliceerden brief van den heer J. H. Gunning Jr., waarin deze verklaart dat de vrijheid hem te lief is, dan dat hij |zou willen medewerken aan een standbeeld ter eere van den man, die een stelsel verdedigde, aan alle gewetensvrijheid beslist vijandig. ** Tot dusverre bleef dit schrijven onweersproken. Toch is dit — het Rotterdamsche Comité strekt o. a. daarvan ten bewijze — nog niet als teeken van instemming aan te merken. Het stelsel van ignoreeren is — wij wezen er nog dezer dagen op — ten onzent, althans waar het meer principieele vraagstukken geldt, een helaas 1 lang niet ongewoon middel van bestrijding. Eén orgaan der pers intusschen heeft den handschoen opgenomen en tot verdediging van Spinoza het zwaard aangegespt. De Friesche Courant, een in liberalistische kleur geredigeerd blad, poogde in haar nummer van 3 Februari het ingediende protest te ontzenuwen. Spinoza's vrijzinnigheid, dus redeneert zij, is boven rechtmatige bedenking verheven: »In geloofwaardige geschriften omtrent Spinoza leest men, dat lieden, die hem hebben gekend, hem alles behalve haatdragend of exclusief in zijne gevoelens omtrent andersdenkenden afschilderden; hij was in zijn dagelijkschen omgang zachtzinnig , gedienstig en zedig, sprak steeds stichtelijk in ge-, zelschappen en nooit oneerbiedig van het Opperwezen, hij spoorde de kinderen aan tot het bijwonen der openbare godsdienstoefeningen en tot gehoorzaamheid jegens hunne ouders, hij ging somtijds zelf ter kerk en hoorde gaarne goed doordachte predikattën. Toen zijn Luthersche hosp'.ta hem eens vroeg, of zij op den weg der zaligheid was, antwoerdde hij: »dat hare godsdienst goed was en zij geene andere behoefje te zoeken, noch aan hare zaligheid te twijfelen, als zij een godvruchtig leven leidde." "r v Of dit betoog voldingend aantoont, dat Spinoza's Staatsleer in genoegzame mate de vrijheid waarborgt, dunkt ons nog wel ietwes twijfelachtig. In de oogen van het Friesch orgaan nochtans is met dit betoog de beschuldiging afdoende weerlegd. Hoe nu echter Gunnings handelwijze te verklaren ? De zaak is voorwaar uiterst eenvoudig. Dat vrijheidsliefde hem zou drijven, is natuurlijk slechts voorgewend. Het is toch moeielijk te denken, xdat Ilaagsche predikanten, die een Zaalberg om de vrijzinnigheid zijner leer van den kansel trachtten te dringen, nog eenig respect hebben voor de vrijheid van anderen." Klaarblijkelijk is het alzoo, dat Gunning zijn eigenlijk motief achter een valschen schijn poogt.te verbergen. Tevens is het licht te begrijpen, waar de reden van zijn verzet schuilt. Immers Spinoza behoorde niet, gelijk Gunning, tot de » mannen van de oude richting, mannen die niet met hun tijd vooruit willen gaan, maar steeds het oude en verouderde aanhangen en in bescherming nemen." Deze omstandigheid is hel, waardoor noodwendig de vereering van dien wijsgeer Gunning moet grieven en, den moed missende dit te toonen, poogt hij nu, in stede van ridderlijke bestrijding, hem in een onwaar daglicht voor te stellen. Hoe keurig deze verdediging van Spinoza ook mag geheeten worden, toch achtte — o wonder! — de heer Gunning zelfs nu nog niet zich geheel verslagen. In het nummer van 14 Februari van genoemde Courant tracht hij de rechtmatigheid zijner bewering in het licht te stellen, daarbij met stilzwijgen voorbijgaande, als niet ter zake afdoende, wat omtrent hem persoonlijk was in het midden gebracht, en ter bevordering der kortheid zich op Schrijvers beroepende, wier standpunt op het bureau der Friesche Courant vertrouwen moet wekken. «Mijn doel is dan", dus schrijft de heer Gunning, »te bewijzen, dat Spinoza een staatsabsolutisme voorstaat, hetwelk geen vrijheid aan andersdenkenden kan gunnen: natuurlijk wel vrijheid van denken, want deze te beperken staat in nicmands macht, ook niet in die van den ergsten tyran; maar niet de vrijheid van belijden en leven. »S. (met deze letter wordt de steller van het Spinoza-artikel aangeduid) zegt, dat het moeielijk te denken is, dat iemand, die in persoonlijk karakter en omgang zoo verdraagzaam en zachtzinnig was als Spinoza, tegen de vrijheid van anderen gekant zou zijn. Bat dit echter wel het geval was, ga ik bewijzen. In zijn Traetatus theologico politicus, o. a. in het 16e cap., leert Spinoza, dat de samenleving een gevolg van verdrag is, en het algemeen belang of nut het hoogste richtsnoer. Deze theorie, ook heden ten dage door velen voorgestaan, is de ontkenning der individueele vrijheid en verkondiging van het absolutisme. Dit blijkt uit de geschiedenis. De dccUration des droits de I'homme et du citoyen, 24 Juni 1793 te Parijs vastgesteld, had tot eerste artikel: »Hct doel van de samenleving is het gemeenschappelijk geluk" — en dit heeft logisch tot de felste vervolging van de andersdenkenden, bepaaldelijk van den Christelijken godsdienst, geleid. 0»k Spinoza bewijst consequent, dat tot het recht van den souverein behoort de besturing der godsdienstige aangelegenheden. Het geheele 19e cap. van* genoemd geschrift dient ten betooge »dat het belang des volks de hoogste wet is, naar hetwelk alle, zoowel de menschelijke als de goddelijke wetten moeten geregeld worden" (accommodari debent). Het valt dan ook Emile Saisset (Oeuvres de Spinoza, torn. I. Intrad, pag. 198 enz.) niet moeiclijk aan te toonen, dat de twee punten, in welke Spinoza meent dat zijn stelsel boven dat van Hobbes de vrijheid waarborgen, geheel illusoir zijn. Het recht is bij Spinoza gegrond op de natuurmacht, gelijk wordt aangetoond o. a. door 11. C. W. v. Sigwart, Vergl. der Rechts- und Staatstheor. des B. Spinoza und des Th. Hobbes, pag. 2, 10, 26, 108, zoodat de regeerder, hij zij dan vorst- of volksmeerderheid, recht heeft om te beslissen wat het ware volksbelang is, en ieder individu mag dwingen zich naar zijn meenisg te gedragen. Dat de moderne staats-theorie, door velen, o. a. bij ons door prof. Opzoomcr (Grenzen van de bevoegdheid van den Staat, enz) en dr. A. Pierson, (Eene levensbeschouwing, pag. 246 enz.) voorgestaan, tot een volstrekt staats-absolutisme leidt, wordt zeer duidelijk aangetoond o. a. in Der Culturkampf van dr. A. Ph. von Segesser (3e Aufl. 1875). Indien S. het verlangt, zal ik uit Spinoza nog meer aanhalingen bijbrengen, ten bewijze dat in de individueele vrijheid, het recht der minderheden bij hem door de meerderheid,'die het algemeen staatsbelang bepaalt, wordt aan banden gelegd. Dat nu deze staatkunde met onze Nederlandsche traditié'n, gelijk ik beweerd heb, in strijd is, wordt uitvoerig aangetoond in de historische voorlezingen van prof. \V. G. Brill, in het eerste deel, in het hoofdstuk: Helland's strijd tegen een valsche staatkunde. Hieruit volgt, dat de staatkunde, volgende uit de philosophie van ondanks de persoonlijke zachtaardigheid en humaniteit van dezen wijsgeer, principieel gekant is tegen de vrijheid van anderen." Ook deze breedere toelichting was niet in staat het Friesche blad de gegrondheid der aanklacht te doen inzien. Nogmaals wordt een uitvoerig betoog aan de zaak gewijd. Meer dan een kolom hiervan wordt weder aan de persoonlijkheid van den heer Gunning besteed. Zonder het punt, waarover de strijd loopt, te schaden, meenen ook wij dit deel te kunnen laten rusten en verwijzen alleen naar hetgeen betreffende den inhoud van Spinoza's staatsleer wordt gezegd. Hiermede vangen we een volgend artikel aan.
---

Buitenland.
België. Het rapport van de centrale sectie over de amendementen op de wet op het Hooger Onderwijs is rondgedeeld. De conclusie, waartoe de sectie bij monde van den heer Smolders komt, is schier volmaakt dezelfde als de heer Frère Orban in zijn voorloopig ontwerp voorstelde. De voornaamste en gewichtigste uitzondering is, dat ook aan op zichzelf staande faculteiten het recht verleend wordt diploma's uit te reiken, welke volkomen gelijkstaan met die, welke door de Rijks- en vrije universiteiten verstrekt worden. De heeren Kcrvijn de Letteuhove en Woeste hebben hunne amendementen ingetrokken, om zich bij het ontwerp der centrale sectie aan te sluiten. . Volgens het stelsel van den rapporteur Smolders verkrijgen alle inrichtingen van Hooger Onderwijs zonder onderscheid het recht examens af te nemen en wetenschappelijke graden toe te kennen, terwijl eene staatscommissie, telkens voor één jaar te benoemen, de afgegeven wetenschappelijke diploma's inschrijft, zoo zij te goeder trouw en na het afleggen van zekere examens in voorgeschreven vorm zijn afgegeven, waardoor de bezitter het recht verkrijgt tot het uitoefenen van het beroep van advocaat, geneesheer, verloskundige of pharmaceut. Eene centrale examen-commissie zal eindelijk de bevoegdheid hebben na voldoend examen dit recht tot het uitoefenen van het beroep te verlecnen aan hen, die aan geene inrichting van Hooger Onderwijs hunne opleiding genoten hebben. — De minister van binnenlandsche zaken heeft aan de gouverneurs in de provinciën eene circulaire uitgevaardigd betreffende de beweerde nalatenschap van den heer Dubois, die in Nederlandsch Indiö overleed. De Minister wenscht hierdoor te voorkomen, dat zij, die zich tot de erfgenamen rekenen, zich met eene ijdele hoop zouoen vleien. Duitschland. Het wetsontweip betreffende de inlijving van het hertogdom Laucnburg bij Pruisen is door de regeering bij den Landdag ingediend. Het Huis der Afgevaardigden, zegt de National Zeitting, had reeds herhaaldelijk denwensch uitgesproken, dat het den leden zou worden voorgelegd. Uit het ontwei p blijkt, dat de termijn van inlijving is .vastgesteld op i Juli a. s. Dit is geschied met het oog op de begrooting voor het volgende jaar. Indien Damelijk het ontwerp wordt goedgekeurd door den Landdag, dan wordt do regeering daardoor in de gelegenheid gesteld, om voor den dienst aldaar de nocdige beschikkingen te nemen. Het in te lijven hertogdom zal één kiesdistrict vormen voor de verkiezingen van den Landdag, hetwelk één afgevaardigde naar Berlijn zal zenden. — Te Berlijn hcerscht groote tevredenheid, zegt de EuroJ>e Diplomatiquc, nu een sterk eskader naar het verre Oosten zal worden gedirigeerd. De Duitsche maritieme macht, bestemd tot het doen van operatiën in de Chineesche wateren en die tegen het midden der maand Mei te Hongkong bijeen zal komen), beslaat uit de gepantserde korvetten Vineta en Hertha, de corvetten Ariadne en Lotiise en de kanonneerbooten Nautilus, Ahatross en Cyclop, Het bevel over het eskader is opgedragen aan graaf Monts, kapitein van de Vineta. Frankryk. De gewichtigste en ernstigste quaestie, die het nieuwe Kabinet tot oplossing zal moeten brengen is die betreffende de vrijheid van hooger onderwijs. De minister van openbaar onderwijs heeft, zoo als wij in ons vorig nommer reeds onder onze telegrammen vermeldden, een ontwerp van wet ingediend, waarin hij voorstelt aan den Staat, dat is aan de universiteit, het uitsluitend recht te geven om graden te verleenen. Engeland. In berichten uit Tunis, van 14 dezer, wordt gemeld, dat eene gro:>te opschudding aldaar den dag te voren v/as veroorzaakt door eene poging tot moord op den Italiaanschcn consulairen rechter, den heer Pelega, en het dooden van (ion schuldige door den tolk des consuls. Het lijk werd naar het Italiaanschc consulaat door eene ontzachlijke volksmeaigte gevolgd, en het tumult was zoo groot, dat troepen moesten worden ontboden om den toegang tot de Italiaanschc en Amsrikaansche consulaatsgebouwen te bewaken. De troepen ondervonden eenige moeite om de menigte in bedwang te houden en stonden gedurende eenige uren met de gevelde bajonet tegenover haar. Men vreesde voor de hernieuwing van de fanatieke opwinding, welke eenige jaren geleden zooveel opschudding in Tunis teweegbracht. — Op de Engelsche spoorwegmarkt heerschte dezer dagen eene paniek. De makelaars beklagen zich bitterlijk dat de Banken tegenover hen zoo rigoureus te werk gaan. De koersen daalden en alle prolongatiën en beleeningen werden opgezegd Dit acht men onbillijk — maar zegt de Timcs, dit is onjuist. Sedert een paar jaren hebben de Banken groote voorschotten op fondsen gegeven. Er moest winst gemaakt worden en als de Banken geen wissels kunneh bekomen dan moeten zij naar een andere rentegevende bron zoeken, 't Verdient te worden gelaakt, zegt het Cityblad, dat de Banken op deze wijze ds overspcculatie in de hand werkten, maar de makelaars kunnen er zich niet over beklagen indien zij, zonder eenig beding te maken, de voorschotten aannemen en de Bank op een gegeven oogenblik het voorschot terugvraagt, als de makelaar het surplus van 10 of 15 pCt. niet kan fourneeren. Dit bewijst dat men zich in gewaagde speculatiën heeft begeven en dan bestaat er geen reden tot klagen, 't Is hard — maar 't is verdiend. — Dag aan dag, zegt de Times, wachtte men op het rapport des heeren Cave betreffende den financieelen toestand van Egypte. Men wist dat het was voltooid, dat het gelezen en getoetst was, en na lang wachten verklaart de premier, na te zijn geïnterpelleerd, dat het maar beter was om het rapport niet te publiceeren. De financiën van Egypte verkeeren in te verwarden toestand, de mededeelingen van den heer C ive drogen een confidentieel karakter. De: Tt.ncs leest de regeering over deze maii yjuvre ernstig de les; zij heeft velen noodeloos teleurgesteld en opnieuw het bewij3 £.:leverd dat de gouvernementen zich hebben te onthouden van zich te mengen ia b -uiszaken. Spanje. De minister-president Canovas "dit Oastillo verklaarde in de zitting der Cor- Us, welke den 23sten werd gehouden, en wel in antwoord op de vraag van een der liden betreffende de opheffing der fueres in Biscaye en Navarra: De gelijkstelling va:i alle provinciën, in de constitutie tocpciegd, zal onmiddellijk in werking trede".. De regeering zal over de quaestie van ha; inwendig beheer der Baskische provincies rKts besluiten, zonder te voren de Cortes cphoord te hebben. Ten opzichte var. den herderlijken brief des kardinaals va 1 Toledo en de Carlistische priesters, die in do tot dusver verlaten pastorien waren teruggekeerd, verklaarde de Minister-President.: Volgens het strafwetboek is het geen vergrijp, een herderlijken brief zonder bepaalde goedkeuring des Konings openbaar te maken, en wat de bedoelde priesters b.'- t relt, zij waren eerst teruggekeerd na afkondiging van het besluit tot gratie-ver leening.
---

