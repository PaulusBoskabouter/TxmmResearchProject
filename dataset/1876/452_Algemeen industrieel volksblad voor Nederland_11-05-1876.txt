De Chinezen in Amerika.
Men zal zich de beschouwing herinneren over het gevaar, dat Amerika en de oude wereld dreigt van de zijde der Chinezen. Door de Amerikanen werden reeds maatregelen beraamd en genomen om dat gevaar te keeren. De Chinezen hebben tüans, naar aanleiding daarvan, een manifest uitgevaardigd, waarvan de N. R. C. de volgende vertaling bevat. „Aan het Amerikaansche publiek ! De Vereenigde Staten hebben reeds meer dan twintig jaar lang opengestaan voor Chinesche emigranten. Veel Chinezen zijn gekomen, weinigen zijn teruggekeerd. Waarom is dat zoo? Omdat onder ons Chinezen slechts weinigen in Californië fortuin hebben gemaakt en met vreugde huiswaarts zijn gekeerd. Een begeerte om een vermogen bijeen te gareu sprong óp in het hart en ons volk deinsde niet terug voor arbeid en moeite. Zij hadden verwacht hier een of twee jaar te komen, een klein fortuin te verzamelen en terug te keeren. Wie onder hen dacht aan al deze moeielijkheden: aan dure huishuur, dure levensmiddelen? Een dag zonder werk is een dag zonder voedsel. Daarom zijn ze gedwongen om te werken dagelijks in armoede te leven en zijn niet in staat huis, waarts te keeren. „Nu is dit geëerde land bezig te beraadslagen overhet belang de verdere emigratie te verbieden. Dit is inderdaad zeer goed. In de eerste plaats zal het Amerikaansche volk van onrust en bezorgdheid verlost worden: in de tweede plaats zal het Chinesche volk niet langer zwerven in een vreemd land. Beide partijen zullen dus voordeel genieten. Maar deze uitslag behoorde op redelijke wijze verkregen te worden. Men heeft gezegd, dat de zes Chinesche kompagniëu Chinezen koopsn en ze hier invoeren. Hoe kan men zulke dingen zeggea? Onze zes kompagniëu hebben jaar op jaarbrieven gezonden om ons volk te ontmoedigen hier te komen, maar ons volk heeft ons niet geloofd en komt nog maar a t’jd door. De noodzakelijke uitgaven voor de arme nieuwelingen patten de hulpmiddelen van hen die hier leeds zijn voortdurend uit, zoodat de hier gevestigde Chinezen ook tegen die snelle emigratie hebben. Maar de kapitalisten van dit geëerde land vragen voortdurend naar goedkoopen Chineschen arbeid. De blanke werklieden van dit laDd zijn zeer boos, omdat de Chinezen betrekkingen krijgen, die zij meeneu dat hun toekomen ; daarom haten zij de Chinezen, werpen hen somtijds met steenen, slaan hen somtijds op den openbaren weg en vloeken altijd op hen. Plet Chinesche volk kan zulk een behandeling niet op dezelfde wijs beantwoorden, opdat niet andere volken, als zij zulte dingen hoorden, de wetten van dit land als nutteloos zouden bespotten. „Om te verhinderen, dat de Chinezen naar dit land komen, is geen gemakkelijke taak. Vroeger heeft Z. K H. onze doorluchtige keizer een traktaat van vrede en Vriendschap gesloten met de regeering van dit geëerde
land, waardoor handelsbetrekkingen werden geopend eu het vrije verkeer tusschen de volken van beide landen toegestaan werd. Dit traktaat is in overeenstemming met de wet van alle natiën. En nu, wanneer de Ame rikanen niet meer wenschen, dat de Chinezen hier komen, waarom gaan zij niet naar den keizer en vragen ontbinding van het traktaat, of waarom beperken zij niet het aantal emigranten op elke stoomboot tot zeer weinige? Dan zouden er meer teruggaan en er zouden er minder komen, eri het zou geen tien jaren duren, of elk spoor van Chinezen zou verdwenen zijn in dit groote geëerde land. Zou dit niet irtdeidaad goed zijn? Maar laat er verstand en nadenken aangewend worden. liet kau niet gezegd worden, dat de Chinesche arbeid dit land verarmt, en zijn niet de belastingen, door de Chinezen betaald, een weldaad voor dit land? „Welnu, laat de regeering van de Vereenigde Staten aan de regeering van China voorstellen intrekking van het traktaat, of eene wijziging, waarbij het volk van weerszijden verhinderd wordt den Oceaan over te steken, dan zullen wij Chinezen altijd thuis blijven en de zege* ning genieten van vaders, moeders, vrouwen en kinderen en niet meer vreemdelingen zijn in een vreemd land. Dan zullen de blanke werklieden van dit land niet langer gekweld worden door Chinesche mededinging, en ons Chinesche volk zal niet langer blootstaan aan de misbruiken eu onwaardige behandeling, die nu dagelijks op ons worden gehoopt in de straten van dit zoogenaamde christelijke land. Zoo dit verkregen kan worden, dan zullen wij Chinezen onze diepste erkentelijkheid en dank betuigen aan de deugd van dit geëerde land. Zes Chinesche compagniën. Ais eene proeve hoe de stemming in Californië tegen de Chinezen is, strekke het gebeurde te Antioch. Daar is het Chinesche kwartier in brand gestoken en zijn de bewoners et van verdreven. Dit i« niet het gevolg van etne oogenblikkelijke opwelling geweest; het was een vooraf en welberaamd plan. Den Chinezen was vooraf kennis gegeven van hetgeen geschieden zou, en hoewel sommigen hunner in hunne huizen bleven totdat deze in vlammen stonden, zij hebben geen gewelddadigheden op hunne personen te verduren had. Het gedrag der brandstichters gaf den indruk dat zij zich overtuigd hielden, dat zij een hoog gewaardeerd maatschappelijk recht handhaafden, maar de middelen zelven niet billijkten; ook straalde in hunne handelwijze eene vastberadenheid door, die zich niet door offieiëele proclamaties laat tegenhouden. Intusschen is de toestand thans onhoudbaar. Wanneer de regeering der Vereenigde Staten de Chinesche emigratie laat voortgaan, dan zal hij verplicht zijn maatregelen te nemen om de Chinezen tegen de gewelddadigheden der Californiërs te beschermen.
---

De spoorwegen in Amerika.
i. Men kent eigenlijk gezegd bij de spoorwegen in Amerika s'echts ééne klasse van rijtuigen. Wel staat op de plaatskaartjes meestal „first class”, doch deze woorden hebben daar feitelijk geen zin. Alleen voor landverhuizers bestaan minder goed ingerichte wagons en afzonderlijke treinen, die echter op de dienstregeling niet vermeld zijn. De passenger car (passasiefswagen) is veelal 15 meter lang, met inbegrip van twee balkons, elk lang 75 centimeter. De hoogte tusschen den vloer en het plafond, dat in het midden eenigzins oploopt, is op het hoogste punt 3 meter; de breedte van den wagon is ongeveer 3 meter. Zoo’n wagon heeft meestal 56 zitplaatsen. Zij is vierwielig en draait even als de locomotief onder door. Midden tusschen de zitplaatsen is een doorloop gelaten. Aan de uiteinden bevindt zich een geheim gemak, benevens een fonteintje met water en een kachel, die bij koud weer wordt aangelegd. Voor- en achterbalkon zijn omgeven door een balustrade, waarin eene kleine opening, en zijn overdekt met een luifel. Deze balkons zijn de aangewezen plaats voor den rooker en voor hem, die zich gaarne rekenschap geeft van de streek welke hij doorreist. Het voorbalkon van den eene wagon uit den aard der zaak zeer nabij zijnde aan het achterbalkon van den anderen, zoo kan men met een enkelen stap van den eenen op den anderen wagon overgaaD; zulks gaat voor den ongeoefende echter niet zonder gevaar; van daar in eiken waggon een biljet tot waarschuwing, niet tot verbod. De zitting van elke zitplaats draait op eene schroef, zoodat men naar verkieziug achter- of vooruit kan rijden. Is men vier, dan kan men op deze wijze zich tegen over elkander plaatsen en als ’t ware afzonderen. Kieine tafeltjes, welke men kan ophalen, vergunnen een boek voor zich te leggen of een partijtje kaart te spelen. De vensterruiten zijn voorzien van een gordijn en een zonneblind. De middelen tot ventilatie zijn niet onder het bereik van den passagier; ’s avonds brandt kaars-, petroleum- of gaslicht. Gestadig gaat d e conducteur door den doorloop over de balkons van den eenen in den anderen wagon. Om het hem en zich zelven niet noodeloos te bemoeijelijken, is de gewoonte, dat men de plaatsbiljetten op den hoed steekt. Slaapt de passagier, dan neemt de conducteur het biljet van diens hoed af, knipt ’t af en plaatst ’t w^êr op den hoed. Ook worden de wagons onophoudelijk doorlopen door den koopman in dagbladen, boeken, tabak, vruchten en kleine versnaperingen. Eene metalen draad, die langs het plafond van den eenen wagon over het balkon door den anderen wagon heenloopt, brengt de passagiev in gemeenschap met den machinist. Het gedrag van de passagiers is over ’t algemeen voldoende, vooral in de oostelijke staten. De Amerikaan spreekt
op reis zacht, en gedraagt zich niet alleen welvoegelijk, maar zelfs eerbiedig tegenover de vrouwen. Veel tabak wordt gepruimd, niet gerookt, anders dan op de balkons. Ingeval vau slecht weer kunnen de rookers een daartoe bestemde plaats in den bagagewagen vinden. Enkele wagons zijn uitsluitend bestemd voor vrouwen, die zulk eene afzondering verlangen. Een in een Amerikaauschen wagon doorgebrachte dag is spoediger voorbij dan in een Europeschen. Erger is het ’s nachts, omdat de zittingen geen rug hebbende, men bezwaarlijk de slaap kan vatten. Van daardesleeping-cars of slaapwagons. De uitvinder dier voertuigen, de heer Pulsaan van Chicago, maakte er fortuin mede. Men stelle, zich de beschreven wagon voor, doch veel sierlijker niet alleen in vorm, maar ook in 't uit- en inwendige. Des avonds wordt elk paar zitplaatsen (de passagier neemt daartoe twee plaatsen) herschapen in ééne ligplaats, met matras, dekens, lakens, peluw en kussen, welke tegen de wanden gerangschikt waren. Een gordijn, dat over een roei ioopt, scheidt dé eene hgplaats van de andere af. De tnsschenloop blijft vrij en wordt verlicht door hanglampen. Den dag gekomen, wordt het gordijn weggeschoven, en het beddengoed weer tegen de wanden gerangschiktDe sleepiugcar-maatscbappij is afgescheiden van de spoorwegmaatschappij, over wier gebied de sleepingcar loopt. Zij betaalt aan de spoorwegmaatschappij een zeker bedrag per mijl en vordert H a 2 dollar van den passagier voor eiken nacht gebruik van een bed. Er zijn enkele geheel afgescheiden familie-compartimenteu, met twee of vier slaapplaatsen. Des morgens verschijnt iemand om de kleêren schoon te maken en laarzen te poetsen. Twee groote waschtafels, een voor heeren, een voor dames, bieden zeep en verdere toilet-artikelen aan. Meestal zijn al die zaken aan kettingjes bevestigd, om het wegnemen te beletten. Een servet, van kolossale afmeting, waarvan de uiteinden aan elkander zijn genaaid, beweegt zich om een rol. Verlangt uren meer weelde en confort: welnu de Erié en Hudson lijnen hebben speciale compar imenten met groote spiegelruiten, en geheel op zich zelf staande fauteuils, op eene schroef even als de pianostoeltjes, zoodat men in alle richtingen kan draaie r en uitkijken. Dan, de rollende restaurant op de lijn van New-York naar San-Erancisco, waarin men kan déjeuneren en dineren, volgens de spijskaart: viscb, vleesch, groenten, bier, wijn, thee, koffie brood, boter enz.; zoo doende kan men op de zevendaagsche reis van Nerv-York naar San Francisco, wandelen, (namelijk van den eersten wagon), zijn partje maken, eten, drinken, slapen enz. enz. (Wordt vervolgd).
---

BRUISENDE GOLVEN.
vu. (18) In de zaal en op de Bühne. — Ah zoo, pas 1’honneur I en met een ijskouden blik keert hij zich om. — Neen, meneer, zóó niet! zegt Willem, gij hebt een vrouw, een kunstenares beleedigd door uw woorden. Wanneer gij een fatsoenlijk man zijt, dat wil zeggen in de hooge, ware beteekenis, dan zult gij uw woorden intrekken ! En gij meneer Homberg, zult dat met mij eens zijn. — Dat schijnt een kennis van jou te zijn Kareltje, Jacht Frank. — Ik verzoek u, mij er buiten te laten. Ik ken u niet anders dan dat ge mijn zuster les geeft! — En ik wil me met dergelijke heeren niet inlaten, voegt Olmkerk er bijV Mag ik uw verzoeken mij met rust te laten. — Juist, heel goed, zegt Charles. r— Meneer, ik ken u niet, zegt de schilder tot Olmkerk, maar dit is het gedrag van een man zonder opvoeding. Gij stelt u laag, zeer laag aan. Charles staat op. — Wie permitteert u, meneer Harmsen, mij en mijn vrienden hier lastig te vallen. Ik vind het primo nog al gek, dat een eerzaam teekenmeesters als u in een caféchantant komt .... Willem heeft al zijn kalmte herwonnen, — Ik heb me vergist, meneer, ik dacht met menschen te spreken, die begrijpeu wat eer is, die gevoelen, wat men verschuldigd is aan het talent, maar gij msneeren begrijpt daar niets van, .... Toen stond hij op eu heengaande zag hij meneer Homberg en zijne vrienden met een blik vol medelijden aan. Onwillekeurig sloegen zij de oogen neer. Zoo buigt do oppervlakkigheid, waar ze haar meerderheid in zedelijken ernst ontmoet. Die blik was de overwinning van het talent op de vergulden mediocriteit. — Ik zal hem wel vinden, zegt Homberg woedend, zoo’n brutale kerel! — Toch een kranige vent! zegt Frank. — Pedant! zegt Olmkerk. — Neen, een waar kunstenaar! en jij had ongelijk. bij nader bedenken. Op zijn standpunt had hij volkomen
gelijk. Weldra verlieten ook zij het café chantant en voerde een rijtuig hen verder langs de morsige straten.
---

‘VIII. Een OFFER.
De klokken kondigen met sombeve slagen het uur van middernacht aan, en de torenwachter bazuint het wijd en zijd van uit zijne eenzame plaats. Een jonge man loopt langzaam over de straat, ’t Is de schilder, die, het kost wat het wil, nog heden nacht zijn Esther moet spreken. Wat bekommert hij zich om regen of koude, wanneer hij haar, zijne ziel, zijn ideaal maar mag aien, maar mag wegvoeren van die plaats waar men baar beleedigt Tweemaal gaat hij naar binnen, maar zij is er niet. Het is hem onmogelijk, er langer te vertoeven. De hitte, de rook, de muziek en al die menschen om hem heen, dat alles jaagt hem naar buiten. De regen heeft zijn kleederen doorweekt, hij rilt over zijn geheele lichaam, zijn gelaat «loeit en ziin handen
zijn koud als marmer.
Weer klinken de doffe slagen der kerktorens door de lucht. Een — twee! Nog eenige minuten, en hij zal Esther spieken. De deur gaat open en een menigte menscheu dringt naar buiten. Eindelijk komt een dame in eene mantel gehuld, dat moet Esther zijn. Willem treedt op haar toe. — Wie zijt ge, wat wilt ge van mij? .... Ik moet naar mijn woning, zegt ze gejaagd. — Esther I Groote Godl Gij hier! Dan heb ik toch goed gezien! Moeten wij elkander zóó wedervinden? Ik dacht, dat ge ver, ver van hier waart. Zi] verborg het gelaat in de handen. — Laat ons gaan? Werktuigelijk nam zij zijn arm. — O, neeu, Willem verlaat mij spoedig! Ons lot is veranderd. Gij gaat geluk en eer te gemoet en ik — ik ga sterven. En Esther, de schoone, begaafde zangeres van weleer, die zoo velen in verrukking had gebracht, snikte als een kind.
— O, spreek zoo niet! smeekte Willem. Beiden wandelden langzaam voort. — Gij moet hier van daan. Ik heb gehoord, dat ge ziek zijt geweest. Waarom mij dat niet geschreven? — Ik wilde u niet verontrusten, maar ik ben veel beter, ik zal nog wel eenigen tijd blijven leven. Een scherpe noordewindvlaag woei haar in ’t gezicht en te vergeefs trachtte zij een hevige hoestbui te onderdrukken. — Ik heb de kwaal van mijn moeder, vervolgde zij, maar mijn laatste levensdagen moeten een offer aan mijn lieven vader zijn. Gij weet het niet, maar hij is blind. — Blind! . . . . God, wat rampen! — Luister. Door mijn ziekte verloor ik mijn stem. Te Parijs kon ik niet meer optreden. Wij leden armoede. De doctoren raadden mijn vader een operatie aan, maar daartoe ontbrak ons het noodige. Toen bood men mij hier te Amsterdam een plaats aan een theater van den tweeden rang; ik nam die aan; men heeft mij bedrogen; maar wat zon dat? Ik zal mijn vader helpen. — En hij liet n gaan ? _ Hij vermoedt niets van mijn toestand. Hij weet ook niet, dat ik hem een offer breng. Ik dwong hem,
ik smeekte hem, mij te laten gaan, — Maar laat mij dan! — Neep, neen, riep ze gejaagd. Ik weet, wat ge zeggen wilt. Maar ik, ik moet dit offer brengen. Willem wilt ge mij óen dienst doen? — Duizend, spreek! — Zie ik zal spoedig sterven. Ik mag uw vrouw niet worden. Gij weet het, ik heb u lief; maar juist daarom mag ik n niet belemmeren in uw geluk. Niemand heb ik ooit lief gehad buiten mijn vader dan u. Maar gij moet gelukkig worden zonder mij. Vergeet mij, gelijk zij allen mij vergeten hebben! — Dat is onmogelijk! God zal ons helpen, ik heb moed en energie. — Neen, neen! lachte zij door haar tranen heen, maak u geen illusiën. Het was alles een droom, maar een heerlijke droom! Gij zult voortaan aan mij denken als aan een gestorvene vriendin! Maar één dienst! Ga naar mijn vader, Willem! Hij is alleen en verlaten; ik kon hem niet mee hier heen voeren! Ga jij naar hem toe! Als ge mij waarachtig lief hebt, gelijk ik u, dan zult ge mij dezen dienst niet weigeren. Hij heeft uw hulp noodig. Zeg hem niets! Niets van mijn toestand! (Wordt vervolgd).
---

