Het licht als beweegbare kracht.
DE RADIOSCOPE. Den heer Crookes, de uitstekende Engelsche natuurkundige, hield zich sedert langen tijd bezig toestellen te vervaardigen om te bewijzen dat het licht eene kracht is, geschikt om zich in eene werktuigkundige beweging te veranderen. Zijne vrienden hielden hem voor waanzinnig. Eerst onlangs is hij er in geslaagd een instrument te vervaardigen, weikeene fantastische droom schijnt te verwezentlijken: Het licht als beweegbare kracht. Hij noemt hetzelve Radioscope. Het instrument bestaat uit een glazen ballon, bijna zoo dik als een vuist, op een voetstuk verheven als een lamp of als die glazen bollen waarvan de horlogemakers zich bedienen om het licht op een punt zamen te trekken. Ia het binnenste, dat vooral luchtledig moet zijn, is een klein zeer licht molentje, rustende op de punt van een naald door een glazen dopje. Hetzelve heeft vier vleugeltjes van mica of aluminium, waarvan het vlak verticaal is ; de vleugeltjes hebben hunne voorzijden allen naar denzelfden kant, de eene zijde bestreken met rookzwart, de andere schitterend*. Zoodra deze toestel aan het volle daglicht is bloot gesteld, begint het molentje te draaien in de richting der schitterende naar de zwarte zijde; in het volle zonlicht draait het met de hoogste snelheid. Kunstmatige licht brengt ook de beweging voort en deze schijnt sneller te zijn naar gelang het licht meer kracht heeft. Indien men het licht door de hand of door een scherm onderschept, neemt de beweging af of houdt geheel op. Men is natuurlijk gehouden in deze toestel een nieuw onderzoek van de theorie der golvingen te vinden. Maar misschien is de beweging veroorzaakt door de verwarmende stralen waarvan de lichtgevende stralen meer of minder zijn vergezeld en die, verschillend werkende op de vlakken der vleugeltjes, of zij zwart of schitterend zijn, den staat van evenwicht van eene hoogst zwakke beweging afbreken. Deze uitlegging, versterkt door het feit dat de donkere verwarmende stralen de beweging haast even goed bepalen als het licht zelve, schijnt onvoldoende, want de ondervinding heeft bewezen dat het licht, beroofd van verwarmende stralen door de athermanen lichamen (zooals de^oplossing van aluin), haast met evenveel kracht werkt als het gewone licht; en als het van glas omgeven is schijnt de toestel nog zeer gevoelig te zijn voor de lichtgevende stralen. Eene gloeiende punt, de kool van een lucifer die men heeft uitgeblazen, bepaald de beweging of bespoedigt dezelve zeer langzaam. Men heeft de schikkingen van de toestel veranderd, alsook de afmetingen vermeerderd. Eene draaischijf van een gram gewicht is nog zeer beweegbaar. De volmaaktheid der ledige ruimte is een onvermijdelijke voor waarde. Het toestel waarin de drukking is van drie millimeters begint te werken, doch het is zeer traag. Dit molentje, hetwelk on bepaaldelijk draait, schijnt de onmogelijke altijddurende beweging te verwezenlijken; de geheimzinnige kracht die het aanspoort trekt door de afscheiding van glas en is nooit uitgeput. Dit is voor het oogenblik de wetenschappelijke nieuwsgierigheid. Een ieder raadpleegt het luchtverschijnsel en vraagt het zijn geheim. Laat het werkelijk de werktuigelijke effecten zien der lichtgevende stralen, zooals de naam van Radioscope het aangeeft, welke naam de uitvinder het geeft; laat het toe zijne effecten te beoordeelen zoo als de naam van Radio-meter of Photometer het uitdrukt, welke men begint het te willen toestaan, of moet het zich naderen tot de Thermoscopen of Thermometers ? De heer Tizeau is van deze meening. Tot nu toe zoude men niet kunnen ontkennen dat dit zeldzame toestel door het licht krachtiger in beweging is gebracht als door de warmte. Men kan verzekeren dat niets merkwaardigers is uitgevonden geworden na de Gyroscope van Foucault. Alleen heeft de Gyroscope zich geleend aan de mathematische oplossing, terwijl de Radioscope geheel de,
schranderheid der theoretikers dwarsboomt. De heeren Alvergniat frères, Rue de Sorbonne 10, van wien de bekwaamheid zonder mededinging is, zijn er in geslaagd dit instrument te vervaardigen, waarvan in alle physische kabinetten de plaats is aangegeven; de prijs daarvan is 25 francs; het zal een middel tot meer gewichtige wetenschappelijke nasporingen worden, misschien een onverwachte gids voor de photographie, toelatende nauwkeurig de lichtgevende kracht te beoordeelen en bijgevolg de stipte tijd noodig voor den afdruk der afbeeldingen.
---

De Week.
Binnenland. In het N. v. d. D. komt eetf weeklacht voor over den ireurigen toestand op Cnrafao. Venezuela blijft heteiland rolkomen dood verklaren; ons eskader ligt werkeloos en s niets dan een schijnvertooning. Men zegt dan ook, iat de vier schepen zullen vertrekken, als de Van Galen sal zijn aangekomen. De algemeene toestand van Curagao, rooral door den overwegenden invloed van het ultramon.aansche element, is volgens den schrijver duister. Buitenland. Een particulier telegram heeft reeds in ’t kort medegedeeld, welk ongehoord schandaal Vrijdag 11. gedurende ie zitting der correciioneele rechtbank te Antwerpen is voorgevallen. De advocaat Delvaux trad als verdediger ip voor twee personen, die beschuldigd waren den 5den Juni steenen geworpen te hebben in het oude Jezuïtenklooster, waar een clericale bijeenkomst gehouden werd. De advocaat Delaet, zoon van de Antwerpsche afgevaardigde Jan Delaet, stelde zich civiele partij voor zekeren heer Moretus, wegens de schade aan zijn eigendom toegebracht. De advocaat Delvaux verzocht, dat de heer Moretus zijn eigendom bewijzen zou, omdat hij alle reden had te gelooven dat niet de heer Moretus, maar de Jezuïteu-orde eigenares van het gebouw was; zoolang dit bewijs niet geleverd was, verzette hij zich tegen den eisch van zijn ambtgenoot. „Omdat men eene chicane (haarkloverij) gelieft op te werpen”, zeide de advocaat Delaet, „ben ik genoodzaakt uitstel der verdere behandeling van de zaak te vragen.” „Ik kan niet toelaten dat gij u van zulk eene uitdrukking bedient ’, antwoordde de advocaat Delvaux, „en, ik herhaal ’t, ik heb goede redenen den heer Moretus niet voor eigenaar te houden. ’ „En ik houd vol”, riep de advocaat Delaet heftig uit, „dat ’t eene chicane is, en iedereen ’t met mij eens zal zijn; ’t is eene ellendige (misérable) chicane.” „Ellendig”, antwoorde de advocaat Delvaux, „is hier maar één, namelijk gij, die het woord bezigt.” Hierop vloog de advocaat Delaet op en gaf zijn ambtgenoot een slag in het aangezicht, die hem vervolgens bij den kraag pakte en een Hinken schop gaf. Wel mag de Précuseur er zijne verwondering over uitspreken, dat de voorzitter, de heer Cutsem-Molijn, gedurende deze gansche scène zweeg en niet voor den aaD de rechterlijke macht verschnldigden eerbied waakte. Geen woord werd door hem in ’t midden gebracht en eerst op verlangen van het openbaar ministerie en zijne ambtgenooten liet hij proces-verbaal van het gebeurde opmaken. (N. Rolt. Ct.) Een ander ergerlijk feit heeft zich Dinsdag voor het hof van assises te Brugge voorgedaan. Een warm aanvoerder der klerikale partij te Denterghem, lid van verscheidene congregratiën, in één woord een „heilig” man, stond terecht wegens onzedelijke handelingen. De zitting wordt geopend en onmiddelijk neemt het openbaar ministerie het woord, om het ongehoorde feit mede te deelen, dat «door een hooggeplaatst ambtenaar” een brief aan leden der jury is gezonden, waarin hun verzocht werd den „heiligen” beschuldigde vrij te spreken. Inde strengste bewoordingen keurde de spreker deze poging tot omkooping af en eischte hij de verdaging der zaak. Ondanks de tegenspraak van den verdediger, die zich tegen de schorsing van het proces verzette omdat dergelijke brief toch nooit invloed zou kunnen hebben op rechtschapen
mannen als in den jury zitting hebben, besliste het hof overeenkomstig de conclusie van het openbaarministerie. Op verzoek van den procureur-generaal verschenen de gezworenen vervolgens op het parket, waar vijf hunner den bedoelden brief aan den procureur-generaal ter hand stelden, terwijl twee leden verklaarden insgelijks een gelijkluidenden en door dezelfde hand geschreven brief te hebben ontvangen. „Wie is die hooggeplaatste ambtenaar?” vraagt de Etoile beige. „De dagbladen van Brugge noemen hem niet, en wij kunnen ons die reserve moeielijk verklaren”. Men zal zich herinneren, dat het Comité uit de handelsstand te Berlijn, een einde willende maken aan de herhaaldelijk voorkomende ongeregeldheden, beleedigingen, twisten, vechtpartijen, en andere onaangename scènes ter beurze, een ontwerp ter wijziging van het beurs-reglement heeft ingediend, hetwelk op dat punt zeer scherpe bepalingen bevat, waarmede de minister van Koophandel zich wel had vereenigd, doch waarvan hij nog niet definitief zijne goedkeuring had verleend. Naar hetgeen thans uit Berlijn wordt gemeld, acht hij sommige bepalingen nog niet streng genoeg om de onruststokers te noodzaken zich ter beurze fatsoenlijk te gedragen. Hij moest zelfs het verlangen hebben te kennen gegeven, dat aan iemand wegens sommige handelingen het bezoek ter beurze „voor levenslang” zal worden verboden. Het spreekt van zelf zulk eene bepaling iedereen van ergerlijk feiten zou afschrikken; doch daarentegen is de vraag gerezen, of een College als het Comité uit den handelstand bevoegd is, in zoodanige mate iemand in de uitoefening van zijn vak en in zijne middelen van bestaan te bedreigen, vooral omdat er te Berlijn wettig slechts ééne beurs mag bestaan en de verstootene derhalve voor altoos van zoodanige gelegenheid ter waarneming zijner bezigheden verstoken zou zijn. Men gelooft dus wel niet, dat de minister in dat denkbeel zal volharden, doch ook al mocht hij er van afzien, zoo zijn de overige voorgestelde wijzigingen toch reeds van dien aard, dat de fatsoenlijke beursbezoekers mogen verwachten, eindelijk bevrijd te zullen worden van die „standjes en schandalen” waarvan zij reeds al te dikwijls tegen wil en dank getuigen zijn geweest. Verschillende plaatsen in Saksen worden op eene verschrikkelijke wijze geteisterd door sprinkhanen, die in zeer korten tijd de velden kaal eten. Men leest in de Arnh. Ct.: „Van het uitbreken af der vijandelijkheden in het Oosten, hebben wij uit de verschillende berichten de cijfers aangeteekend van het aantal manschappen, die buiten gevecht zijn gesteld.. Reeds hadden wij het cijfer van 22,875 Turken, Serviërs, Herzegowiners en Montegrijnen. Ook in Turkije schijnt men soortgelijke aanteeking te houden. Te Constantinopel is een staatje gemaakt, dat voor zooveel de dooden betreft, van 30 Juni tot 8 Juli aangeeft 94- Turken en 5940 Serviërs. Wij houden ons onovertuigd, dat, zoo te Belgrado eveneens officiëele aanteekeningen zijn gemaakt, er volgens die opgave 5940 Turken en 94 Serviërs gesneuveld zijn.” De Servische minister Melikevier is met eene geheime zending naar Bucharest gezonden. De minister van binnenlandsche zaken in Servië, hetft dupatiën van inwoners ontvangen, die op dreigenden toon eischten de openbaarmaking va ï de lijsten der dooden en gekwetsten en de verspreiding van ware oorlogsberichten. Uit Belgraao wordt „uit een officieele bron” omtrent het moorddadig gevecht dat te Beljina op 20 dezer werd gevoerd het volgende gemeld : De Turken lieten veel geweren en atmnunaiie op het slagveld achter. Twee hondeid gesneuvelde Turken werden door de Serviërs begraven. De Serviërs zijn de verschansingen van Beljina meer genaderd.. Een korps van 360 vrijwilliger stiet te Nevosello, aan den Donau op 6 bataljons Nizams en Tscherkessen; bij het gevecht, dat daarop ontstond, werd ook uit een oorlogsstoomschip op de vrijwilligers geschoten.
de ten slotte voor de overmacht moesten wijken.
De Agence telegraphique Rus.se meldt, dat generaal Tschernayeff zich noordwaarts heeft begeven met een detachement ter versterking van het legercorps van Leschanin op den Timok. (In een ander telegram wordt gemeld, dat Tschernayeff genoodzaakt was naar zijne positien terug’ te keeren, omdat de Turken versterking hadden gekregen van de keizerlijke garde). Op den ln Juli zijn te Smirna 56Jter dood veroordeelde muzelmannen uit de gevangenis losgebroken. Zij hebben zich met revolvers en geweren, die op het ïsraelietische kerkhof voor hen gereed lagen, gewapend en leverden aan de soldaten, die op hen afgezonden waren, een formeelen veldslag. Gedurende het gevecht werden 15 der losgebroken booswichten gedood of gewond, 24 andere werden gevat, doch 17 zijn nog steeds op vrije voeten. In dezelfde gevangenis zijn nog 762 Grieksche gevangenen opgesloten en in geheel bmyrna zijn niet eens zooveel soldaten. Wijl het Fransche comité tot hulpbetoon bij overstroomden 150,000 fr. aan het Zwitsersche overstroomingsfonds geschonken heeft, heeft de president van den Zwitserschen bond zijn hal telij ken dank betuigd voor dat „nieuwe blijk van vriendschap, door Frankrijk aan het smartelijk getroffen land gegeven.
---

