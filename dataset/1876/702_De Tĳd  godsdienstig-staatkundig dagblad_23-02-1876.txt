BERICHT.
Aan Geabonneerden op »de Tijd" wordt herinnerd de ver. plichting om de abonnementsgelden van het loopend kwartaal, aan de administratie franco te doen toekomen.
Zij kunnen daartoe gebruik maken van Vostwissels op Amsterdam, die aan alle postkan* toren worden afgegeven tegen SCenls» van elke /"ÏS.SO of daar beneden.
---

VOOR DE SOOULIJTMESUE PRIESTERS.
Bedrag der vorige opgaaf . . f 3209.53 J Wehl bij Zevenaar. Op hoop van navolging 25.— Vught. N. N. Postwissel.... 100. 's-Hage. Voor dc door den cultuurkarap beroemde duitsche priesters. Postwissel 10_ L- T 0.50 Schiedam. D. Op hoop van navolging/100.—; J./15.—; jongejuffrouw A. ƒlO.—. Tezam. Post. 125.— Bolsward. Voor de moedige strijders voor geloofsvrijheid. Eenige geboren Pruisen en een Nederlander 25 — Schijndei. 11. B. Postwissel . '. \ 12!— Jacobus. Ter eere van de H. Catharina 2 50 Wouw. N. N. ...... 25] Eindhoven. Voor mijne verdrukte broeders in den wijngaard des Heeren 10. Wognum. R 25. - Oldenzaal. B. Zalig zijn zij, die vervolging lijden om de rechtvaardigheid . , 1 . 10.— Sem. Kuilenburg. Van een kaartpartijtje. Postwissel 5.— Blaricum. N. N 25.— De Zouaven-Broederschap Fidei et Virtuti te Amsterdam. le collecte. Wij morren niet, wat ook gebeur' : Of wat Gods hand ons bied'; Wij spreken, schoon ons oog ook treur: Uw wil, o Heer, geschied'! Moog 't ongeloof Üsmaden, hoonen — Wij, edle Priesters! Hollands zonen, Wij deelen in uw leed en smart. — God geve u dra den dag te vieren Dat lauwren uwe slapen sieren ! Ziedaar de bede van ons hart!. . 13.50 Gouda. v. D. & A. C. Gedachtig aan Pastoor Marhui in Pruis.-Pommeren. 10 Mark 5.90 Oldenzaal. Een huishouding met de dienstboden ........... 52.65 Rotterdam. Van eendomino-club. C. M. B. Uit aller naam . . . 10.— Eene dienstbode, A. L. Laat vrij de helsche macht arglistig samenspannen, Om Jezus' trouwe bruid, de Kerk, van de aard te bannen. Laat nog de wereld zelfs zich met de hel vereenen En aan dat span 't geweld brutaal zijn hulp verleenen Tot ondergang der Kerk. Laat kerker, vuur en zwaard Gekant zijn tegen 't volk, dat zich voor haar verklaart — Geen nood ! de Kerk staat vast, geen vijand kan haar schaden, Doch zal in 't einde op zich slechts vloek en schande laden God ziet wie haar vervolgt, Hij stelt hem paal en perk, En blijft door de eeuwen heen beschermer zijner Kerk. . I,— Een hollandsche jongen, W. L. . 1, T. en L. ..-!... - 2.50 Totaal. ... ƒ 3696.08 j NB. Uit Brielle is geen muntbillet van ƒlo.— bij ons ingekomen.
---

Amsterdam, 22 Februari. De Kwaal en de Genezing.
Naar wij meenden, zouden de nabeschouwingen over het artikel, dat prof. Buys in het December-nummer van cic Gids schreef, nu eindelijk eens ophouden. Doch neen, daar kwam verleden week een brochure, die nogmaals een geheele reeks kantteekeningen op dat artikel gaf. Zij is geschreven door den heer G. J. Grashuis, een naam, die velen zich uit de Juniyerkiezingen zullen herinneren, en die later misschien nog wel eens op de candidaten-lijst zal komen. Ofschoon, over het geheel luchtig en vluchtig, verdient deze brochure toch, dat men er een oogenblik bij verwijlt. Wij behooren tot degenen, die van oordeel zijn, dat het artikel van den heer Buys ver boven zijn waarde is geschat. Er staat daarin, naar aanleiding van het debat in de Tweede Kamer over de spoorwegaansluiting en het Ve hoofdstuk der begrooting, een scherpe beoordeeling te lezen van tic houding der liberalen in het algemeen en van sommige harer woordvoerders in het bijzonder. Doch, waar is het dagblad, buiten den invloed dezer partij staande, dat niet reeds lang voor prof. Buys hetzelfde had gezegd? Waar is de lezer der Kamerverslagen, die deze opmerkingen niet reeds zelf gemaakt had ? Toen de schrijver van het Gids-. artikel de pen opnam, hadden zij reeds in alle koffiehuizen de ronde gemaakt. Ook was de vorm, waarin hij ze hermuntte, verre van onberispelijk. Wel noemt de heer Grashuis het stuk »keurig gestileerd," maar dit is weinig meer dan een hoffelijkheid, want de heer Grashuis zelf vestigt de aandacht op eenige allergebrekkigst gestileerde volzinnen, en zonder veel moeite zou men er nog een aantal andere kunnen aanwijzen. De waarde van' het opstel is dus evenmin in den vorm als in het gehalte te vinden. Zij moet hierin worden gezocht, dat een liberaal schrijver van naam, de verwijten door de openbare meening tot zijne partijgenooten gericht, durfde herhalen. Dit toont eene onbevangenheid van oordeel, waarvoor men eerbied moet hebben. Maar dat het gansche land wegens die daad de handen van verbazing en bewondering in de lucht slaat, toont, aan den anderen kant, dat, in het kamp der liberalen, waarheidsliefde en oprechtheid dingen zijn, wier bestaan tot dusverre door niemand was vermoed.
De heer Grashuis is over »Stormschade" — men weet dat dit de titel was van het opstel van prof. Buys — ontevreden, omdat het de ziekte van den lijder erkent, en niet tevens aanwijst, hoe die te genezen zou wezen. Die klacht hebben vele liberale schrijvers doen hooren. Het is in hun oog een onvergefelijk vergrijp, dat gezegd wordt: de liberale parlij is ziek—ofschoon er niemand in den lande leeft, die daar niet ten volle van overtuigd is — als men er niet bijvoegt: morgen zal zij weder hersteld wezen. Dat meent ook de heer Grashuis. Wie geen onfeilbaar recept bij de hand heeft, behoort zich te houden alsof hij aan den Wakenden welstand van den patiënt geloofde. Om het den liberalen naar den zin te maken, had prof. Buys moeten betoogen, dat al de ziekteverschijnselen , door het publiek waargenomen, teekenen van gezondheid waren. Nu heeft prof. Buys zich echter niet zwijgend en hoofdschuddend van het ziekbed afgewend. Heengaande , ried hij den lijder rust aan. JJoch dit juist maakt den heer Grashuis gemelijk. Ziehier de regels van zyn opstel, waaruit dat blijkt. Heden wilden wij weten wat ons te doen staat, vooral nu ons verzekerd wordt van meer dan ééne zijde, dat wij m een poel van politieke ellende verzonken liggen. Laat iemand ons zeggen: Gaat allen tot tfezen of genen raadsman, die den weg van verlossing zal aanwijzen, en wij hooren althans iets omtrent hetgeen wy te doen hebben. Laat iemand ons toeroepen: komt onder mijn vaandel, en ik zal mijne volgers leiden tot de overwinning, en wij hebben althans eene uitnoodiging, waarop wij ons kunnen bedenken. Laat iemand ons één enkel onderwerp noemen, en ons zeggen: zorgt dat deze zaak wordt afgedaan, en wij hebben ten minste een werk te doen. Juist in een tijd van oneenigheid en verslapping oefent een krachtig man met een klaar woord een machtigen invloed uit, mits hiy het rechte woord weet te kiezen en zijn tijd niet laat voorbijgaan. lets dergelijks badden velen van Buys, ik zeg niet verwacht, maar mogen verwachten. lets dergelps had den lezer van «Stormschade" verzoend met de wreede daad van den man, die de ziekteverschijnselen van den kranke aan de omstanders mededeelt, maar intusschen den armen lijder geen redding of troost aanbiedt.
Er is wei geen doctor, die practijk op .het platteland of onder hannekemaaiers heelt, tot wien niet dikwijls zulke vorderingen gericht werden. Men heeft een soort van zieken, die van een arts niet zoozeer verlangen, dat hij hen geneest als dat hij hen beter tooyert. Een regiem, dieet houden, een bedaarden leefregel, rust, daar moet men hen niet mede aankomen. Zij willen een drankje, dat hen eensklaps weder op de beenen helpt. De heer Grashuis geeft zelfs de ingrediënten aan, waaruit die medicijn moet samengesteld worden; namelijk: een vaandel, een krachtig man en een klaar woord. Wij gelooven niet, dat de patiënt daar genoeg aan zou hebben, maar, buitendien, wie wijst de apotheek aan, waar de genoemde ingrediënten te krijgen zijn? Eenige bladzijden verder worden de liberalen, in plaats van bij zieken, bij de Israëlieten, na den uittocht, vergeleken. Wij lezen daar:
Men heeft gezegd, dat wy ons in de woestijn bevinden, en het is waarschijnlijk <$at de plaats, waar wij verwijlen, althans »het beloofde land" niet is, dat wij nog verder zullen moeten trekken. Toch zou het dwaas zgn al te lang over de plek te redeneeren, waarop onze voeten heden nog staan. Voorwaarts I moet ons wachtwoord zijn, niet in dolle vaart, maar met zekeren tred.
Het vaandel, waar straks naar gezocht werd, komt hier voor den dag. Het heet: voorwaarts. Dit vaandel is wel oud! Maar wie neemt het ter hand om den weg te wijzen? Wie regelt de voorwaartsche beweging tot een vasten tred? Waar is de Mozes, die de verdwaalden leiden zal?
Hier komt, bij elke behandeling der kwalen van de liberale partij, ten slotte de klacht op neder: wij hebben geen man. Er is een tijd geweest, dat zij beweerde te leven en te handelen uit de kracht harer beginselen. Doch het is voor ieders oog te duidelijk gebleken, dat dit niets dan grootspraak was, om het nog langer te kunnen volhouden. De heer Grashuis en alle anderen, die over en tegen het artikel van prof. Buys hebben geschreven, eindigen altoos met te verzuchten naar een man. Dit toont wel hoe zorgwekkend de kwaal is. Het grondbeginsel van het liberalismus is de ontkenning van het gezag, en nu roepen zijne apostelen om strijd, dat het gezag alleen hen redden kan ! Wanneer het zoover met een partij gekomen is, dat zij alleen van de verloochening harer beginselen haar heil verwacht, dan — om het even, of zij in de minderheid blijlt dan wel de meerderheid heeft, of zij regeert dan wel oppositie voert — is haar toestand wanhopig.
---

BUITENLAND. Algemeen Overzicht.
Bg de verkiezingen voor de fransche Kamer van Afgevaardigden blijken de republikeinen, evenzeer als bij die voor den Senaat, de overwinning behaald te hebben. De cijfergroepeering der partijverhoudingen, welke in de telegrammen wordt opgegeven, is allicht niet volkomen te vertrouwen en zal ook door de talryke herstemmingen belangrijke wijzigingen kunnen ondergaan; maar in ieder geval zullen de republikeinen en radicalen den voorrang benouden. De conservatieve en vooral de ministeriëele candidaten hebben weinig succes gehad: Buffet zelf, |die nog wel op 10 a 12 plaatsen candidaat was, heeft een pynhjk échec geleden, doordien hij nergens gekozen is. Eerst voor den Senaat tweemaal mislukt, en thans voor de Kamer: 't is waarlgk te erg! Hij heeft het dan ook als een soort van nationaal votum van wantrouwen beschouwd, en mitsdien zijn ontslag bg den maarschalk-president reeds ingediend. Deze zal hem echter verzoeken, meent men, om aan te blijven tot na de byeenroeping der Kamer, op 8 Maart e. k.
Gambetta is gekozen te Parijs, Ryssel, Bordeaux en Marseille. In laatstgenoemde plaats stond hij tegenover den ultra ultrarooden Naquet.
De inneming van Estella door de alfonsisten wordt bevestigd; maar ook de carlisten signaleeren nog altijd verschillende partiëele voordeden. De geheele stand van zaken laat zich nog niet goed overzien.
Het door de engelsche Regeering aangevraagde' krediet voor den aantfffop dêf Suez aandeelen is gisteren, gelijk niet anders te verwachten was, door het Lagerhuis toegestaan. Vooraf echter hebben de liberale oud ministers Gladstone en Lowe de zaak in haar bijzonderheden bestreden,- vooral op grond der overdreven eischen van het huis Rothschild en der nog onvoldoende mate van invloed, welke Engeland op het kanaal verworven heeft [zie telegrammen]. Tot een der door Birma aan Engeland gedane concessiën, behoort, zooals men weet, de vergunning, dat Britannië over birmansch grondgebied expeditiën mag zenden. Uit een correspondentie van 28 Jan. uit Calcutta aan den Tim.es blijkt, dat in die dagen toebereidselen werden gemaakt, om voor de eerste maal van die concessie gebruik te maken. Er zou namelijk een macht van 3 a 400 man, gedeeltelijk uit engelsche infanterie bestaande, naar Bhawo vertrekken, om de heeren Grosvenor en Davenport, van Yunnan komende, tot aan engelsch grondgebied te begeleiden.
De pruisische Kamer van Afgevaardigden heeft gedurende de drie laatste dagen der vorige week weder vrij belangrijke beraadslagingen gevoerd, bij de behandeling der begrootingen van Binnenlandsche Zaken en Justitie. Op Donderdag kwam, behalve den post voor den Reichs-Anzeiger, ook het geheime persfonds (100.000 mark) aan de orde, 'twelk vooral door Richter en Schorlemer- Alst scherp bestreden werd. Laatstgenoemde kondigde aan, dat h\j eerstdaags zal voorstellen om —in gevolge Bismarcks verzekering, dat er geen officieuze bladen meer bestaan — het Welfenfonds eindelijk aan den rechtmatigen eigenaar terug te geven. Ten slotte werd de post met 173 tegen 131 stemmen aangenomen. Ook Zaterdag kwam de behandeling der pers weder ter sprake. Wat von Schorlemer toen zeide, vindt men hierachter nader vermeld.
De Koning van Beieren heeft zijn portret met brillanten aan den minister von Lutz geschonken.
De minister Falk zal waarschijnlijk de portefeuille-quaestie stellen met betrekking tot de synodale wet.
Uit Weenen wordt het bericht bevestigd, dat de oostenrijksche Regeering graat Ledochowski reeds spoedig na zgn komst te Krakau verzocht heeft om zijn reis door Galicië te staken en zich van elke openbare handeling te onthouden, die tegen een bevriende naburige Regeering kan schijnen gericht te zgn. — De aartsbisschop van Posen gaat nu rechtstreeks van Krakau naar Rome.
Andrassy heeft daardoor wis een goede noot by Bismarck verdiend I
In de cisleithaansche Kamer van Afgevaardigden heeft gisteren de heerFux eindelijk de sinds lang aangekondigde motie voorgesteld, inhoudende: »dat de Kamer de noodzakelijkheid inziet om de sterkte des legers te verminderen, de Regeering verzoekt om de daartoe noodige maatregelen te nemen, en deze motie aan den minister van Buitenlandsche Zaken mede te deelen." De behandeling dezer motie zal allicht als een gewenschte gelegenheid gebruikt worden, om tevens het door sommige utopisten zoo vurig verdedigde stelsel der algemeene ontwapening ter sprake te brengen. Zooals men weet, vindt in dit opzicht het denkbeeld van dr. Adolf Fischhof uit Weenen bg zonder veel bijval. Deze heeft in een alom verspreide brochure in hoofdzaak voorgesteld, dat in alle europeesche Parlementen de vermindering der getalsterkte van het leger zou besproken worden, met het doel om eenige gedeputeerden te kiezen vooreen internationaal Congres, waarop dan tot de algemeene ontwapening of althans tot een geëvenredigde reductie van de getalsterkten der legers in verband mét de instelling van een internationaal scheidsgerecht, de noodige stappen zouden gedaan worden. — Deze brochure is o. a. reeds in het engelsch vertaald door Humphry Wiüiam Freeland, oud-parlementslid.
In dezelfde zitting der cisleithaansche* Kamer is ook bij deflnitieve stemming de kloosterwet aangenomen, volgens de daarin door het Heerenhuis gebrachte wijzigingen, niettegenstaande de Regeering, gelijk bekend is, de wet in dezen vorm had onaanneembaar verklaard. Op de keizerlijke sanctie na is de wet thans klaar; maar die zal waarschijnlijk uitblijven.
Tusschen de Porte en de mogendheden duren de besprekingen voort. Oostenrijk eischt'o. a. waarborgen voor den ongehinderden terugkeer der emigranten.' Op oostenrijksch gebied zyn eenige garibaldistische vrijwilligers gearresteerd.' [Zie telegrammen.]
De russische provinciën Koerland,' Lijfland en Esthland, worden, gelijk men weet, bewoond door Duitschers. Dezen verkeeren in een exceptioneelen toestand en genoten tot dus verre in het russische Rijk hun wetten en gemeentelijke vrijheden, gebruikten hun taal en waren in het bezit van hun burgerlijke en kerkehjke instellingen; door een gemeenschappelijken band waren zg vereenigd, en te zamen hadden zij één vertegenwoordiger bij den souverein: den gouverneur-generaal. Hoewel de bevolking dezer provinciën zeer aan de russische Regeering gehecht schg'nt te zijn, bleven alle pogingen om ze te russificeeren vruchteloos. Thans echter heeft de regeering van den Gzaar boyengenoemden post van gouverneur-generaal opgeheven , tot groot verdriet van de bevolking en vooral van de hooge standen. De laatsten zonden deputatiën naar Petersburg , om den Czaar van zyn besluit terug te doen komen, maar Alexander antwoordde, dat zijne bedoelingen waar-] schijnlijk niet goed zijn opgevat en dat de belangen der Oostzee-provineie onder den nieuwen toestand volstrekt niet zou-; den lijden.
---

Het Knevelen der katholieke Pers.
Bij de Zaterdag jl. gehouden beraadslaging in de pruisische Kamer van Afgevaardigden over het budget van Justitie, is tusschen minister Leonhardt en dr. Windthorst van Meppen een scherp debat gevoerd over de wyze, waarop de politieke gevangenen worden behandeld. Aan dit debat, dat in de Kamer groote spanning veroorzaakte, knoopte baron von Schoilemer- Alst eenige opmerkingen vast over de behandeling, die der katholieke pers van de zijde der Regeering wedervoer. Spreker wees er o. a. op, hoe de Kölnische Zeit. de pauselijke Encycliek ongestraft had kunnen bekend maken, terwijl katholieke bladen wegens het bloote afdrukken dier Encycliek straf beliepen; hoe dezelfde Köln. Zeit. straüeloos de katholieke bisschoppen mocht beschimpen; hoe de bladen , welke de redevoeringen van de afgevaardigden graaf Praschma en von Niegolewski afzonderlgk hadden afgedrukt, gerechtelijk vervolgd werden, terwyl de reden der ministers langs den weg van het' afzonderlgk afdrukken verviervoudigd wa^ ren geworden; hoe de onschuldige afscheidsgroet van zuster Seraphine, die naar Amerika verhuizen moest, voor het gerecht strafbaar verklaard was, terwijl berlijnsche bladen ongehinderd voor. het godsdienstig gevoel diep kwetsende kreupelrymen openbaar maakten; zonder ter verantwoording geroepen te worden, ja, terwyl zelfs het staatsrecht geleerd wordt volgens een boek, waarin de afzetting van alle aan de onfeilbaarheid geloovende bisschoppen en ambtenaren , de wering der ultramontanen uit de Kamer van Afgevaardigden, de inbeslagneming van het kerkelyk vermogen ten voordeele der oud-Katholieken billijke vorderingen genoemd worden; terwijl, eindelijk, de ultramontanen op ééne lijn worden gesteld met hoogverraders en brandstichters. Spreker wenscht vrijheid ook voor de katholieke pers. Wordt deze geweigerd, dan moet zich ten slotte onder het volk de meening vestigen, dat in Pruisen geen pleging van recht, maar vaa onrecht bestaat. Deze woorden werden zelfs door de Fortschritts partij warm toegejuicht. De minister van Justitie, op de reda van den bekwamen woordvoerder der centrumsfractie repliceerende, hield zich aan de stelling, dat het er slechts op aankomt, of eene openbaarmaking van stukken bona of malafide (te goeder of te kwader trouw) is geschied. Ove* rigens verklaarde d.e minister, ïich over de door von Schorlemer uit de rêgle* rungsfreundliche bladen opgedischte bloemlezing niet te kunnen uitlaten, wijl het hem niet mogelijk was, te beoordeelen, in hoever die klachten grond hadden. Von Schorlemer leidde uit dit antwoord van den minister de gevolgtrekking af, dat zyn oordeel juist was, en verklaarde tegenover het verlangen des ministers naar private mededeelingen van klachten, dat men na de tot dusver opgedane ervaring dien weg niet meer betreden kon, maar alle klachten in de Kamer van Afgevaardigden ter sprake moest brengen, opdat de ministers zich daar te verantwoorden zouden hebben, waar zy verantwoordelijk zyn. Minister von Leonhardt gaf zijn leedwezen te kennen, in weerwil van dat alles het begeerde hulpmiddel niet te kunnen verleenen, waarop von Schorlemer zijn spijt te kennen gaf over een zoo ongepast voorval.
---

