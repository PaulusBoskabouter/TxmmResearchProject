OFFICIEEL GEDEELTE.
Bij Zijner Majesteits besluit van den 25sten September 1876, n°. 6, is benoemd tot lid van het collegie van regenten over het huis van arrest te Sneek, J. F. van Bruten, aldaar. Bij Koninklijk besluit van 26 September 1876, n°. 1, isaanjhr. mr. W. J. Quintus, op zijn verzoek, eervol ontslag- veleend als burgemeester van Noorddijk. Bij Koninklijk besluit van den 25sten September 1876, n°. 12, is bij de veterinaire dienst van het leger hier te lande benoemd tot paardenarts van de 3de klasse, de heer W. G. van der Wal, Rijksveearts.
---

MINISTERIE VAN BINNENLANDSCHE ZAKEN. Berigt omtrent het voorkomen van hondsdolheid.
Blijkens ingekomen ambtsberigten zijn in de maanden Junij, Julij en Augustus gevallen van dolheid bij honden voorgekomen, in de provinciën , vermeld in de navolgende tabel: Provinciën. Getal dolle of vermoedelijk dolle honden in de maanden Getal gemeenten waar het bevelschrift, bedoeld in art. 3 der wet van 5 Augustus 1875 {Staatsblad n°. 110), is uitgevaardigd. Junij. Julij. Augustus. Junij. Julij. Augustus. Nóordbrabant . . 3 3 3 5 Gelderland.... 1 1 — 4 11 — Zuidholland . . . — 1 — — 2 — Noordholland . . — — — — — 2 (*) Zeeland 1 — — 8 — Overijssel — 1 — — 5 — Groningen .... — — 1 — — 1 Limburg 2 3 32 5 Het Rijk 4 9 4 44 26 8 In Noordholland stierf aan watervrees een man die eenige weken te voren in Zeeland door een hond gebeten was. In de voorafgaande maanden Maart, April en Mei waren respectivelijk 0,6 en 7 gevallen van dolheid of vermoedelijke dolheid bij honden voorgekomen (Staatscourant van 29 Junij 1876, n'. 151). (*) Wegens dolheid bij een schaap, zonder dat bekend is of en door welken hond dit dier besmet was. Aan de kamers van koophandel en fabrieken te Amsterdam, Rotterdam , 's Gravenhage, Dordrecht, Schiedam, Middelburg, Vlissingen, Groningen, Leeuwarden, Harlingen, Zwolle is gezonden het berigt omtrent den handel en de scheepvaart in het Britsche Koningrijk over Augustus 1876. J
---

MINISTERIE VAN MARINE.
De gewone Audientie van den Minister van Marine zal op Vrijdag den 29sten September aanstaande niet plaats hebben.
---

MINISTERIE VAN OORLOG.
De audientie van den Minister van Oorlog zal op Donderdag den 28sten September aanstaande niet plaats hebben.
---

NIET-OFFICIEEL GEDEELTE. BINNENLAND.
Blijkens een bij het Departement van Koloniën ontvangen telegram van den Gouverneur-Generaal van Nederlandsch Indie, heeft de generaalmajoor
Wiggers van Kerchem den 17den dezer het navolgende uit Atjeh berigt: Den 11 den September werden de versterkingen van Tonga en Lamnjong voltooid. Bij de opneming en verkenning van het terrein sneuvelde 1 mindere en werden de 2de luitenant de Xeve en 8 mindere militairen gewond. Den 12den werd opgerukt naar Lamara. De vijand werd uit zijne linie van versterkingen ten oosten der Koeroeng-Tjoet verdreven; gevoelige verliezen werden hem toegebragt; 13 stukken geschut (waaronder één van 30 en twee van 12 pond) werden door onze troepen vernageld. Door de lagune ten oosten van Lamara werd Passar Koeroeng-Tjoet, aan het uiteinde van den weg van Njablang, bereikt, alwaar liet bivouac opgeslagen en de gemeenschap over de Koeroeng-Tjoet tot stand gebragt werd. Aan onze zijde sneuvelden dien dag 2 mindere militairen en werden er 17 gewond. De gezondheidstoestand der agerende troepen was goed, hun geest uitmuntend. Lr viel zeer vefel regen. Heden (26 September) heeft de Tweede Kamer der Staten-Generaal de behandeling van het ontwerp-adres van antwoord voortgezet. Op paragraaph 5 , luidende: » Met voldoening vernamen wij , dat Uwe Majesteits aandacht op menig groot volksbelang gevestigd blijft. Vooral stellen wij er prijs op , dat het wetsontwerp op het lager onderwijs ons weldra bereike; een onderwerp, welke goede regeling zulk een overwegenden invloed kan uitoefenen op het zedelijk welzijn en de toekomst der natie;" werden twee amendementen voorgesteld, te weten: één door den heer des Amorie van der Hoeven , strekkende om de paragraaph aldus te lezen: » Met voldoening vernamen wij dat Uwer Majesteits aandacht op menig groot volksbelang gevestigd blijft, en dat gewigtige wetsontwerpen ons eerlang zullen bereiken." één door den heer Schimmelpenninck van der Oije, strekkende om de paragraaph volgenderwijs te doen luiden: » Met voldoening vernamen wij, dat Uwer Majesteits aandacht op menig groot volksbelang gevestigd blijft. » Óp hoogen prijs stellen wij de mededeeling dat het wets-ontwerp op het lager onderwijs ons weldra zal bereiken; een onderwerp enz." Aan de breedvoerige woordenwisseling namen deel de heeren des Amorie van der Hoeven, Tak van Poortvliet, Schimmelpenninck Van der Oije, Heydenrijck, van Baar, Wintgens, Corver Hooft, van Wassenaer van Catwijck, Saaymans Vader, de Jonge, van Rappard, van Nispen tot Sevenaer en de Minister van Binnenlandsche Zaken. Beide amendementen werden afgestemd , dat van den heer des Amorie van der Hoeven met 57 tegen 15 stemmen, en dat van den heer Schimmelpenninck van der Oije met 45 tegen 27 stemmen. Voor het eerste hebben gestemd de heeren: de Jonge, des Amorie van der Hoeven , Lambrechts , van Ascli van Wijk, Hafnnans, Teding van Berkhout, van Heemstra, Schimmelpenninck, Luyben , Saaymans Vader, Bichon van IJsselmonde, van den Berch van Heemstede, Arnoldts, Messchert van Vollenhoven en Corver Hooft. Voor het tweede hebben gestemd de heeren: A. Mackay, van Heemstra, Schimmelpenninck, Luyben, Saaymans Vader, Schimmelpenninck van der Oije, Bichon van IJsselmonde, van den Berch van Heemstede, van der Schrieck, Fabius, Arnoldts, Messchert van Vollenhoven , Corver Hooft, Wintgens, van Nispen van Sevenaer, de Jonge, van Wassenaer van Catwijck, van Zinnicq Bergmann, de Casembroot, Borret, Verheijen, Lambrechts, van Baar, Kerens de Wijlre, van Ascli van Wijck , Haffmans en Teding van Berkhout. De heer Heydenrijck was bij de beide stemmingen niet tegenwoordig. Paragraaph 5 van het ontwerp-adres werd zonder hoofdelijke stemming goedgekeurd. Daarna kwam in behandeling paragraaph 6, luidende; » Vordert de bevestiging van ons gezag in het noorden van Sumatra nog altijd groote inspanning, wij verheugen ons, dat de toestand der overige Indische gewesten gunstig kan worden genoemd. Tot bestendiging van dien gunstigen toestand zal krachtige voortzetting der groote werken van algemeen nut, op Java voorbereid of der uitvoering nabij, voorzeker bijdragen. Het verdwijnen van de laatste sporen der slavernij onder de inlanders op Sumatra's Westkust mag in meer dan één opzigt als eene schrede voorwaarts worden beschouwd." Daarbij werd in gedachtenwisseling getreden over de Atchinesclie verwikkelingen, waaraan deel namen de heeren Wintgens, Fransen van de Putte, Fabius, Insinger, Begram , de Casembroot en de Minister van Koloniën, waarna die parag-raaph zonder hoofdelijke stemming werd goedgekeurd. Bij de behandeling der zevende paragraaph luidende: » Met Uwe Majesteit hopen wij, dat de welvaart onzer West-Indische koloniën geleidelijk opgebeurd en spoedige oplossing der verwikkelingen niet Venuezula, ook ten wille van Curacao, verkregen worde;" werd door den heer Fabius de verhouding tussclien Nederland en Venezuela ter sprake gebragt; terwijl de Minister van Buitenlandsche Zaken dienaangaande eenig-e inlichtingen verstrekte.
Nadat de heer Smidt, als lid der Commissie van redactie, de paragraaph had toegelicht, werd deze zonder hoofdelijke stemming goedgekeurd. Na de goedkeuring, zonder beraadslaging, der laatste paragraaph , werd het ontwerp-adres in stemming gebragt en met 65 tegen 4 stemmen aangenomen. Tegen, hebben gestemd de heeren, Oorver Hooft, de Jonge, des Amorie van der Hoeven en van den Berch van Heemstede. Het vastgestelde adres van antwoord zal aan Zijne Majesteit den Koning worden aangeboden door eene Commissie bestaande uit den Voorzitter der Kamer, de leden der commissie van redactie, alsmede de heeren A. Mackay, van Heemstra en Lambrechts. Aan de Kamer is medegedeeld dat is ingekomen eene missive van den Minister van Finantien, houdende berigt der intrekking, volgens bekomen magtiging des Konings, van het ingediende wets-ontwerp tot verhooging en wijziging van hoofdstuk Y1I B der Staatsbegrooting voor 1876. De Voorzitter heeft opgave gedaan van de in de vorige zitting onafgedaan gebleven onderwerpen, en voorgesteld de behandeling daarvan te hervatten, met welk voorstel de Kamer zich vereenigd heeft.
---

