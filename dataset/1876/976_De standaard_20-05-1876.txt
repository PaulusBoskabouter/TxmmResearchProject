Mr. GROEN VAN PRINSTERER.
Als deze regelen onder de oogen van het publiek verschijnen, begint de mare van < het overlijden van den heer Groen van Prinsterer zich reeds te verspreiden. Langzaam werden we voorbereid op het einde; en smartelijk als zijn heengaan valt, omdat we hem noode missen en niet weten wie hem zal vervangen, mogen we toch niet vergeten, dat we hem zoolang mochten bezitten en dat zijn arbeid niet ijdel zal zijn in den Heer. Een bijkans vijfenzeventigjarigen ouderdom heeft de heer Groen bereikt ; zevenenveertig daarvan was hij met mond en pen Woordvoerder, Leider, Sieraad der Christelijk-historische richting in ons land. Het is thans het oogenblik niet om breedvoerig uiteen te zetten wat het' Nederlandsche volk in den Evangeliebelijder, Staatsman, Geschiedvorscher en Geschiedschrijver, Strijder voor de - rechten der Kerk en Schrijver, dKhi* - we betreuren •— want dat alles was de heer Groen in eminenten zin van het woord — wat Nederland, zeggen we, met het oog op dat alles in hem verliest. Bij den rouw der zijnen en de droefheid der.velen die hem liefhadden, waaronder van de aanzienlijksten en van de eenvoudigsten in den lande, voegt slechts een woord van dankbare herinnering aan hetgeen hij verwaardigd werd voor zijn volk te zijn; eene sobere opnoeming van den veelsoortigen arbeid, waarin zijne ziel haar diepste wenschen, haar vurigste verlangens voor Vorst en Volk, voor Maatschappij en School en Kerk, aan tijdgenoot en nakomeling vermaakt heeft. Evangelieèelijder was de heer Groen, volgens zijne eigene leuze, allermeest; dat allereerst. Belijder bij uitnemendheid en vóór al het andere van de verdoemelijkheid der zonde en de heerlijkheid van Gods vrije genade. De beide tegenstellingen van het Christelijk bewustzijn, in eigen ziel doorleefd, beheerschten zijn geheele levensbeschouwing. Gelijk hij zich zelf genoemd heeft: *Een Staatsman niet! een Evangelieèelijder." ~Toch, was hij ook Staatsman, met den zienersblik begaafd, maar Chris- van den echten stempel. Hij bewoog zich niet in de hoogste sfeeren des staatkundigen levens, als iemand die.óók aan het Evangelie gelooft; die, als hij straks van uit die hoogte naar de alledaagsche werkelijkheid afdaalt, blijkt óók een ootmoedig Christen te zijn, maar om daarna weer geheel Staatsman te zijn, met een andere roeping én een eigen moraal, neen — hij was overal Christen. Hij had het Evangelie omhelsd, eer hij Staatsman werd, én betrok slechts dien verhevenen post om er Christus te belijden 1 Het was niet de . i * . . .-- »
Staatsman, die het Evangelie beleed, maar de Evangeliebeleider, die Staatsman was. Staatslieden van dezen stempel hebben den moed om het oogcnbliklijk succes te versmaden voor den eisch van het geweten; den hoogen moed om, ter wille van "hét geestelijk volksbelang, impopulür te zijn bij de groote menigte; om kracht te zoeken in isolement ; om, desnoods, alleen te blijven met hun beginsel. Wat hen bezi» houdt h'gt uitteraard hooger dan de bloot stoffelijke belangen. Handhaving der gewetensvrijheid voor allen; recht der minderheid tegenover de toongevende meerderheid; zedelijke controle der Natie over constitutioneele regeeringsdaden; opsporing der diepste beginselen, wier invloed onzen volksaard geboetseerd. heeft, en doorloopend pleidooi, dat met hun eerbiediging al of niet ons volksbestaan staat of valt — zoo luiden de staatkundige problemen aan wier oplossing de heer Groen arbe:dde. Arbc'dde, onder gestadige toetsing aan het Evan-— i . „i_.geii«, ■en daarom xonder toejuiching der openbare meening, in stroom-0/- waartschen koers. Aan den Evangeliebelijder-Staatsman paarde zich de Geschiedjorscher en Geschiedschrijver van zijn Volk. Niet zoo, alsof tusschen den Staatsman en den Historicus meer of min een afstand te bespeuren was; alsof beiden slechts door den lossen band der toevallige gebeurtenissen waren verbonden. Ook hier bestond een harmonische samensmelting, eene eenheid als bij weinigen gevonden wordt, in, niet buiten de hoogste school, de school des zielenlevens, verkregen. Wat de Kabinetssecretaris aan den vooravond der Belgische Revolutie te Brussel onder de bezielde prediking van Merle d'Aubigné als het tegengif tegen de ongoddelijke leer der Souvereiniteit van den Mensch had leeren kennen en ervaren; wat hij straks daarop in de schatkamer der Archieven door de edelste Helden en Martelaren van het Oranje-Huis vond beleden en beleefd, — hij heeft het later als Lid der Staten Generaal zelf beleden en gestaafd. En omgekeerd was zijn staatkundig geloof, in meer dan veertigjarige loopbaan op allerlei wijze, in Parlement en perodieken geschrifte, gepredikt en gehandhaafd, het eigen standpunt waarop hij reeds bij de uitgave der Archives en van het Handboek zich geplaatst had, door hem zelven aangeduid in de kernachtige leuze: » Tegen de Revolutie het Evangelie," en nog in zijn jongsten historischen arbeid, Maurice et Barnevelt, onveranderlijk bewaard. Eindelijk zijne verhouding tot de Kerk. Al noemen wij deze in de laatste plaats, omdat men, den veelsoortigen arbeid van den heer Groen specificeerende, onwillekeurig scheidt wat in ' hem gelijktijdig werkte, ieder weet i dat zijne liefde tot haar onvermengd, onverflauwd, ongeëvenaard is geweest tot zijn laatste stonde.- Het recht der Confessie was hem heilig. Hij kon zich geen Kerk denken, die hare belijdenis straffeloos liet verzaken. Die niet te handhaven stond bij hem gelijk met prijsgeven van de erve der Vaderen, met hoog verraad op geestelijk gebied. Hoe staat het beeld van den onvermoeiden strijder, die de bresse nooit verliet, wiens machtig woord de vluchtenden tot staan, de moedeloozen tot veerkracht, de tragen tot handelen riep, hoe - staat het met onuitwischbare trekken ieder voor den geest, die in de laatste tientallen jaren meeleefde, meestreed, mede-bad en mede-hoopte voor de Gemeente des Heeren in ons land. Dit is zeker : hoe men ook oordeelde over de verschillende houding door de onderscheidene groepen van Christenen in de Kerkelijke quaestie aangenomen, er was volgens het eenparige getuigenis maar één Groen van Prinsterer onder de aanvoerders; consequent, man j; uit één stuk, semper idem, niet te bewegeft tot eenigé "concessie. ■ Was het hier de plaats om over de verdiensten van den heer Groen als Auteur en Stilist te spreken, er ware gelegenheid te over om, als proeven van zijn »lapidaar"-stijl, enkele dier bezielde volzinnen, meer spreuken dan gezegden, aan te halen, waarvan bij ingrijpende gebeurtenissen op kerkelijk gebied zijn elkaar snel opvolgende vlugschriften overvloeiden; vlugschrif-f ten, meer dan iets anders geschikt om het vuur onder de sintels aan te blazen en eindelijk, eindelijk I te bewegen tot den heiligen krijg . .. Maar van letterkundige verdiensten mogen we hier niet gewagen. Liever spreken we -het nog eenmaal uit, hoe alles wat we noemden in den heer Groen eene organische eenheid, eene harmonische verbinding te zien gaf der veelvuldige door God hem verleende gaven en krachten. Waar en wanneer hij optrad, het was altijd met hetzelfde doel: handhaving van het eeuwenoude Evangelie tegen de Revolutie, dat is tegen de zonde in haar duizendvoudige herhaling. Hetzelfde, als hij in zijn eerste Nederlandsche Gedachten, tegenover de valsche vrijheidsleus der Belgische liberalen, de gebondenheid aan Gods ordonnantiën predikte, en als hij, in 1848, de Parijsche trias : > Vrijheid, Gelijkheid, Broederschap" in haar naaktheid ten toon stelde. ?> Als hij, in de hoedanigheid van Kabinetssecretaris, Koning Willem I den ernst der diepgaande woelingen niet verheelde, en als hij zijn naam als rechtsgeleerde in de waagschaal stelde,' om de > maatregelen" tegen de Afgescheidenen te wegen en te licht te keuren. Hetzelfde, als hij den Schoolstrijd aanvaardde en streed gelijk niemand, en als hij, met meer smart dan ver- . ontwaardiging in de stem, opkwam tegen het lijdelijk toelaten in eene Gerefor-
meerde Kerk van het «honen van de slagordenen des Levenden Gods." Hetzelfde bij zijn verzet tegen de verminking onzer Historie, onverschillig of het de vervalschende hand was van Romes knechten die er zich aan vergreep, of de verwaterende methode van een geloofloos en dientengevolge kleurloos Liberalisme. Eén springveer bracht al de roerselen zijner edele ziel in beweging: het ootmoedig geloof dat slechts in den Christus Gods voor ons volk en onze personen, als voor alle volken en alle menschen zonder onderscheid, waarachtig, duurzaam heil is te vinden! • -. - -...- • Eer we dit korte, onvolledige, overzicht besluiten, voegen we er eene gedachte aan toe, die zich onweerstaanbaar bij , de stervenssponde van den heer Groen van Prinsterer aan ons opdringt. .-■ ■, Het ,is de indruk van het tragische dat zgne. loopbaan heeft gekenmerkt... Door zijne vrienden menigmaal niet begrepen; alleen gelaten in het heetste _ van den kSrijd; Gy! wie.hem liefhad- den en volgden niet populair 1 Denk aan momenten als de Zomerzitting van het jaar 1857; aan het weemoedig afscheid uit de Kamer in 1864; aan de zielskreet in het voorjaar van '711 Is het niet duidelijk dat deze Zaaier vaak »met tranen" gezaaid heeft, en dat het Terar dumj>rosim der Benedictijner monniken, eens door hem tot levensmotto gekozen, niets minder was dan een smartelijke, een soms verterende realiteit? En toch, we klagen niet. Hij zelf, leefde hij nog, zou ons toeroepen: >Wat nood? Is het niet de wet van het graan dat sterven moet om veel vrucht te dragen, die aldus aan mij vervuld wordt?" Heerlijk denkbeeld! Wien God gebruikt om Zijne zaak te bevorderen, om Zijn volk op te voeden en te doen rijpen voor hetgeen H\j er mede voor heeft, die heeft, in het persoonlijk offer dat hij daarvoor brengt, den waarborg, dat zijn zaaisel zal opgaan. ,_ Vergissen we ons, als we de mee-< ning wagen dat de heer Groen, althans in zijne allerlaatste levensjaren, heeft mogen zien, dat. zijn volk begon te ontwaken voor. de belangen die hij zoo lang en zoo teeder op het hart droeg en in een reeks van geschriften, onvermoeid, tot in hoogen ouderdom, tot op het sterfbed toe, bepleit heeft? Geen woord van lof of hulde daarom,, dat naar menschen-vereering zou kunnen zweemen. Maar de dank, de ootmoedige, zelfveroordeelende dank ten slotte aan den Heer, den God der Vaderen, die ons een Groen van Prinsterer schonk, • voor al wat deze Vorst, deze Leider en Vader van het Christelijk Nederland onzer eeuw, in Zijne kracht, voor Hem en voor ons Volk heeft mogen zijn en mogen doen! i-■■., •>- -• ••■ ~'
---

