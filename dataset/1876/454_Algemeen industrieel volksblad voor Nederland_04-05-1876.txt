Sparen door middel der postadministratie.
De minister van financiën heeft ter kennisse van belangstellenden gebracht, dat met 1 Mei jl. in werking is getreden het koninklijk besluit van 28 December 1875 (Staatsblad no. 250), betreffende de medewerking der postadministratie tot inbreng van gelden in spaarbanken. Reeds hebben de besturen van 49 spaarbanken zich bereid verklaard, op den voet van dit besluit door tussehenkomst der postadministratie inlagen te ontvangen en des gevraagd de ingelegde gelden terug te betalen. Elke dezer spaarbanken is overeenkomstig haar verlangen tot een groot of klein aantal postkantoren of hulpkantoren der posterijen in betrekkeng gesteld. Te rekenen van den 1 Mei jl. zal dientengevolge bij alle post- en hulpkantoren de gelegenheid openstaan gelden aan spaarbanken over te maken en terugbetaling daarvan te erlangen. Aan de belanghebbenden zal op hun verlangen bij elk kantoor opgave worden gedaan van de spaarbanken, tot welke dat kantoor in betrekking staat, ten einde zij daarnit eene keuze kunnen doen. Voor de inschrijving der inlagen en terugbetalingen, welke door tusschenkomst der postadministratie geschieden, is van regeeringswege een afzonderlijk model van spaarbankboekje vastgesteld. De overzending van gelden door de belanghebbenden aan de spaarbanken en door de spaarbanken aan belanghebbenden geschiedt door middel van postwissels. Die voor de eerste maal door tusschenkomst der post inlage in eene spaarbank wil doen, zendt haar het bedrag toe door eenen postwissel, waaraan is gehecht eene aanvrage om als inlegger te worften toegelaten. Afzonderlijke formulieren voor deze postwissels zijn bij de postkantoren verkrijgbaar. Wie leeds vroeger als inlegger een boekje bij de spaarbank had, doch zich de gelegenheid wenscht voor te behouden voortaan ook door tusschenkomst der postadministratie inlagen te doen of terugbetaling te vragen, kan aan het kantoor der spaarbank het verzoek doen om zijn te goed op een modelboekje over te schrijven. Ook kunnen op hetzelfde boekje, mits volgens model, afwisselend inlagen of terugbetalingen geschieden, zoowel door tusschenkomst der postadministratie als rechtstreeks bij het kantoor der spaarbank. Verdere inlagen worden bij gewonen postwissel aan de spaarbank toegezonden. Op de aan deze postwissels gehechte strook moet door den belanghebbende worden aangeteekend, dat de betaling betreft eene inlage op het spaarboekje no...., waarbij het nommer van zijn boekje met de meeste nauwkeurigheid is te vermelden. Het koninklijk besluit bepaalt voorts in art. 3 en 4
dat van elke inlage door de spaarbank een ontvangbewijs rechtstreeks aan den belanghebbende wordt toegezondeu, en dat deze bij niet ontvangst van dit bewijs binnen 14 dagen na de verzending van den postwissel daarvan bij ongefrankeerdeu brief rechtstreeks aan het hoofdbestuur der posterijen te ’s Gravenhage heeft kennis te geven. Eene stipte naleving van dit voorschrift wordt aan de belanghebbenden aanbevolen, daar alleen op deze wijze vergissingen tot klaarheid kunnen worden gebracht. Hetzelfde is in acht te nemen, indien de som in het ontvangbewijs vermeld mocht verschillen van die, in het boekje ingeschreven. De wijze waarop terugbetaling kan worden aangevraagd en verkregen is in art, 5 van het besluit nauwkeurig omschreven. De daartoe strekkende formulieren zijn bij de kantoren der posterijen verkrijgbaar. Bij elke inlage of terugbetaling moet het boekje op het post- of hulpkantoor worden medegebracht. Aan de belanghebbenden wordt aanbevolen, zich vóór het verlaten van het kantoor te vergewissen of de inschrijving naar behooren is geschied. Het tijdstip, waarop elk boekje eens in het jaar ter bijschrijving van rente naar de spaarbank moet worden opgezonden, wordt door haar op den omslag van het boekje vermeld. De opzending geschiedt onder kruisband en gefrankeerd. Ofschoon voor alles wat op de postkantoren geschiedt, geheimhouding is voorgeschreven, is de verplichting daartoe ten opzichte van de inlage en terugbetalingen, en alles wat de betrekkingen tusschen het publiek en de. spaarbanken betreft bij de postambtenaren nog in het bijzonder in herinnering gebracht. Terwijl tot dus verre meermalen de klacht werd gehoord, dat voor velen voldoende gelegenheid tot het opleggen van gemaakte besparingen ontbrak, omdat op verschillende plaatsen geen spaarbanken bestonden, of omdat de bestaande slechts gedurende enkele uren ’s weeks openstonden, zal dit voortaan niet meer het geval zijn. Voortaan zal toch voor ieder de gelegenheid openstaan bespaarde gelden door tusschenkomst der postadministratie aan de eene of andere spaarbank over te maken. (St.-Ct.)
---

De Week
Binnenland. In den laatsten tijd is herhaaldelijk de longziekte uitstaan bij rundvee, dat aangekocht is op een der markeen in dit gewest. Het is daarom noodig, dat in de gemeenten, waar veemarkten worden gehouden, met de
meeste zorg worde gewaakt tegen het ter markt brengen van ander dan volkomen gezond vee, en dat bij den minsten twijfel aangaande het bestaan eener besmettelijke ziekte bij een stuk vee, dit in beslag worde genomen en door den districts-veearts onderzocht. Op verlangen van den minister van binnenlaudscbe zaken is hierop de bijzondere aandacht van de gemeentebesturen gevestigd. Op de tentoonstelling te Philadelphia zullen, behalve Amerika, vertegenwoordigd zijn: Frankrijk, Engeland, Duitschland, Oostenrijk, België, Nederland, Zweden, Spanje, Portugal, Italië, Noord wegen, Egypte, Denemarken, Turkije, Tunes, Zwitserland, Mexico, Venezuela, Brazilië, Chili, Peru, de Argentijnsche republiek, de Sardinische eilanden, China, Japan, Australië, Bolivia, Nicaragua, Columbia, Liberia, de Oranje-vrijstaat, Ecnader, Guatemala en Honduras. Griekenland zendt waarschijnlijk niet in, wegens de kosten, en Rusland blijft afwezig, naar het schijnt omdat de tentoonstelling niet een volledig officieel karakter heeft. Met uitzondering dus van Rusland en Griekenland zullen alle Europeesche staten op de tentoonstelling te Philadeiphia vertegenwoordigd zijn. Naar van daar aan een Bell isch blad wordt geschreven, missen de gebouwen der tentoonstelling, hoewel een een grootsch voorkomen aanbiedende, alle kunstwaarde. De machine-hall zal the „great attractioD” der tentoonstelling uitmaken. Het stellen der machines vordert langzaam, hoewel de voorwerpen door den spoorweg elk tot voor de deur hunner afdeeling worden gebracht. Ook volgens mededeeling van de Nederlandsche hoofdcommissie zijn de Agricultnral-Hall en de Art-Gallery nog verre van voltooid, zoodat men het opstellen der tentoontestellen voorwerpen nog geen begin is te maken. Aan de Nederlandsche afdeeling zijn drie jury-leden toegestaan: een voor de afdeeling kunst, een voor de afdeeling ingenieurswetenschappen en een voor de afdeeling voedingstoffen.
---

Buitenland.
De aandeelen der Banque de Belgique stijgen; men gelooft dat een gunstige oplossing komen zal en de bank gereconstitueerd zal worden. De pogingen der mogendheden om de Porte tot een nieuwe wapenschorsing van 4 a 6 weken over te halen, schijnen mislukt. Volgens een bericht van Russische zijde althans maakt de Porte er een punt van militaire eei uit, om zelve en alleen door kracht van wapenen
de vesting Niksics te approviandeeren, zonder de goede diensten van Montenegro aan te nemen. Schier alle Amerikaanscbe dagbladen bevatten bijzonderheden over den heer Alexander T. Stewart, onlangs overleden en in Europa zeer bekend door de aanzienlijke aankoopen, die hij er deed voor zijn handelshuis van New-York. Dit buis was het grootste der wereld. De heer Stewart was niet alleen de grootste koopman, maar ook de hoogst belaste inwoner der Vereenigde Staten. Nauwelijks was hij twintig jaar, toen hij zich met een gering kapitaal uit Ierland naar Amerika begaf, waar hij zijne loopbaaa begon als onderwijzer in eene bijzondere school. Kort daarna ondernam hij met een kapitaal van 7500 gulden een kleinhandel in kledingstoffen. De zaak ging zoo goed, dat Stewart weldra doorging voor den rijksten grondeigenaar van den staat New-York. Dertig jaar geleden, toen in Ierland de hongersnood heerschte, zond hij aan zijn arm vaderland een vaartuig met graan. Eenige jaren later bewees hij groote diensten aan Amerika gedurende den oor'og tusschen Noord en Zuid en werd hem als belooning, na het einde van den oorlog, de betrekking van secretaris der schatkist of minister van financiën aangeboden. De heer Stewart kon echter dit aanbod niet aanvaarden, aangezien de Amerikaansche wetten aan de beambten der schatkist verbieden eenigen haodel te drijven. Hij laat een fortuin na, dat geschat wordt op 200 millioen gulden. Men kende vroeger niemand in NewYork die, wat fortuin en ondernemingsgeest aangaat, met hem kon vergeleken worden; het hoofd der familie Astor, die eenige maanden geleden overleed, kwam hem zeer nabij, doch er bestond dit verschil tusschen hen, dat de rijkdommen en de maatschappelijke stand van laatstgenoemde de vruchten waren van verscheidene geslachten, terwijl de eerste zijn fortuin, dat zeker nog het grootste was, aan eigen inspanning was verschuldigd. De bladen zeggen dat de heer "Stewart zijn geluk te danken had aan het koophaudelsstelsel, dat hij te NewYork heeft ingevoerd. Vóór alles was hij eerlijk man en terwijl in de eerste jaren van zijn handel zijne concurenten er zich op toelegden, om koopwaar van mindere hoedanigheid tot hooge prijzen te verkoopcn, leverde hij goede waar zoo goedkoop hij kon en tot vaste prijzen. Bij den heer Stewart kreeg elke bediende, die poogde een kooper te bedriegen, dadelijk zijn ontslag. Zijn jaarhjksche omzet bedroeg gemiddeld ongeveer 187i millioen gulden, waarop de winsten 7 tot 15 millioen gulden bedroegen. Zijne eigendommen in de stad NewYork alleen hebben eene waarde van 65 millioen gulden. Door het afbranden der stad Chicago leed hij overgroote verliezen, hetgeen hem niet belette twee honderd vijftig duizend gulden te zenden aan de slachtoffers van die ramp. Eenige jaren geleden besteedde hij 15 millioen gulden voor het bouwen van werkmanswoningen. Hij was een groot liefhebber van kunstwerken en bezat in het paleis van wit marmer, dat hij zich had laten bouwen en waar hij zijn gewoon verblijf hield, eene merkwaardige verzameling van schilderijen, die de bewondering zijner bezoekers gaande maakten. Men dacht algemeen te New-York dat hij, geene rechtstreeksche. erfgenamen hebbende, dit paleis en de kunstverzameling aan de stad New-York zou schenken. Hij was eigenaar van twee theaters, doch woonde er nooit de veHooning bij dan wanneer hij gelegenheid had ey een voornaam vreemdeling te vergezellen. Hij werd vele jaren beschouwd als een der merkwaardigste personen van de Vereenigde Staten en zijn persoonlijke invloed was zeer groot. Hij hield zich echter weinig met de politiek bezig en stelde er tot het einde van zijn leven eene bijzondere eer in, door te gaan voor den man, wiens welslagen in den koophandel nooit werd geëvenaard.
---

BRUISENDE GOLVEN.
vn. (17) In de zaad en op de Bühne. — Neen! Dat moet dezelfde zijn, die we voor een paar jaar in de opera gehoord hebben, die Mlle Esther, waar je met Piet Frank zulke standjes in Overveen over gehad hebt. — Och, ben je gek? . . . C’est impossible! Maar v. Olmkerk wien ’t niets kan schelen, of het impossible is of niet, begint weer zijn telegraphische excercitie. — Good evening, sir! zegt een meneer in versleten gala-costume, terwijl zijn hooge hoed achterop het hoofd staat, tot Olmkerk. Die meneer is de celebrated English comic singer and dancer Mr. Jackson, de broeder van Nelly. — Thank vou, master Jackson! herneemt Olmkerk vrü koel, en the celebreted singer begrijpt, dat zijn aanstaande zwager, want als zoodanig beschouwt hij Olmkerk, heden-avond tot geen bijzondere familiariteiten geneigd i». Hij blijft een oogenblik verlegen staan. Toen boog hij, met een vriendelijken, bijna kruipenden glimlach om de lippen, en verwijderde zich.
Homberg en de overigen hadden volstrekt geen notitie van hem genomen, en hun gesprek zoolang gestaakt. — Jij schijnt wel gek, begint Charles weer, om je met zulk canaille in te laten! — Och, hervat de jonkheer, wat zal ik zeggen, een folie! Maar bovendien, ’t is een mooie introductie bij de zuster. Gister-avond werd het me echter wat al te bont. Verheel je, ik zat met Nelly hier toe soupeeren, en toen kreeg ik eerst the Old Lady Jackson te visite. — Dat is je aanstaanden schoonmama, hè, welke we dien middag op zoo’n gracieuse manier aardappelen zagen schillen in de kamer van je belle. — Juist! Nu maar niet genoeg, dat die er bij kwam, ik kreeg my dear brother ook nog aan tafel. — Toen zulje bepaald plezier hebben gehad ! zegt een ander. — O, ik heb me doodgelachen, maar moest me toch nog goed houden! Wacht, daar heb je Piet Frank; die was er ook bij ! Piet Frank, onze oude bekende, trad binnen. — Ik ben aan ’t verhalen van mijn souper van gister-nacht! — Ja, zegt Piet, prachtig, Englisch fashion! Mevrouw zijn schoonmama stopte met groots behendigheid een heele biefstuk in haar zakdoek, en, onder den uitroep „for my littlecat!” verdween zij spoorloos. — En Nelly beweerde, dat de oesters niet goed wairen, omdat er kleine wurmpjes in zateu.
Ja wel, daarom at zij ze met vorken. Maar ’t mooiste komt nog meneeren, zegt Frank. Verbeelje, da knecht maakt een flesch champagne open, en de kurk vliegt door het locaal. Oogenblikkelijk springt de schoonbroer van meneer op, vliegt naar de kurk en komt er triuinfante]ijk mee terug, en nu geef ik je te raden, waar die kurk voor moest dienen. . . . Champagne-kurken waren zoo goed om je gezicht zwart te maken, wanneer je als neger moet optreden, beweerde de celebreted Mr. Jackson. Allen lachen over de fashionable soupeergasten van Olmkerk. Enfin, gaat Frank voort, ’t is een folie, en jij moet het weten, maar ik zou er voor bedanken, om voor patei-familias van zoo n Engelsche mijnwerkersfamilie te spelen. Doch iets anders .... heb jelui mlle Esther al gehoord? Neen, zegt Homberg, daar komen we juist voor, maar geloof jij nu, dat het mijn amour perdu is! ... . — Wat amour perdu? — Och, je weet wel, spreekt Olmkerk, die Mlle Esthei van de opera, waarover jelui toen in Overveen samen standjes hebt gehad. Ah! laat Frank gerekt hooren, en hij herinnert zich de beleediging, die hij toen van Homberg moest vei duren, en tevens hoe hij beloofd heeft, zich daarover te wreken. Zijn oogen schitteren, en eeri donkere kleur komt op zijn gelaat. Jawel ! gaat hij voort, nu ben ik ei ! Dat kan wel, maar ik zou ze dan nu ook maar
laten loopen. Je hebt nu wat beters, fluistert hij Charles toe, hoe staat het er mee? — Best! Ze durft alleen nog maar niet. — Kom, kom, ik heb jelui beiden tot nog toe geholpen, ik zal je wel verder helpen ook. Je weet ik ken haar al zoo lang. — Ja wel, maar ze is ... . — Kom, zegt Piet, niet bébé zjn ! Na veertien dagen breng je ze weer terug. Er ontstond een panse in ’t gesprek. — Maar geloof jij waarachtig, Frank.dat het mijn opera-zangeres is? begint Karei weer. — Wel zeker, juist zoo iets voor zoo’n gevallen grootheid; ik wed om wat je wilt! —. Goed, zegt Karei, ik wed om een anker Nuils, dat ze ’c niet is. _ .... — Aangenomen! We zullen het spoedig zien ! Kijk, mijn pianist schuift haar naam al voor — Mlle Esther. Willem had onwillekeurig naar het gesprek der jongelui geluisterd. Even als Homberg, zit ook bij in groote spanning te wachten. Het wordt kstil. De sombere toonen uit de Trouvere ruischen door de zaal. Willem verbleekt. Op dien onvergetelijken avond te Parijs had bij zijn Esther juist in den Trouvere gehoord Een geritsel achter op het tooneel — de zangeres komt op. Ja bij God, zij is het! Willem vertrouwt zijn oogen niet. ’t Is zijn Esther, de fiere, trotsche gestalte in dat zelfde zwart fluweelen kleed, met dat bleeke ge-
aat en die donkere oogen. O, alles om hem heen zinkt weg; hij ziet niets meer dan haar. — Je hebt je anker Nuits verloren! roept Frank vrij luid. — Stil! zegt Homberg, die zeer verwonderd is. Na een elegante buiging voor het publiek, zal zij beginnen. Maar wat is dat? .... Het is haar onmogeijk; de toonen blijven in haar keel steken. Doch ’t is aiets: zij heeft zich hersteld; het kwam zeker van den swaren tabaksrook en het vreemde publiek. Nu klinkt de heerlijke aria uit de Trouvere door het locaal. Groot is het applaus en tweemaal wordt zij teruggeroepen. Maar dc kenners fluisteren, dat haar stem erg verminderd is, en men spreekt van een zware ziekte, die deze verwoesting heeft aangericht. Het rumoer en gedruisch der menigte deed Willem opsebrikken. — Nu, Kareltje hoort hij Frank zeggen, had ik zoo’n ongelijk met te beweren, dat je opera-zangeres al net was als de anderen. Hadje toen maar naar me geluisterd, dan had ik je toen evenveel succes kunnen bezorgen als je nu bij zeker iemand hebt. — Stil, zegt Homberg, de Nuils zal je hebben. Maar ik wil toch eens weten waar ze woont! — Pas op Karei, zegt Frank, doe nu niet alles te gelijk denk om de andere. — Ja wel, maar 1’un n’empêche pas 1’autre, en zich tot een bediende wendend, zegt hij zachtkens, maar zóó, dat de schilde" het verstaat: Kan jij me ook zeggen,
waar die juffrouw Esther woont?” Een galden gleed in de hand van den knecht. — Warmoesstraat, no. 25, meneer, boven den bakker. — Dank je. — Denk aan de expeditie, over een paar weken! zegt Frank zacht. — Laat mij maar begaan! Erg verminderd hoor! Wat is ze nog hautin! Maar je hebt gelijk Piet, al die meiden zijn toch gelijk, en ik kom er boe langer zoo meer toe, om het als een groote folie te beschouwen, wanneer je er anders over denkt! zegt Olmkerk. Kijk, daar zit mijn Engelscbe nu waarachtig met zoo’n leelijken klover te koketteeren. ’t I« een schandaal, ’t is allemaal canaille. De wijze, waarop men over zijn Esther sprak, was den schilder ondragelijk! Dat kon, dat mocht hij niet langer aanhooren. — Meneer, zegt hij tot Olmkerk, ik geloof dat u de dame van daar straks niet kent, maar ik zou u raden wat gematigder te zijn in uw oordeel; Esther Nival is een waarachtige kunstenares, op wier goeden naam niets valt te zeggen en ik verzeker u, dat zij wel reden zal hebben om hier te zingen. Zouder iets te zeggen, kijken de heeren elkander verwonderd aan. — Wie is meneer vraagt Olmkerk spottend. Mijn naam is Willem Harmsen, ik ben schilder. (Wordt vervolgd.)
---

