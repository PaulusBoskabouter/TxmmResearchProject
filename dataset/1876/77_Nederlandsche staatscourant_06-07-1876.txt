OFFICIEEL GEDEELTE. (Staatsblad no. 116.) BESLUIT van den 23sten Junij 1876, tot wijziging van art. 13 van het Koninklijk besluit van 11 November 1856 (Staatsblad no. 114), houdende bepalingen omtrent de dienst der rijksveldwachters, en zulks met intrekking der Koninklijke besluiten van 29 Julij 1858 (Staatsblad no. 63) en 25 October 1858 (Staatsblad no. 72).
Wij WILLEM III, bij de gratie Gods, Koning der Nederlanden, Prins van Oranje-Nassau , Groot-Hertog van Luxemburg , enz., enz. , enz. Op de voordragt van Onzen Minister van Justitie , van den 20sten Mei 1876, 3de afdeeling, n°. 126; Den Raad van State gehoord (advies van den 13den Junij 1876 , n°. 23); Gezien het nader rapport van Onzen Minister van Justitie, van den 19den daaraanvolgende , n°. 193 ; Hebben goedgevonden en verstaan , met intrekking van Onze besluiten van 29 Julij 1858 ( Staatsblad n°. 63) en 25 October 1858 (Staatsblad n°. 72), artikel 13 van Ons besluit van 11 November 1856 (Staatsblad n°. 114), houdende bepalingen omtrent de dienst der rijksveldwachters , te wijzigen als volgt: ii De rijksveldwachter, die, buiten het geval bedoeld in art. 58 der wet van 18 April 1874 (Staatsblad n°. 66), zich tot het verrigten van eenige dienst, waarmede hij ambtshalve wordt belast, naar elders moet begeven en zijne standplaats niet weder op den dag der heenreis, hetzij te voet ot' met eenig openbaar middel van vervoer, kan bereiken, geniet eene vergoeding voor verblijfkosten naar de vijfde klasse van het tarief, vastgesteld bij Ons besluit van den 15den December 1849 (Staatsblad n°. 62). Verschotten wegens werkelijk bestede reiskosten kunnen door hem in rekening worden gebragt." Dit besluit treedt in werking den lsten Augustus 1876. Onze Minister van Justitie is belast met de uitvoering van dit besluit, waarvan afschrift zal worden gezonden aan Onzen Minister van Financien, aan den Raad van State en aan de Algemeene Rekenkamer, en hetwelk ia het Staatsblad zal worden geplaatst. Het Loo, den 23sten Junij 1876. WILLEM. De Minister van Justitie, van Lynden van Sandenburg. Uitgegeven den negen en twintigsten Junij 1876. De Minister van Justitie, van Lynden van Sandenburg.
---

(Staatsblad no. 117.) WET van den 24sten Junij 1876, houdende regeling van de voorwaarden tot verkrijging der afzonderlijke bevoegdheid tot uitoefening der tandheelkunst en van de uitoefening dier kunst.
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Allen, die deze zullen zien of hooren lezen, salut! doen te weten: Alzoo Wij in overweging genomen hebben , dat het noodzakelijk is de voorwaarden tot verkrijging van afzonderlijke bevoegdheid tot uitoefen JDg der tandheelkunst te regelen en bepalingen omtrent do uitoefening dier kunst vast te stellen ; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk "ij goedvinden en verstaan bij deze: § 1. Van de voorwaarden tot verkrijging eener acte van bevoegdheid als tandmeester. Artikel 1. Onverminderd de bevoegdheid van artsen tot uitoefening der tandheelkunst, waaronder verstaan wordt de plaatselijke behandeling van ziekten der tanden, der tandkassen en van het tandvleesch, kan l 'e bevoegdheid tot uitoefening dier kunst afzonderlijk worden verkregen ten gevolge van een examen in de tandheelkunst. Dit examen loopt over de volgende vakken : a - de ontleedkunde van de tanden, de tandkassen en het tandvleesch; k de physiologie van deze deelen; de gezondheids-, ziekte- en geneesleer van deze deelen, daaronder begrepen de onderkenning der ziekten van de tanden, de tandkassen en het tandvleesch, waarvan de oorzaak algemeen is of in andere deelen zetelt; d • de geneesmiddelleer en de recepteerkunde, voor _ zooveel noodig 'Ot het voorschrijven van plaatselijke geneesmiddelen bij de in de eerste genoemde ziekten;
e. de operatieve tandheelkunde en het inzetten van kunsttanden engebitten. Artikel 2. Van het examen in de vakken, genoemd onder letters a en b van artikel 1, zijn vrijgesteld zij, die aan eene Nederlandsche hoogeschool den graad van candidaat in de geneeskunde, overeenkomstig art. 88 van het organiek besluit van 2 Augustus 1815, hebben verkregen ; zij, die aan het examen. laatstelijk voorafgaande aan dat ter verkrijging van, den doctoralen graad in de genees- of in de heelkunde, bedoeld bij de wet van 28 April 1876 (Staatsblad n°. 102), hebben voldaan,, en zij, die met goed gevolg het tweede natuurkundig examen, volgen» art. 4 der wet van 1 Junij 1865 ( Staatsblad n°. 59), gewijzigd bij die van 8 Julij 1874 ( Staatsblad n°. 97), hebben afgelegd. Artikel 3. De examens in de tandheelkunst worden minstens twee maal 'sjaars in het openbaar afgenomen door de Rijkscommissie, belast met het afnemen der geneeskundige examens, volgens de in art. 2 aangehaalde wetten. Artikel 4. Niemand wordt tot voormeld examen toegelaten , dan na in handen van den voorzitter der commissie van examen de som van tien gulden (f 10) gestort te hebben. Het 3de lid van art. 17 der wet van 1 Junij 1865 ( Staatsblad n°. 59), gewijzigd bij die van 8 Julij 1874 (Staatsblad n°. 97), is op de gestorte gelden toepasselijk. Artikel 5. Zij, die voldaan hebben bij het examen als tandmeester r leggen , vóór dat zij als zoodanig worden toegelaten, in handen van den voorzitter der examinerende commissie den volgenden eed (of belofte) af: » Ik zweer (beloof), dat ik de tandheelkunst naar mijn beste weten en vermogen zal uitoefenen, en dat ik aan niemand zal openbaren wat in die uitoefening als geheim mij is toevertrouwd of ter mijner kennis is gekomen , tenzij mijne verklaring als getuige of deskundige door den regter gevorderd of ik anderzins tot het geven van mededeeling door de wet verpligt worde." n Zoo waarlijk helpe mij God almagtig!" («Dat beloof ik.") Artikel 6. Aan hem, die met goed gevolg het examen in de tandheel» kunst heeft afgelegd, wordt eene acte van bevoegdheid als tandmeester uitgereikt.
§ 2. Van de uitoefening der tandheelkunst. Artikel 7. De tandmeester is bevoegd ziekten der tanden, der tandkassen en van het tandvleesch door het voorschrijven of aanwenden, van middelen op die deelen te behandelen. Aanwending van algemeen gevoelloos makende middelen en het voorschrijven van inwendige geneesmiddelen, alsmede het afleveren van geneesmiddelen is hem verboden. Artikel 8. Alvorens de tandheelkunst uit te oefenen, doen de tandmeesters hun bewijs van bevoegdheid viseren door den geneeskundigen inspecteur der provincie, waarin zij zich met der woon vestigen. Bij de aanvraag tot het verleenen van dit visum moet het wettelijk bewijs van deze vestiging worden overgelegd. Bij vestiging in eene andere gemeente geven zij daarvan aan den geneeskundigen inspecteur kennis, onder toezending van hun bewijs van bevoegdheid. Zij geven, onder vertoon van het geviseerd bewijs van bevoegdheid ». aan den burgemeester hunner woonplaats kennis van hunne vestiging als tandmeester daar ter plaatse. Bij een tijdelijk verblijf ter uitoefening zijner kunst, vertoont de tandmeester vooraf aan den burgemeester der gemeente zijn bewijg van bevoegdheid, geviseerd door den inspecteur voor de provincie, waarin hij met der woon gevestigd is. |§ 3. Strafbepaling. Artikel 9. Onbevoegde uitoefening der tandheelkunst, alsmede overtreding van het verbod in art. 7, wordt gestraft met gevangenisstraf van 1 tot 6 maanden en boete van f 25 tot f 100 , te zamen of afzonderlijk. Overtreding van art. 8 wordt gestraft met eene boete van f 10 tot f 100. Art. 463 van het Wetboek van Strafregt en art. 20 der wet van 29 Junij 1854 (Staatsblad n". 102) zijn op deze wanbedrijven toepasselijk. § 4. Slotbepaling. Artikel 10. De personen, in art. 21 onder letter a , b , c , d en g , en in artt. 20, 22, 23 en 24 der wet van 1 Junij 1865 (Staatsblad n°. 59) bedoeld , behouden de bevoegdheid tot het uitoefenen der tandheelkunst. Lasten en bevelen, dat deze in het Staatsblad zal worden geplaatst, en dat alle ministeriële departementen , autoriteiten , collegien en ambtenaren, wien zulks aangaat, aan de naauwkeurige uitvoering de hand' zullen houden. Gegeven op het Loo, den 24sten Junij 1876. WILLEM. De Minister van Binnenlandsche Zaken, Heemskerk. Uitgegeven den eersten Julij 1876. De Minister van Justitie, van Lynden van Sandenburg-.
---

