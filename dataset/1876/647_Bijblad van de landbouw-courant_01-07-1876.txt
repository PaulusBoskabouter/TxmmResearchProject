voorstel hebben bestreden, beantwoorden en trachten te
wederleggen. De heer Lenting heeft, bij veel adhaesie aan ons stelsel, van ons gevergd, dat wij de heerlijke jagtregten meer zouden hebben geregeld. Ik moet zeggen, dat het tweede voorstel minder systematisch was dan het eerste. ik voor mij heb een gruwel van heerlijke regten, en had daarom gaarne het eerste voorstel behouden. Ik heb met moeite daarvan af kunnen zien, maar daar zooveel heeren van gevoelen waren dat om iets goeds tot stand te brengen, men regten, hoe dan ook verkregen, moest ontzien, hebben de voorstellers daaraan toegegeven, en in het algemeen, wat de heerlijke regten betreft, de wet in stand gehouden. Ik kan dus niet begrijpen, hoe de heer Lenting van ons nog meerdere regeling dienaangaande kan wenschen; omtrent de heerlijke regten hebben wij de geheele wet., met al hare bepalingen daartoe betrekkelijk behouden. Al wat men dus omtrent die heerlijke regten wenschen kan, is onaangeroerd gebleven, ja, zoo als de heer de Sitter aan ons in de Economist t. a. p. opmerkt, wij hebben hun meer gegeven dan hun toekomt. Zij hebben nog nooit in eenige jagtwet een erkend karakter gehad en door ons voorstel krijgen zij dat min of meer. Wij noemen de heerlijke regten in ons voorstel. In de wetten van 1814, 1852 en 1857 zijn zij niet genoemd. • Ik zal er niet van spreken, dat, zoo als Kemper in 1819 zeide, de heerlijke regten niet bestaan, dat zij zijn geusurpeerd. Velen hebben toen geprofiteerd van den geest van reactie en van de zwakke zijde van Koning Willem I om de erkenning van de heerlijke regten te verkrijgen, maar dit is de eerste maal dat van die erkenning in een wetsvoorstel eenigzins blijkt. Over de redactie van art. 2 zullen wij spreken, wanneer wij daartoe genaderd zijn. De heer Corver Hooft zegt: de Staat mag niet ophouden te beschermen en zij kan dus die bescherming niet intrekken, want dan voldoet zij niet aan hare roeping. Mag ik dien heer opmerken, dat de Staat wel degelijk mag ophouden met het beschermen van iets, dat in het voortstrevende denkbeeld van Staat niet meer past en dat in ieder geval v66raf moet gaan het onderzoek of het thans nog de roeping van den Staat kan zijn zich met de jagt te bemoeijen ? Spreekt de heer Corver Hooft alléén van heerlijke regten, dan antwoord ik: maar wij hebben die laten bestaan; spreekt hij van het gewone rogt om te jagen van gewone jagt, dan past het antwoord volledig, dat de Staat in zijne voortstrevende beschaving iets mag verbieden of doen ophouden wat vroeger bestond. Behoef ik den heer Corver Hooft te wijzen op de intrekking der octrooijen ? En hoeveel zaken laten wij niet varen, die met middeneeuwsche toestanden en verouderde denkbeelden in verband stonden? Ik geloof dus, dat de geachte afgevaardigde, indien hij nog eens over zijne argumenten wil nadenken, het met ons eens zal worden. Maar, vraagt die ,geachte afgevaardigde, hoe is het mogelijk dat gij de bepalingen omtrent de eendekooijen in stand wilt houden, en die omtrent het gewone jagt, regt niet? Ik moet den geachten afgevaardigde doen opmerken, dat de eendenkooijen behooren onder de kategorie van erkende, althans van beweerd verkregen regten , die wij niet willen schenden; dit blijkt uit de wet zelve. Het blijkt ook uit een request van de Maatschappij van landbouw in Holland, waarin aan de Regering verzocht wordt om, bij eene eventuele verandering van de jagtwet, bepalingen te willen vaststellen op den afkoop van het eendekooijenregt. Daarin ligt het bewijs opgesloten, dat de wetgever, gezind om verkregen regten niet te schenden, het bezit van eendenkooijen zal moeten eerbiedigen (van afkoop kan wel sprake zijn) en dat dus de bescherming aan eendenkooijen verleend, geen regt geeft om te denken of te vorderen, dat men ook bescherming aan het gewone jagtregt zou moeten verleenen. De heer Corver Hooft besprak ons voorstel vooral met het oog op den vorm. Die vorm was, ik erken het, het moeijelijkste gedeelte van onze taak. Ware het een geheel nieuwe zaak, dan zou het niet moeijelijk geweest zijn eene betere redactie en een beteren vorm te kiezen, maar bij de quaestie der jagt, „kruissen de belangen elkander", zoo als Thorbeck e bij de verdediging van de wet van 1852 zeide, en dit maakt het moeijelijk, zoo niet onmogelijk, om eene redactie te kiezen die allen bevredigt. Over de redactie zullen wij, hoop ik, nader spreken, maar deze algemeene aanmerking stel ik hier op den voorgrond. Met een enkel woord moet ik nog het door ons voorgestaan beginsel toelichten. Dat beginsel is: dat iedereen wild of schadelijk gedierte, hetgeen hetzelfde is, moet kunnen dooden op eigen grond. Kemper stelde dit in 1819 ook op den voorgrond in zijn wets-ontwerp, dat in deze Kamer aangenomen werd. Tevens stelde hij voor: om alle heerlijke en van den grond gescheiden maten zonder schadeloosstelling af te schaffen. In de Eerste Kamer werd dat wets-ontwerp verworpen; maar dit groote doel van ons voorstel wordt duidelijk uitgedrukt in deze woorden, door den heer Selwin Ibbetson , thans lid der Britsche Regering, onlangs in 't parlement uitgesproken: „Ik wensch het woord jagt uit het Engelsche statutenboek weg te nemen, maar eene quasi nieuwe jagtwet te maken in den vorm van eene wet tegen het ongeoorloofd betreden en het ongeoorloofd gewapend betreden van eens anders grond en tegen het schieten of vangen van dieren daarop: een ieder moet kunnen jagen op eigen grond. Dit moest bevorderd en mogelijk gemaakt worden; er moest geen gesloten jagttijd bestaan; maar ik wil het woord jagt niet genoemd hebben." Korter en duidelijker kan onze bedoeling niet wedergegeven worden. Indien dat wordt bereikt, dan zal aan art. 641 van het Burgerlijk Wetboek uitvoering gegeven zijn. Bij afschaffing van de jagtwet moet het toezigt van de veldpolitie scherper geregeld worden. Dit werd in 1795 verzuimd, en dit heeft Kemper ook nagelaten. Al ware zijn ontwerp in 1819 wet geworden, het zou geen levensvatbaarheid hebben gehad, omdat de bescherming van den grond, die in de jagtpolitie opgesloten ligt, niet als veldpolitie in zijn ontwerp opgenomen was. In Duitschland heeft men dit in 1848 ook verzuimd, hetgeen aanleiding heeft gegeven tot eene woordenwisseling in het Duitsche Parlement. Toen de reactie vrij spel kreeg en de jagtliefhebbers weder voorregten en eene regeling verlangden, verweet, zoo als mij verhaald is, de heer Lasker hun, dat zij de veldpolitie in de wet van 1848 niet hadden opgenomen, om des te spoediger reactie te kunnen doen plaats hebben. Hoewel dit mogelijk is, geloof ik toch dat Lasker wat ver ging, omdat de jagtliefhebbers het in 1848 te Berlijn te onrustig hadden, om z66 ver vooruit te denken. Blijkens de woorden van Selwin Ibbetson is men in Engeland zeer goed op de hoogte, dat de jagt alleen kan worden afgeschaft tegenover corresponderende bescherming van het eigendomsregt. Als de jagtwet afgeschaft wordt, behoeft daarom de jagt niet afgeschaft te zijn. Het wild wordt niet uitgeroeid. De jagers zullen onderling hun gebied beter in bescherming nemen, en de boeren zullen ook beter op hun wild passen. Wanneer een boer bijvoorbeeld op zijne plaats drie koppels patrijzen heeft en hij er zelf voor zorgen moet, zal hij ze niet alle drie schieten, maar eenige overlaten, even als er ook nooit gebrek aan kievitseijeren komt. Het zal toch den boer niet méér moeite kosten zijn wild dan zijne aardappelen te bewaren. De zelf bescherming die op dit punt, gelijk op zoo vele andere, zoo nuttig is, en de opheffing der Staatsbescherming zal integendeel bij de landbouwers en boeren eene groote zucht doen ontstaan om hun eigen voordeel te behartigen. Thans nemen de jagers niet de minste beperking in acht en zijn zij, zoo als de heer Marez Oijens op bladz. 98 zijner verhandeling zegt, groote smokkelaars om meer wild te schieten dan zij mogen. De zameuwerking van de grondeigenaars, zegt hij, zal krachtiger werden, wanneer de Staatbescherming en de staatsinmenging ophoudt en er zal dan niet meer geklaagd worden over de geringe zelfbeperking der jagtliefhebbers, die aan de Gedeputeerde Staten weinig steun verleenen, wanneer deze tot verhindering van de ontvolking van het jagtveld het getal bepalen. Ik zeg dit niet even als Kemper, om de gevolgen van ons voorstel te vergoelijken, want ik zou hetzelfde zeggen al was. ik diep overtuigd dat het gevolg van de aanneming de vernietiging van alle wild zou zijn. Maar ik zeg het om de overdrijving in sommige vertoogen van jagtliefhebbers tegen onze voordragt aan te wijzen. Wij hebben getracht in vier kategoriën van straffen de veldpolitie beter te handhaven dan zij ooit gehandhaafd is of gehandhaafd is kunnen worden. Mijne taak spoed ten einde. Mogen de overtuiging, de liefde, de volharding, de ingenomenheid door den heer Lenting zoo te regt erkend, door de voorstellers bijna 31 jaar lang aan den dag gelegd om hunne zienswijze ingang te doen vinden, ook u, Mijne Heeren, bezielen. Mogen zij in allen gevalle bij u eene billijke waardering vinden. Hoe men de zaak ook wende of keere, de landbouw is het hoofdbestaan van ons vaderland; de grond, waaraan het zweet van den landbouwer kleeft, moet worden beschermd. Een andere hef boom voor het welzijn van het vaderland is de volledige gelijkheid van regt en de overtuiging, dat de Staat niets anders doet dan wat regt is. Neemt deze beginselen aan, Mijne Heeren, en doet uw pligt, gelijk wij meenen den onzen gedaan te hebben. Is reeds het gevolg van het doen van dit voorstel geweest, dat de jagtopzieners minder sarrend, de jagers minder insolent zijn geworden, wat zal dan het gevolg zijn, wanneer ons ontwerp tot wet mogt worden verheven! Nog één woord aan u, Mijne Heeren, leden van de liberale partij, aan u die met mij de linkerzijde van de Kamer uitmaakt. De liberale zaak heeft nog andere behoeften dan onderwijs. Deze zaak is eene liberale zaak bij uitnemendheid. Toen voor vijf weken in het Engelsche Parlement de Schotsche jagtwet aan de orde was, schaarde zich de gansche liberale partij onder de leiding van Hartington aan de zijde van hen die de zoo gehate jagtregten wilden afschaffen althans den druk voor den landbouw minderen. Ook wij kunnen even als onze collega's in Engeland dat doel bereiken en daardoor de liberale zaak bevorderen ! De heer Begrom : Ik heb de langdurige rede van den vorigen geachten spreker zoo aandachtig mogelijk aangehoord; ik moet erkennen dat ik het nu pas goèd heb geapprecieerd dat de Kamer besloten heeft om deze zaak op dit tijdstig te behandelen. Ik kan mij begrijpen dat niemand lust of opgewektheid zal gevoelen om die rede te beantwoorden. Ik althans gevoel mij daartoe niet geroepen of gezind, maar acht mij toch verpligt een paar opmerkingen in bet midden te brengen. Ik laat al de liefelijkheden ter zijde, die de geachte spreker aan vele van zijne medeleden, ook aan vroegere ambtgenooten die thans hier niet tegenwoordig zijn, en aan tal van achtenswaardige ingezetenen in den lande gemeend heeft te mogen toedichten; ik vat de zaak wat hooger op, en acht het niet tot de roeping der Kamer om dergelijke liefelijkheden te debiteren; meer zal ik ex nu niet van zeggen, indachtig aan den gulden regel: in dieren heiligen Hallen kermt man die Back nicht. Nu zou ik niet opgestaan zijn om deze opmerking te maken, maar de geachte spreker heeft in den aanvang zijner rede gezegd dat hij onder leden der Commissie van Rapporteurs een paar jagtliefhebbers had ontdekt, eene onderscheiding, die mij was ontgaan, in weerwil dat ik lid dier Commissie geweest ben. De insinuatie welke vervolgens door den voorsteller daaraan wordt vastgeknoopt, is zoo odieus, dat ik als president dier Commissie mij verpligt reken daar tegen op te komen en explicatie te vragen van de daarbij gebezigde uitdrukking. Ik heb uit de rede opgeteekend , dat de voorsteller verzekerde dat het aan de tegenwoordigheid dier twee jagtliefhebbers in de Commissie is toe te schrijven dat bij het publiek de indruk is ontstaan als of in het voorstel niets goeds gevonden wordt. Dit trek ik mij nog minder aan dan hetgeen de geachte spreker verder zeide , dat het namelijk aan die twee jagtliefhebbers in de Commissie moet worden toegeschreven dat de stukken van de Commissie uitgegaan voor het publiek het prestige van waarheid missen. Die aardigheid zou ik ook nog kunnen daarlaten, want de woorden zijn zoo voorzigtig gekozen dat niemand in de Kamer er zich aan behoeft te ergeren. Het publiek is wel meer op een dwaalweg gebragt al is het niet door den geachten spreker. Maar de geachte spreker zeide tevens dat die indruk ook bij de voorstellers is ontstaan. Nu eisch ik op den meest stelligen toon dat de geachte spreker aanwijze welk gedeelte van het rapport iets inhoudt waarop de betichting slaat dat het geen waarheid zonde bevatten. Het rapport behelst niet de opinie der 'leden van de Commissie van Rapporteurs, maar het bevat eene naauwkeurige omschrijving, opgesteld door de gewone bekwame pen van onzen hooggeachten algemeenen rapporteur, van hetgeen door de leden in de sectiën over de zaak is in het midden gebragt. In de Commissie is de zaak langdurig overwogen. De aanteekeningen van het verhandelde in de sectiën zijn door de leden der Commissie aan den steller ter hand gesteld en daarna in het Voorloopig Verslag opgesteld. Misschien is de uitdrukking den geachten spreker in het vuur zijner improvisatie ontsnapt, maar ik acht mij geregtigd te vorderen dat hij ze terugneme, doch indien dit niet het geval is, dan moet hij zijne beschuldiging door aanduiding van feiten staven. De geachte spreker heeft verder gezegd dat ten gevolge van de wijze waarop de zaak door de rapporteurs behandeld is, die eerst heden in publieke beraadslaging is kunnen worden gebragt, in weerwil zij reeds 31 October 1873 op de agenda is gebragt. Reeds vroeger heb ik er op gewezen dat het oponthoud bijna geheel is toe te schrijven aan handelingen van de voorstellers zelven. Het stuk werd in de zitting van 31 October 1873 op de agenda gebragt; ik was toen lid der Centrale Afdeeling en de geachte voorstellers verzochten mij en andere leden om vooreerst het onderzoek in de sectiën nog niet te doen plaats hebben. Op grond van dit onderzoek om uitstel heeft de Centrale Sectie toen den dag nog niet bepaald waarbij het sectie-onderzoek gehouden zou worden. Het wetsvoorstel is dus blijven liggen tot na afloop van het winter-reces. Toen de Kamer in Februarij 1874 weder bijeenkwam oordeelde de Centrale Sectie dat aan het uitstel een einde moest komen, zij bepaalde dat het sectieonderzoek op 12 Maart 1874 moest plaats hebben. Ten gevolge van het verzoek om uitstel van de voorstellers had dus een oponthoud plaats van meer dan vier maanden. Na de overwegingen in de afdeelingen en herhaalde bijeenkomsten der Commissie van Rapporteurs vei& en na het Paasch-reces , is het rapport onder dagteekening van 7 Mei 1874 men lette hierop vastgesteld en gedrukt aan de voorstellers medegedeeld: het antwoord der voorstellers kwam echter de leden pas in handen in de avoudzitting van 19 December 1874, de laatste bijeenkomst der Kamer v66r het winter-reces; dus werd door de late inzending van hun antwoord, door de voorstellers weder een oponthoud veroorzaakt van bijna acht maanden. Natuurlijk kon, toen de Kamer uiteenging, de zaak niet meer door de Commissie van Rapporteurs overwogen worden. Het antwoord der voorstellers was vergezeld van een stuk door de voorstellers genaamd een gewijzigd wetsontwerp. De Commissie heeft in Februarij 1875 besloten dat een tweede onderzoek in de afd.eelingen moest plaats hebben, en daartoe is den 3" Maart 1875 overgegaan. Door de late indiening van het antwoord door de voorstellers, is alzoo weder een oponthoud van 2 maanden te weeg gebragt, want v66r de terugkomst der Kamer kon de zaak niet overwogen worden. En dat alles zamen nemende, bevindt men dat de late behandeling voor een groot gedeelte ligt aan handelingen van de voorstellers, en dat zij daardoor een oponthoud van veertien maanden hebben veroorzaakt. Na deze opmerking zal ik mij onthouden om verder iets ter bestrijding van de overige aangevoerde gronden in het midden te brengen. De heer Idzerda : Mijnheer de Voorzitter! Ons voorstel heeft eigenlijk alleen bij den heer Corver Hooft eene principiele bestrijding ontmoet. Die geachte afgevaardigde beweerde dat het wild geen noemenswaard nadeel aan den landbouw toebrengt en dat wij ons daaromtrent aan schromelijke overdrijving schuldig maken. Die bewering staat gelijk met de ontkenning dat het wild voedsel behoeft om te leven. Het is bekend, •dat het wild in de jagtwet genoemd behoort tot de plantetende dieren, die leven van de vruchten des velds, en zich bij voorkeur voeden met de jonge spruiten van planten, graangewassen, jong plantsoen en met bladeren, bloemen en vruchten. Ofschoon het moeijelijk is in cijfers te brengen, hoe groot het nadeel is, dat jaarlijks door het wild, ten gevolge van het vernielen van veldvruchten en jong plantsoen, aan den landbouw veroorzaakt wordt, moet die schade toch ongetwijfeld aanzienlijk zijn als men in -aanmerking neemt de talrijkheid van het wild, zijne vraatzucht, groote vruchtbaarheid en de bijzondere bescherming welke de wet aan het jagtveld verleent. Zonder in eene beoordeeling te treden van de cijfers, die daaromtrent zijn medegedeeld door de heereu dr. Staring en mr. de Sitter, , en door niemand zijn weérsproken , weet toch ieder die wel eens een gevangen haas den kost gegeven of konijnen gefokt heeft, hoeveel plantenvoedsel die dieren dagelijks verslinden. De vraag is evenwel ook niet, hoe groot die schade is; het feit dat er schade door den landbouw geleden wordt ten gevolge der jagtwet, is reeds genoegzaam om deze af te schaffen. Die schade is vooral groot in de streken waar boscheu bouwgronden afwisselend naast elkaar gelegen zijn, waardoor het wild gelegenheid heeft zich op den dag in de bosschen te verschuilen en des nachts strooptogten op de bouwlanden te houden ten einde geheele velden kaal te vreten en het jong aangelegd plantsoen te vernielen. Het is geen vreemd verschijnsel dat men daar 's avonds vooral bij maneschijn een tiental hazen met elkaar ziet spelen. Niet minder groot is de schade, welke door het grove wild en de konijnen wordt aangerigt. Talrijk zijn de klagteu daarover van grondeigenaren op de Veluwe; niet alleen toch dat de herten de velden kaal scheren, maar door hun gewigt trappen zij zoo diep in den lossen grond dat deze dikwijls moet worden omgeploegd en de oogst voor een 13*
geheel jaar verloren is. Belangrijke ontginningen heeft men daar moeten opgeven omdat men zich niet kon of mogt verdedigen tegen de konijnen; want ofschoon het konijn in de jagtwet niet onder het wild begrepen is, mag men het toch niet het geheele jaar door met honden of schietgeweer vervolgen. Een lid dezer Kamer, een groot jagtliefhebber, erkende onlangs, dat de nadeelen door het grove wild veroorzaakt zoo groot zijn, dat daartegen zonder uitstel Maatregelen moeten genomen worden. Doch niet alleen aan den landbouw, maar ook aan den boschbouw veroorzaakt het wild groote schade. In een aanzienlijk gedeelte van ons vaderland, vooral in de provinciën Noordbraba,nt , Overijssel, Drenthe en Gelderland, wordt de boschcultuur op groote schaal gedreven tot ontginning van woeste gronden en heidevelden. lemand, die overigens een groot jagtliefhebber is, schreef daaromtrent het volgende aan Hel Vaderland: „Erge vijanden van den boschbouw zijn konijnen, hazen en ook korhoenders. Het konijn vooral vernielt veel jong plantsoen. En bij de sterke vermenigvuldiging is het niet 'anders uit te roeijen dan door, met behulp van een hond, er hel °made jaar met het geweer jagt op te maken. Hazen beschadigen het meest het jong uitgeloopen eiken hakhout. En als er in den winter sneeuw ligt en anders niet te krijgen is, nemen de korhoenders de scheutknoppen van de dennen tot voedsel, en de hiervan beroofde boom heeft zijn waarde verloren. „Waar konijnen zijn, is de teelt van lariksen bijna onmogelijk. Zoo weet ik, dat in den herfst van 1872 500 lariksen van 1/2 meter lengte zijn gepoot, die uitstekend zijn aangeslagen, doch de konijnen hebben ze alle p. m. 10 cM. boven den grond afgebeten, dus vernield. „Als er sneeuw ligt, zijn de bast, de stammen en onderste takken der vruchtboomen ook een geliefkoosd voedsel van de konijnen en hazen, en een menigte fraaije boompjes wordt door hen beschadigd. „De boschontginner, , die niet het voorregt heeft rijk genoeg te zijn om zich de weelde te mogen veroorloven zijn ontginning met rasterwerk of grachten in te sluiten, moet lijdelijk toezien gedurende een groot gedeelte van het jaar, dat zijn plantsoen: door schadelijk gedierte en wild wordt vernield. Want het konijn met fretten uitroeijen is in eenigzins uitgestrekte jonge dennenbosschen volstrekt onmogelijk. En de vergunning, om met behulp van eenen hond konijnen Ie schieten wordt slechts UITERMATE beperkt, lijdelijk verleend. Er zijn mij voorbeelden bekend, dat het bij de ontginning van uitgestrekte heidevelden van vele honderden hektares den eigenaars niet heeft mogen gelukken buitengewone vergunning te verkrijgen om er konijnen te schieten, behalve voor den boschwachter en voor deze ook slechts in enkele maanden. „Inderdaad men zou lust en moed tot ontginning op eenigzins groote schaal verliezen, als men, zijn kapitaal hiertoe vast leggende, jaren lang zonder rente te trekken, zelfs de vrijheid mist om op eigen grond met alle moge lijke middelen, zonder anderen te schaden, zijne vijanden te weren. „Ik meen dus, dat het algemeen belang vordert, oni wanneer sprake is van het schadelijke van de tegenwoordige jagtwet, vooral ook het oog te houden op den boschbouw, en het belang én van landbouw en van boschbouw beide in de schaal te leggen tegenover het belang der jagtliefhebbers." Nu zegt de heer Corver Hooft dat niettegenstaande hij voor eenige jaren bijna alle konijnen in een bosch had doodgeschoten, evenwel het bosch er niet beter op was geworden. Dat bewijst mijns inziens niet anders dan dat het bosch misschien vroeger zooveel door de konijnen geleden had dat het zich niet meer kon herstellen of dat de overgebleven konijnen zich weder hebben vermenigvuldigd. Te ontkennen dat de konijnen nadeel veroorzaken aan de boschcultuur, zou strijdig zijn met de waarheid. Ook aan de bloembollenteelt wordt groote schade toegebragt door het wild. De heer Krelage, president van de Vereeniging voor bloemencultuur te Haarlem, zegt in een adres aan de Kamer het volgende : „Moge het landbouwersbedrijf belang hebben bij eene opheffing dezer bescherming, namelijk van het wild, niet minder ziet daarnaar met ongeduld uit ieder die zich aan de bloembollenteelt wijdt. De schade die hun berokkend wordt door hazen en konijnen is in liet geheel niet zonder beteekenis en de ontevredenheid is algemeen, dat men zijne noeste vlijt dikwijls in eeneu enkelen nacht, zoo niet geheel, dan toch voor een groot deel vernietigd ziet, zonder dat het geoorloofd is, om zich door doelmatige middelen tegen zulk nadeel te vrijwaren. Het bestuur zoude door verscheidene voorbeelden het ondervonden nadeel nader kunnen aantoonen ; het zonde de onzedelijke gevolgen der bestaande jagtwet kunnen doen uitkomen; doch deze zijn reeds zoo algemeen aangewezen, dat het zich daarvan meent te mogen onthouden. „Het verlangen van alle nijvere mannen in ons vaderland, die zich aan den landbouw of de bloembollenteelt wijden, is, dat eene bescherming eindige, die alleen nog in stand gehouden schijnt te zijn in het belang van hen, die vermaak vinden in het jagtbedrijf. „In de bestaande Wet is reeds als beginsel aangenomen, dat niet zonder vergunning van den eigenaar zijne gronden betreden mogen worden. „Het volle regt van eigendom is er echter niet mede gewaarborgd. „Het belang van de bloemkweekers eischt het onbeperkte regt om alles wat hen schaden kan, van hunne gronden te mogen verwijderen of te doen verwijderen, het te mogen vernietigen of te doen vernietigen, door ieder middel dat hun hiertoe dienstig voorkomt." Talrijk zijn de adressen van landbouwers, uit alle oorden des lauds, van Maatschappijen van landbouw, de geschriften van land- en staathuishoudkundigen, o. a. van wijlen den hoogleeraar van Hall, dr. Staring, mr. de Sitter, , mr. Brandts, de Geus en anderen, die allen met steeds toenemende klem aandringen op afschaffing van de jagtwet, in het belang van den landbouw. Behalve het nadeel dat het wild aan den landbouw toebrengt, wordt door de jagtwet groot onregt gepleegd aan den landbouwenden stand. De jagtwet plaatst den landbouwenden stand in eene ongunstige en onbillijke positie tegenover andere nijverheidsstanden. In het algemeen mogen wij onze goederen, de vruchten van onzen geest en van onzen arbeid, beschermen tegen de aanrandingen van onze medemenschen , maar dan behoort ook de landbouwer zijnen oogst, zijne vruchten, zijn arbeid, zijne vlijt te kunnen verdedigen tegen dieren, die daaraan schade toebrengen. Hierin wordt hij door de jagtwet verhinderd. Die wet verpligt hem niet alleen om de dieren te ontzien, die nadeel aan zijne velden en gewassen toebrengen, maar dwingt hem zelfs om gedurende eenige maanden van het jaar zijne gronden beschikbaar te stellen tot kweekplaatsen van het wild ten behoeve van de jagtliefhebbers, zonder dat hem de daardoor veroorzaakte schade vergoed wordt. Nog erger: volgens de jagtwet heeft de Minister van Justitie de bevoegdheid om premiën uit te loven op het vangen van zoogenaamde schadelijke dieren, die echter aan den landbouw dikwijls groote diensten bewijzen als muizen- of insectendooders , en daarom met regt vrienden van den landman genoemd worden. De Minister van der Brugghen , die in 1857 de jagtwet verdedigde, was zoo zeer overtuigd van het onregt aan den grondeigendom en aan den landbouw daardoor aangedaan , dat hij verklaarde: „om eenmaal te komen tot het ware beginsel, hetgeen in ons burgerlijk regt is uitgedrukt, die den grondeigenaar onbeperkt meester laat over het wild, kan eene herziening van de jagtwet niet uitblijven, en zal men moeten eindigen met eene geheele afschaffing der bescherming van het jagtbedrijf". Dit onregt duurt echter steeds voort. Ik roep daarom de medewerking van de leden der Kamer in, om met ons deze voor den landbouw zoo verderfelijke wet af te schaffen, en wensch hen te verzoeken, de vraag ernstig te overwegen, wat meer is, landbouw of jagt ? Hiermede, Mijnheer de Voorzitter, kan ik vooreerst volstaan, ter bestrijding van hetgeen door den heer Corver Hooft tegen de hoofdgedachte van ons voorstel is aangevoerd. De heer Oldenhuis Gratama : Een enkel woord aan den heer 13egram. Deze zeide zeer juist dat ik zeer voorzigtig ben geweest in de keuze mijner woorden, toen ik mijn oordeel uitsprak over het Voorloopig Verslag. Het verwondert mij dus dat de geachte spreker die zoo voorzigtig door mij gebruikte woorden zoo verkeerd kan opvatten en voorstellen. Ik heb gezegd dat de wijze, waarop in het Voorloopig Verslag over onzen arbeid werd geoordeeld, niet geschikt was om het praestige van waarheid, dat stukken, van zulke ligchamen uitgaande, moeten bezitten, bij 't publiek en bij de voorstellers te bevestigen. Alle woorden worden goed opgenomen, behalve het woord: waarheid. Ik heb het woord waarheid, de leden die de stukken gelezen hebben zullen mij dit toestemmen, niet willen opvatten in dien zin, alsof hetgeen in de sectiën was voor, gevallen niet getrouw zou zijn gerapporteerd. Ik heb het niet opgevat in dien feitelijke» zin, maar te kennen willen geven dat ik de beoordeelingen en gevolgtrekkingen verkeerd, niet waar vond. En daarvoor heb ik bewijzen in overvloed. De verkeerde nuancering van onze argumenten, de overdrijving waarvan men ons beschuldigt, de sophistische gevolgtrekkingen die men aan onze argumenten ontleent, de verkeerde opvatting van onze aanhaling uit Blackstone waarvan men gewaagt, de uitlegging als of wij met stroopers niet bedoelden den strooper-eigenaar, , terwijl wij dit en niets anders meenden, de voorstelling der zaak als of ons voorstel geen onderzoek bijna waard was, dat wij politietoezigt en eene private actie met elkander verwarden, dat wij de artt. 624 en 625 van het Burgerlijk Wetboek als hoofdargumenten zouden hebben gebezigd, terwijl wij die slechts voorgesteld hebben als subsidiair, dat alles bewijst immers dat ik niet te veel heb gezegd. Wanneer ik let op de bewijzen, waarmede ik dit alles nog zou kunnen versterken, dan neem ik dat woord in abstracten zin gesproken, niet terug. Als de heer Begram er nog meer van zou willen weten, zou ik hem aanraden de meer aangehaalde verhandeling van den heer de Marez ()yens te lezen, die in een openbaar geschrift de zaak veel sterker heeft uitgedrukt dan ik; want de heer Begram zeide te regt, dat ik zeer voorzigtig in mijne uitdrukkingen ben geweest. En dat hoop ik te blijven. Over de quaestie van 't oponthoud in deze zaak, waarover de heer Begram sprak, nog één woord: reeds op 3 Maart 1875 was de Commissie van Rapporteurs zamengesteld, terwijl het rapport eerst werd vastgesteld den 27en Mei 1875, nadat daaromtrent drie of vier sommatiën waren gedaan in de Arnhemmer en andere couranten en na eene interpellatie van den heer van Kerkwijk. Ik geloof, dat ik, wat dit punt betreft, kan eindigen. Alleen blijft mij nog over een antwoord te geven aan den heer Lenting , die van ons eene toezegging verlangde dat wij, indien wij het geluk hebben dat dit wets-ontwerp wet wordt, ook een wets-ontwerp zouden trachten te formuleren om den afkoop van de heerlijke regten, in art. 3 bepaald, in verband met art. 4 van de additionele artikelen der Grondwet te bevorderen en dat bij de Kamer in te dienen. Hiertoe verbind ik mij bij deze, daar ik, zoo als ik zeide, van heerlijke regten een gruwel heb, en niets liever wil doen, dan om die heerlijke regten af te schaffen. De heer Begram: Ik neem genoegen met de explicatie van den geachten afgevaardigde uit Assen; hij heeft ons nu gezegd dat hij volhoudt de betigting van onwaarheid, maar dat hij niet had gemeend dat de onwaarheid in het Verslag stond, doch dat uit de inhoud van het stuk konde worden afgeleid eene verkeerde beoordeeling van de bedoelingen der voorstellers. Ik heb echter nu eene serieuse vraag te doen: hoe moeten wij, na deze nadere uitlegging van den geachten spreker, het gansche betoog opvatten, hetwelk hij heden zoo uitvoerig heeft gehouden, en welke waarde behoort daaraan alzoo te worden gehecht? De heer van Kerkwijk: Het gebeurt zoo zelden dat gij, Mijnheer de Voorzitter, hier het woord voert, dat hetgeen gij zegt, wel met gouden letteren dient opgeteekend te worden. Ik herinner de Vergadering aan de woorden die gij, Mijnheer de Voorzitter, bezigdet, toen gij den voorzittersstoel bij deze zitting innaamt : „dat hetgeen eens goed gezegd was, niet herhaald moest worden". Daardoor is mijne taak zeer gemakkelijk geworden. Als mede-voorsteller, geroepen het wets-outwerp te verdedigen, hoop ik van dien wenk gebruik te maken, die door u, Mijnheer de. Voorzitter, die zoo vele jaren langer ondervinding in het Parlement heb als ik, gegeven is. De heeren Gratama en Idzerda hebben het wetsvoorstel breedvoerig verdedigd. Ik zal mij dus bepalen tot enkele opmerkingen ter verdediging van dit wets-ontwerp. Het beginsel waarvan wij zijn uitgegaan, bij de zamenstelling van dit wets-ontwerp , was niets anders, clan om te zorgen dat de eigenaar van den grond de middelen bezitte, om de vruchten van zijn arbeid te beveiligen tegen de dieren van het veld. Nu wordt de eigenaar onder allerlei voorwendsels verhinderd, om de beesten die men wild noemt, of die een anderen naam dragen, te beletten dat zij de vruchten opeten waarvoor hij jaar en dag gearbeid heeft. Hetzij die beesten weinig of veel eten, het staat vast, dat die beesten leven ten koste van de vruchten, die op den grond groeijen. Ik 'zie geen reden, waarom de landbouw de kosten moet dragen om de beesten te voeden, alleen omdat het voor sommigen een groot genot is, om die beesten op eene bijzondere wijze „weg te doen door dooding." Er zijn in ons land een aantal menschen , die men met den naam van jagers bestempelt en die er een bijzonder vermaak in vinden om sommige dieren, die men wild noemt, met het geweer dood te maken. Dat is in hun oog een edel, schoon vermaak. Wordt het wild niet met een geweer, maar met een strik of stok gedood, dan is het geen edel vermaak; heeft het beest een eenigzins ander uiterlijk, zoodat het niet meer met den naam van wild kan worden bestempeld, dan verliest het zijne aantrekkelijkheid voor de jagers, hoewel het schieten even moeijelijk is. Ik gun aan de jagers hun genoegen van ganscher harte, maar zij houden mij ten goede, dat ik, die belang stel in den landbouw, hun dat genot niet gun ten koste van den landbouwer. Wanneer Men spreekt, zoo als onlangs in deze Vergadering bij het hooger onderwijs geschiedde, van proletariers, dan zeg ik: geeft gij aan de proletariers niet aanleiding om te klagen over onregt , wanneer zij het lijdelijk moeten aanzien, dat zij van een stuk land, waarop jaren lang door hen gewerkt is, de vruchten van den arbeid moeten laten opeten door die beesten, wild genoemd, ten einde aan enkele rijke lieden een genot te verschaffen? De arme proletariers zijn niet in staat de jagtacte te betalen. In het klassieke land der vrijheid, in :Nederland, moet het den eigenaar van den grond vrijstaan, om alle maatregelen te nemen, die hij noodig acht om te voorkomen, dat op zijn grond de vruchten, door het wild worden opgegeten. Mijnheer de Voorzitter, nu ik het beginsel waarvoor ikopkom en strijd en strijden zal nog vele jaren na dezen, want ik maak mij geen illusie dat dit wets-ontwerp door de Vergadering zal worden aangenomen, nu ik dat beginsel met een enkel woord heb ontwikkeld, wil ik de spreuk in beoefening brengen: „á tout seigneur tout konneur." Daarom betuig ik den Minister van Justitie dank, dat hij in deze Vergadering is gekomen, om te hooren wat over deze zaak zou worden gezegd. Die welwillendheid zou ik voorzeker nog op hoogeren prijs stellen, wanneer de Minister, met zijne gewone welbespraaktheid, ons de voornemens der Regering over de tegenwoordige wet op de jagt en visscherij zou willen mededeelen. Sints jaren is er sprake van eene herziening der wet op de jagt en visscherij, en is het wetsvoorstel daartoe in bewerking bij het Departement van Justitie. Steeds heeft men beweerd, dat eerst de visscherij moet geregeld worden, en eerst daarna eene herziening der jagtwet kan volgen. De Minister van Justitie, die door zijne innige aanraking met de visscherij, en door de schoone redevoeringen, die hij onder anderen den 24en en. 25' Mei 1870 over de zalmvisscherij heeft gehouden, de aangewezen man is om deze moeijelijke zaak tot een einde te brengen; de Minister van Justitie, zoo onvermoeid en werkzaam, zou een nieuwen lauwer om zijn hoofd vlechten, wanneer hij besluiten kon, de wet op de jagt en visscherij te herzien. Zal ik om den Minister daartoe aan te sporen nu nog uitweiden over den treurigen toestand van die lieden, die moeten zien, dat de vruchten van hun arbeid worden opgegeten door de dieren, wild genaamd, en die er niets tegen kunnen doen? Neen, ik zal er niet meer over uitweiden; want mijne geachte medevoorstellers hebben dit reeds ruimschoots gedaan. Eeue zaak wensch ik evenwel nog aan te roeren. De geachte afgevaardigde uit Zutphen, de heer Lenting, heeft bezwaar gemaakt om v66r dit wets-voorstel te stemmen. Er zijn leden, die heden niet gesproken hebben, maar mij toch hebben medegedeeld, dat zij, om de eene of andere reden, tot hun groot leedwezen, natuurlijk, hunne .stem tegen dit wets-ontwerp zouden moeten uitbrengen. Deze leden breng ik het volgende in herinnering. Verplaatst u met mij, honderd jaren geleden, in Noord-Amerika. In Julij 1776 waren aan de overzijde van den Atlantischen Oceaan de gedelegeerden uit verschillende Staten van Noord-Amerika bijeengekomen, en werden Jefferson, Franklin en eenige anderen aangewezen om de onafhankelijkverklaring zamen te stellen, die naderhand als een meesterstuk is geroemd. Jefferson had die verklaring opgesteld. Het gevoelen van de verschillende leden der commissie werd er over gevraagd, en de een had dit, de ander dat aan te merken. Het scheen dat er geen einde aan het bedillen komen zou. Franklin alleen zweeg. Eindelijk vroeg men hem: wat hij wel te zeggen had? Franklin was toen reeds als gezant in Europa geweest en had zich een hoogen naam verworven. Hij bedacht zich een oogenblik en zeide toen: „In den tijd toen ik nog boekdrukker was (want groote mannen, zoo als Franklin, schamen zich niet te erkennen dat zij vroeger minder hoog geplaatst waren), kwam eens een mijner bekenden, John Thompson, bij mij. Hij zeide dat hij kaartjes wilde laten drukken en vroeg mij om dien avond eens bij hem te komen, daar hij mij raadplegen wilde over hetgeen hij op zijn uithangbord en op zijne kaartjes zou laten zetten. „Ik kwam bij Thompson , die zijn ontwerp-opschrift klaar had; het luidde: „John Thompson, hoedenmaker, maakt en verkoopt hoeden tegen contante betaling." Hij dacht dat dit zeer duidelijk was. Maar de vrienden, die hij met mij bij zich gevraagd had, waren niet van die opinie. „Jloedenmaker" , zei de een, „mij dunkt boven een winkel, waar hoeden gemaakt en verkocht worden, is hoedenmaker overbodig." ~,,Maakt", zei de tweede, „wat kan het mij schelen, waar de hoed, dien ik koop, gemaakt wordt! Laat maakt weg." „„Trerkoopt" , zei de derde, „denkt ge dat iemand op de gedachte zal komen, dat hem in• een winket een hoed voor niet zal gegeven worden ? Gij kunt verkoopt gerust uitschrappen." „Eindelijk" zeide de laatste vriend, een oud bedaard man: „als men eene nieuwe nering begint moet men de klanten trekken, en daar zijn er onder wie het niet best conveniëert contant te betalen, zoo als gij op uw bord zult zetten, gij jaagt hen daardoor weg; mij dunkt het heeft Zijne goede zijde ook eens te borgen. Ik zou dus de woorden „contante betaling" weglaten." Zoo was het geheele opschrift van het uithangbord verdwenen. Jefferson en de andere gedelegeerden keken elkander aan; zij begrepen het verhaal van Franklin , zij zeiden geen woord meer en de onafhankelijkheidsverklaring werd goedgekeurd zooals Jefferson die had opgesteld. Zou ik mij mogen vleijen dat honderd jaren daarna, de leden van de Tweede Kamer der Staten-Generaal eene even praktische gedragslijn zullen volgen omtrent het wets-ontwerp van de heeren Gratama , Idzerda en mij, als de gedelegeerden in de zaak der onafhankelijk verklaring? De heer Oldenhuis Gratama : De heer Begram nam met mijne explicatie genoegen, omdat zij eenvoudig en waar is, en vraagt nu in welken zin mijne waarheid van van daag moet worden opgevat. In den echten zin, in dien zin dat ik diep overtuigd ben van de waarheid zoowel in het feitelijke als in de gevolgtrekkingen van hetgeen ik heb voorgedragen en waar ik bij blijf. De heer Bredius : Het is mij uit de gewisselde stukken en de gevoerde debatten voorgekomen, dat het hoofdbeginsel, waarvan de voorstellers zijn uitgegaan, in de Kamer weinig bestrijding vindt, zoodat men mag aannemen dat de meerderheid de toepassing van dat hoofdbeginsel, dat gelegen is in art. 641 van het Burgerlijk Wetboek, meer in het leven wenscht te zien treden dan op het °ogenblik het geval is, of met andere woorden dat zij wenscht dat de wet op de jagt en visscherij op zoodanige wijze worde herzien, dat art. 641 meer waarheid worde dan het thans is. Doch tevens komt het mij voor dat men wenscht, dat die herziening niet gedeeltelijk zal zijn, maar zich zal uitstrekken over de geheele wet, want het is juist een der ' fouten waaraan het voorstel van den heer Gratama c. s. mank gaat, dat het slechts één gedeelte aanroert, waardoor het overige op zulke losse schroeven wordt gesteld dat het later moeijelijk te beoordeelen zal zijn wat nog wet is of niet. Hieruit volgt niet, dat de pogingen der voorstellers om het beginsel in toepassing te brengen niet allen lof verdienen, maar dat het minder raadzaam is, naar mij voorkomt, dat de Kamer zich verklare over de bijzondere artikelen van het voorstel, en dat het beter is dat de verdere beraadslaging over de zaak worde geschorst, in de hoop dat de Regering alsdan gevolg zal geven aan den zoo sterken wenk, én door het voorstel zelf én door de gevoerde discussiën gegeven, om het onderwerp ter hand te nemen en zelve eene geheele en degelijke herziening in te dienen. Ik heb daarom de eer het volgende als motie van orde voor te stellen: „De Kamer, van oordeel dat het noodig is, dat de wet van 13 Junij 1857 (Slaatsblad n°. 87) meer in overeenstemming met het hoofdbeginsel van art. 641 van het Burgerlijk Wetboek geheel worde herzien, hulde brengende aan het initiatief tot gedeeltelijke herziening door de voorstellers genomen, schorst de verdere behandeling van het wetsvoorstel en gaat over tot de orde van den dag." De -Voorzitter: De motie van orde van den heer Bredius strekt tot schorsing van de beraadslaging. Ik kan die motie dus niet brengen onder die van art. 65 van het Reglement van Orde en moet ze als eene gewone motie van orde doen behandelen. De heer van Rappard : Ik zou mij moeijelijk met deie motie kunnen vereenigen : In de eerste plaats zie ik volstrekt geen dringende noodzakelijkheid tot herziening der jagtwet. Dit zou zelfs bedenkelijk kunnen zijn voor de bescherming van onzen wildstand. Voorts kan ik moeijelijk hulde brengen aan het gebruik van het regt van initiatief. Van dat regt is in den laatsten tijd z66 dikwijls gebruik gemaakt, dat ik er geen bijzondere hulde aan kan brengen. In de derde plaats zou dit ontwerp, als de beraadslaging geschorst werd, op de agenda blijven, en ik koni er rond voor uit, .dit wensch ik niet. Ik acht het ontwerp ten eenenrnale onaannemelijk; bij de behandeling van de artikelen zal dit zeer gemakkelijk zijn aan te toonen. Ik wensch dus dat het niet op de agenda blijve staan, maar veel liever dat het verder behandeld en afgestemd worde. De heer Begram : Ik doe een beroep op de herinnering der leden. Bij de behandeling der Staatsbegrooting voor 1873 werd door de tegenwoordige vporstellers in overweging gegeven een post van de begrooting van het Departement van Justitie betrekkelijk uitgaven voor toezigt op de jagt en visscherij met eene zekere som te verminderen, ten einde op die wijze te doen blijken dat de Kamer het wenschelijk acht dat de wet op de jagt worde herzien en dat eenige bepalingen dier wet behoorden te worden ingetrokken. Toen werd opgemerkt, onder andere door mij, dat de Tweede Kamer niet bevoegd was dergelijk besluit alleen te nemen. Het gold hier eene wettelijke regeling door de drie takken der wetgevende raagt tot stand gebragt. Eene nieuwe beslissing over de beginselen dier wet moest dus in zoocianigen vorm worden vervat dat zoowel de Tweede als de Eerste Kamer en ook de uitvoerende rna,gt haar oordeel daarover zou kunnen uitspreken. Het voorstel is toen verworpen en de voorstellers hebben, gebruik makende van het regt van initiatief, ons het tegenwoordig wetsvoorstel aangeboden. Zij betoonden alzoo den moed en den lust te hebben om eene regeling die zij wensedielijk achten op deze regelmatige wijze aan de overweging der wetgevende magt te onderwerpen. Nadat het voorstel van de drie leden rijp voor beslissing is, zou men nu intusschen weder hetzelfde gaan doen wat vroeger is afgekeurd. Het zijn wel andere woorden, maar het komt op hetzelfde neer. Men wellicht weer dat de Tweede Kamer alleen een gevoelen over de regeling der uitoefening van de jagt zal uitspreken, waaraan men verwacht dat de Regering gevolg zal geven. Dit gaat niet aan. Ik stel mij toch voor dat de voorsteller verwacht dat de motie gevolg gal hebben en het niet de bedoeling is haar in het stof der griffie te begraven. zoude deze eenzijdige beslissing vinden in strijd met de Grondwet en zal ook om die reden tegen de motie stemmen. De heer Bredius stelt tevens voor schorsing der discussie. Ik vraag: tot wanneer? Daarvoor zie ik geene noodzakelijkheid. Wil de geachte spreker dat Zijne meening omtrent wijziging der jagtwet hier de zaak tot eenige beslissing doe komen, dan is het beste middel om daartoe te geraken thans met de discussie over het wetsvoorstel voort te gaan. De Kamer kan dan haar gevoelen uitspreken en, wordt het wets-ontwerp hier aangenomen, daarna ook de Eerste Kamer en de Regering. De heer Bredius: Mijne motie beoogt niets anders te zijn dan eene déclaration de principes. Zij is een eenvoudig verzoek aan de leden om zich te verklaren over de vraag: zijt gij voor het behoud van het jagtregt , zoo als het thans wordt uitgeoefend en bij de wet is geregeld, of wenscht gij dat die wettelijke bepalingen worden herzien in den meer vrijgevigen zin van ons Burgerlijk Wetboek en van onze instellingen De hulde aan de nemers van het initiatief is niets anders dan een beleefdheidsvorm. Het is toch zeker dat zij, die prijsstellen op de toepassing van het beginsel in de motie vervat, ook waarde zullen hechten aan de poging door de voorstellers gedaan om dat beginsel te doen zegevieren. En nu aangaande de tegenwerping omtrent de motie tot schorsing; ik meen dat het hier geenszins geldt een voorstel tot sluiting der beraadslaging, maar tot schorsing der behandeling, een voorstel om eene zaak die aan de orde der werkzaamheden is, daarvan voor onbepaalden tijd af te voeren, totdat een nieuw votum der Kamer haar daar weder aanbrengt, of wel dat zij in het stof der vergetelheid gerake. Op de vraag: waarom verlangt gij dat door deze Kamer dergelijke declaralion de principe worde geuit? dit antwoord: Omdat ik in het vertrouwen verkeer dat de beantwoording dier vraag door de meerderheid der Kamer in toestemmenden zin zal plaats hebben, en dat dan dat votum voor de Regering niet alleen mag, maar ook zal zijn een prikkel om te doen wat de Kamer door dat votum heeft te kennen gegeven te verlangen. De beraadslaging wordt gesloten. De motie van den heer Bredius luidende:
„De Kamer, van oordeel dat het noodig is, dat de wet van 13 Junij 1857 (81aalblad n”. 87) meer in overeenstemming met het hoofdbeginsel van art. 641 van het Burgerlijk Wetboek geheel worde herzien, en hulde brengende aan 'het initiatief tot gedeeltelijke herziening door de voorstellers genomen, schorst de verdere behandeling van het wetsvoorstel en gaat over tot de orde van den dag.", wordt met 48 tegen 14 stemmen verworpen. Tegen hebben gestemd de heeren Bichon van IJsselmonde, Schimmelpennick van der Oije, A. Mackay, Lambreehts , van den Berch van Heemstede, Heydenrijck, van der Schrieck, Godefroi, Corver Hooft, des Amorie van der Hoeven, Begram , Lenting, van den Heuvel, van Zinnicq Bergmann , Schepel, de Bieberstein , Verheijen , Saaymans Vader, van Baar, Geertsema , Borret, Haffmans, Kerens de Wijlre, van Houten, van Heemstra , de Jonge, van Naamen van Eemnes, Nierstrasz, Viruly Verbrugge, van Asch van Wijck , Teding van Berkhout, van Nispen tot Sevenaer, Fransen van de Putte, van Harinxma thoe Slooten , Wintgens , Schimmelpenninck, Kappeyne van de Coppello, Smidt, Tak van Poortvliet, Mackay, de Casembroot , de Ruiter Zylker, , de Vries, Jonckbloet , Smitz , Rombach , van Rappard en de Voorzitter. Por hebben gestemd de heeren: de Roo van Alderwerelt, Verniers van der Loeff, Bredius, Hingst, Blussé, Gevers Deynoot, Wybenga, Sandberg, Cremers, Bergsma, de Bruyn Kops, Mees, Moens en de Jong. Bij deze stemming waren afwezig de heeren Oldenhuis Gratama, Idzerda, van Kerkwijk en Bastert. De beraadslaging over het voorstel van de heeren Oldenhuis Gratama, Idzerda en van Kerkwijk wordt hervat. De heer van Lynden van Sandenburg , Minister van Justitie ; Mijnheer de President! Naar aanleiding van hetgeen in de laatste plaats is opgemerkt door den geachten afgevaardigde uit Zierikzee, acht ik mij verpligt een enkel woord in het midden te brengen. Wanneer krachtens het regt van initiatief een of meer leden dezer Kamer een wetsvoorstel in behandeling brengen, acht ik het den pligt van den Minister tot het beheer van wiens Departement het bij zoodanig wetsvoorstel behandelde onderwerp behoort, bij het debat daarover tegenwoordig te zijn, te hooren wat daaromtrent door voorstellers en bestrijders wordt gesproken, en te antwoorden op de vragen, die bij gelegenheid van die discussie tot de Regering kunnen worden gerigt. Aan dien pligt heb ik dan ook gemeend te moeten voldoen door bij dit debat tegenwoordig te zijn, maar ik meen tevens te mogen aannemen, dat de Kamer daarom toch niet kan of mag verlangen, dat ik in de details der discussie over deze zaak terugtrede, allerminst nadat het pro en contra, voornamelijk in de gewisselde stukken zoo uitvoerig is behandeld. Ik zal mij dus bepalen tot het beantwoorden der vragen, door de heeren van Kerkwijk en Oldenhuis Gratama tot mij gerigt en allereerst eene opmerking door den laatsten geachten spreker gemaakt releveren.
---

