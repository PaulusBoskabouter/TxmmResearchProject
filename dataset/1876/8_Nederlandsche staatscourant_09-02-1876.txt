OFFICIEEL GEDEELTE. (Staatsblad no. 35.) BESLUIT van den 28sten Januarij 1876, tot vernietiging van het besluit van burgemeester en wethouders der gemeente Groningen, dd. 27 September 1875, waarbij nadere voorwaarden opgelegd worden voor het gebruik van een stoom-, olie-, cement- en cichoreimolen aldaar.
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Op de voordragt van Onzen Minister van Binnenlandsche Zaken , van 24 December 1875, n°. 67, 12de afdeeling, tot vernietiging van een besluit van burgemeester en wethouders van Groningen , dd. 27 September jl., n°. 11, waarbij ingevolge art. 17 der wet van 2 Junij 1875 [Staatsblad n°. 95) beschikt is op een adres van ingezetenen dier gemeente, verzoekende dat aan F. R Roelfsema . aldaar nadere voorwaarden opgelegd worden voor het gebruik van zijn stoom-, olie-, cement- en cichoreimolen ; Overwegende: dat de bedoelde inrigting onder de werking van het Koninklijk besluit van 31 Januarij 1824 (Staatsblad n°. 19) opgerigt is, krachtens vergunning van Gedeputeerde Staten van Groningen , dd. 4 Mei 1854 , n°. 74; dat bij art. 29 der aangehaalde wet op inrigtingen, tot welker oprigting krachtens de voor het in werking treden dezer wet geldende Koninklijke besluiten vergunning verleend is, onder anderen artikel 17 dier wet van toepassing is verklaard , waarbij aan het bestuur , dat de vergunning gaf, do bevoegdheid toegekend wordt, om aan den concessionaris nieuwe voorwaarden op te leggen ; dat wel is waar art. 17 spreekt van » het bestuur dat de vergunning geeft", maar dat hiermede blijkbaar bedoeld wordt: » het bestuur dat de vergunning gegeven heeft", omdat er geen sprake kan zijn van het opleggen van nieuwe voorwaarden, dan nadat eene vergunning verleend is ; dat de juistheid dier opvatting ook blijkt uit de vergelijking der artt. 17 en 20, waar de uitdrukkingen : » het bestuur dat de vergunning geeft" en » het gezag dat de vergunning verleend heeft" , in dezelfde beteekenis gebezigd worden; dat art. 29 het bepaalde bij art. 17 als overgangsmaatregel van toepassing verklarende op inrigtingen , tot welker oprigting vóór het in werking treden der wet vergunning verleend is, geen andere uitlegging toelaat, dan dat nieuwe voorwaarden kunnen opgelegd worden door het bestuur, dat krachtens de vroegere wettelijke bepalingen de vergunning heeft gegeven; dat de bedoeling van den wetgever , om aan het bestuur, dat de vergunning verleend heeft, deze bevoegdheid toe te kennen voor de reeds bestaande inrigtingen, bovendien kan afgeleid worden uit art. 30, krachtens welk de termijn voor het in werking brengen eener inrigting op grond eener vroegere vergunning , door » het gezag dat de vergunning verleend heeft", kan verlengd worden; dtvt alzoo blijkbaar het stelsel der wet is, het bestuur, dat eenmaal eene vergunning gegeven heeft, bevoegd te laten om nieuwt. voorwaarden op te leggen of de vergunning terug te nemen, totdat de inrigting zal zijn opgeheven of krachtens art. 14 der wet eene nieuwe vergunning gevorderd wordt; dat mitsdien burgemeester en wethouders van Groningen niet bevoegd waren op het aan hen gerigt adres tot het opleggen van nieuwe voorwaarden voor eene inrigting, tot welker oprigting door Gedeputeerde Staten van Groningen vergunning verleend was , te beschikken , en mitsdien hun besluit, dd. 27 September 1875 , n°. 11, in strijd is met de wet; Den Raad van State gehoord (advies van 1» Januarij 1876 , u°. 25); Gezien liet nader rapport \an Onzen Minister van Binnenlandsche Zaken, van 25 Januarij 1876, n°. 48, 12de afdeeling; Gelet op art. 153 der gemeentewet; Hebben goedgevonden en verstaan het besluit van burgemeester en wethouders van Groningen, dd. 27 September 1875, n°. 11, waarbij nadere voorwaarden opgelegd worden voor het gebruik van een stoom-, olie-, cement- en cichoreimolen aldaar, te vernietigen. Onze Minister van Binnenlandsche Zaken is belast met de uitvoering van dit besluit , dat in het Staatsblad zal geplaatst en waarvan afschrift aan den Raad van State zal gezonden worden. s Gravenhage, den 28sten Januarij 1876. WILLEM. -De Minister van Binnenlandsche Zaken, Heemskerk. Uitgegeven den vijfden Februarij 1876. De Minister van Justitie, van Lynden van Sandenbukg.
Bij besluit van den 7den Februarij 1876, heeft Zijne Majesteit aair den heer W. F. van Erp Taalman Kip, Hoogstdeszelfs Minister van Marine, verlof verleend tot het aannemen der versierselen van ridder lste klasse der orde van St. Stanislaus, hem door Zijne Majesteit den Keizer aller Russen geschonken. Bij Zijner Majesteits besluit van den 6den Februarij 1876 , n°. 22,is aan mr. C. P. D. Pape, advocaat te 's Gravenhage, vergunning verleend tot het aannemen en dragen der versierselen van ridder der orde van de Kroon , hem door Zijne Majesteit den Koning van Italië geschonken. Bij Koninklijk besluit van 6 Februarij 1876, n°. 7, is, op hun verzoek, eervol ontslag verleend : bij de dienstdoende schutterij te Middelburg, aan dr. M. J. Bouviny als 2de luitenant; bij de dienstdoende schutterij te Dockum , aan B. Jonker, als lste luitenant; bij de dienstdoende schutterij te Bolsward, aan J. H. Snijder, als auditeur bij den schuttersraad. Voorts zijn by de dienstdoende schutterijen benoemd : bij die te 's Gravenhage, tot kapitein J. H. Lintz jr., thans lste luitenant, met bepaling, dat hij in rangorde plaats zal nemen tusschen de kapiteins A. D. Slotboom en W. J. Huygens ; tot lsten luitenant F. E. V. H. van Riemsdijk, thans 2de luitenant r bij die te Schiedam, tot kapitein P. Maas en J. L. Gouka , beiden than* lste luitenant; tot lsten luitenant J. P. Meijer Jzn. en D. Visser , beiden thans 2de luitenant; tot 2den luitenant J. J. A. Meijer Dzn., thans schutter: by dio te Vlaardingen, tot lsten luitenant A. de Zeeuw, thanssergeant; tot 2den luitenant W. van Waning en A. H. C. M. J. IJzermans; bij die te Haarlem, tot 2den luitenant & Ia suite mr. A. A. Landen mr. F. F. Karseboom , beiden thans schutter ; bij die te Vlissingen , tot lsten luitenant è. la suite J. van Raalte, vroeger lste luitenant bij de dienstdoende schutterij te's Gravenhage; bij die te Dockum , tot lsten luitenant E Osinga , thans 2de luitenant; tot 2den luitenant J. van der Veen , thans sergeant; bij die te Bolsward , tot auditeur bij den schuttersraad M. A. Jentink ; bij die te Groningen, tot 2den luitenant J. E. Scholten , M. E. Mulder en J A. Tellegen , bei le laatsten thans schutter. Bij Koninklijk besluit van 8 Februarij 1876, n° 12, zijn T. J. W. van Rosmm te Asch en A. van Bousichem teErichem, op nieuw voor den tijd van zes jaren benoemd tot curatoren van het weeshuis te Buren» Bij Koninklijk besluit van 8 Februarij 1876, n°. 15, is, met ingang van 1 Maart e. k., H. A. Ravenek, werktuigkundig ingenieur btj de artillerie stapel- en constructie-magazijnen, benoemd tot leeraar in werktuigkunde aan de Polytechnische school. Bij Koninklijk besluit vau 7 Februarij 1»76, n°. 3, is aan den lieer H. A. L P. van Hasselt eervol ontslag verleend uit zijne betrekking van commies der posterijen van de tweede klasse, met vrijlating om zijne aanspraak op pensioen te doen gelden. Bij Koninklijk besluit van den 6den Februarij 1876, n°. 18, is aan den lsten luitenant .1. L. Pierson, van het corps ingenieurs, mineurs en sappeurs, op het door hem gedaan verzoek, een eervol ontslag verleend uit de militaire dienst. Bij Koninklijk besluit van den 6den Februarij 1876, n". 21, is in zijnen rang overgeplaatst bij het personeel van de geneeskundige dienst der landmagt, de officier van gezondheid der 2 Je klasse F. L. Philipsen, van het leger in Nederlandsch Indie, thans voor den tijd van een jaar gedetacheerd bij het leger hier te lande. Bij Koninklijk besluit van den 7den Februarij 1876, n°. 27, is aan den voor de dienst in Indie bestemden soldaat C. Moll, van het koloniaal werfdepot, de vergunning verleend tot het dragen van de Duitsche medaille, ingesteld ter herinnering aan den veldtogt tegen Frankrijk in 1870 en 1871.
---

MINISTERIE VAN JUSTITIE.
De gewone Audientie van den Minister van Justitie zal op Woensdag, 9 Februarij aanstaande, niet plaats hebben.
---

MINISTERIE VAN MARINE
De Minister van Marine brengt ter algemeene kennis, dat het
Jairboekje der Koninklijke Nederlandsche Zeemagt voor 1876 is verkrijgbaar gesteld voor een gulden per exemplaar, bij het Departement van Marine te 's Gravenhage, de Directien der Marine te Willemsoord, Amsterdam en Hellevoetsluis en den Inspecteur over het Loodswezen enz. te Vlissingen. Naardien dit werkje door het gemeld Departement wordt uitgegeven voor rekening van het Fonds voor oude en gebrekkige zeelieden , zij in het bijzonder de aandacht gevestigd op het weldadig doel, dat met die uitgave wordt beoogd. Ten slotte worden de belanghebbenden verwittigd, dat bedoeld Jaarboekje (tot eenigzins verhoogden prijs) ook is te bekomen bij het Departement der Marine te Batavia. 'sGravenhage, den 7den Februarij 1876. De Minister voornoemd. Taalman Kip. De luitenant ter zee der 2de klasse L. R Kooleman Beynen, dienende aan boord Zr. Ms. wachtschip te Hellevoetsluis, wordt met den l"den dezer op non-activiteit gesteld en met den llden daaraanvolgende vervangen door den luitenant ter zee der 2de klasse C. F. A. Gregory.
---

