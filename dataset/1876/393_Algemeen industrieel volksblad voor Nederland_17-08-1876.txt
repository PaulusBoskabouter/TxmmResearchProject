Grenslijnen tusschen staal en ijzer.
door Jan L. Terneden. Onderstaande regels, juister grenzen trekkende tusschen staal en ijzer, dan tot heden in ’t algemeen bestaan, zijn ontnomen aan voordrachten door de heeren Greiner en Philippart in het Instituut voor Ingenieurs in het vorige jaar te Luik gehouden. Gewoonlijk verstaat men onder staal: elke ijzersoort, die, wat haar koolstofge:.^.._ „v-.reft, het midden houdt tusschen giet- en smeedbaar- of smeedijzer, zich laat wellen en daarenboven nog de eigenschap bezit, om na verwarming af koelende, gehard te kunnen worden. Deze omschrijving moge met den stand der staal- en ijzer-industrie van ettelijke jaren vroeger overeen komen, thans echter, nu zoovele nieuwe, geheel onbekende producten van deze begeerde bouwstof aan de markt komen, is zij niet alleen niet juist meer, maar veroorzaakt daarenboven een begripsverwarring, die op den handel, zoowel als op het gebruik van dit materiaal, niet anders dan schadelijk moet terug werken. Alvorens verder te gaan, zullen wij, tot latere vergelijking, de gebruikelijke omschrijving van giet- en smeedijzer herhaleD. Onder gietijzer verstaat men, een onmiddellijk uit de ertsen gewonnen ijzersoort, die niet smeed- of welbaar is, bij een betrekkelijk lage temperatuur smelt, de onreinste materie en het grootste koolstofgehalte bezit. Onder smeedijzer (het geplet, getrokken of gewalst plaaten stafijzer) verstaat men een meer zuivere ijzersoort die uitrekbaar, smeed- en welbaar is, slechts bij een zeer hooge temperatuur smelt, die de eigenschap van gehard te worden niet bezit, en het geringste koolstofgehalte bevat. Nu is de vraag: zijn deze omschrijvingen juist en teveDS voldoende om daarop eene classificatie voor de drie ijzersoorten te gronden? Diensvolgens zou het staal daardoor van het smeedijzer te onderscheiden zijn, dat het eerste, lo. alleen maar de eigenschap bezit, om na verwarming en snelle afkoeling verschillende graden van hardheid aan te nemen, 2o. een grooter koolstofgehalte bezit. De eigenschap van te verharden bezit, zooals we weten, niet enkel het staal, maar ook vele smeedijzer-, zelfs gietijzersoorten kunnen gehard worden, en omgekeerd zijn er ook veel staalsoorten in den handel die deze eigenschap niet bezitten. Phosforhoudend staal wordt niet hard, evenmin staal meteen gering koolstofgehalte; wij behoeven niet eens op cementstaal te wijzen, waarvan het eene stuk gehard, het andere niet gehard kan worden. De eigenschap van te verharden kan dus niet als een karakteristiek kenmerk van het staal, en de niet aanwezigheid daarvan als eene bijzonderheid van het smeedijzer worden aangezien, evenmin kan zij tot punt van uitgang dienen voor eene classificatie der beide ijzersoorten, slechts wordt zij oorzaak eener begripsverwarring, omdat de drie ijzersoorten elk afzonderlijk deze eigenschap gemeen hebben. Een verder onderscheidingsmiddel zou in de hoeveelheid koolstof te vinden zijn. Intusschen zijn er staalsoorten die met het smeedijzer niet alleen een volkomen gelijke hoeveelheid koolstof, maar daarenboven volkomen dezelfde chemische zamenstelling bezitten; waarom heet dan de eene soort staal, de andere smeedijzer? Het koolstofgehalte van het staal variëert even als bij het smeedijzer van 0 tot 1 percent, waarom dan de producten andere benamingen gegeven? En als de hoeveelheid koolstof werkelijk een karakteristiek kenmerk aanbiedt, waar is dan de grens gelegen waarbij het smeedijzer ophoudt en het staal aan vangt? Als het staal bijvoorb. eerst bij een koolstofgehalte van 0,4 of 0,5 percent aanvangt, zouden dan niet vele Bessemer- en Martin-staalsoorten onder het smeedijzer gerangschikt moeten worden? ’t Lijdt dus geen twijfel dat de hoeveelheid koolstof nimmer een onderscheidingsteeken zijn kan; week staal bevat niet meer koolstof dan smeedijzer, en omgekeerd bevatten vele smeedijzersoorten hetzelfde koolstofgehalte als hard staal; het is dus em vague, niet gemotiveerde phrase, dat het staal ten opzichte van zijn koolstofgehalte
het midden houdt tusschen giet- en smeedbaar ijzer. ( Maar hoe is dan een grenslijn tusschen smeedijzer en staal te trekken? Volgens de zeer aannemelijke mesning van genoemde heeren bestaat het verschil niet in de chemische zamenstelling, maar in de pbysische eigenschappen, en is dus in de structuur van het staal te zoeken; hieronder moet echter niet worden gedacht aan het vezelachtig, grof- of fijnkorrelig aanzien dat de breuk vertoont, maar wel aan de homogeniteit en de compactheid van de massa; en dewijl deze hoedanigheden slechts in het wordingsproces op vloeibare wijze zoo volkomen te bereiken zijn, zoo is het staal afhankelijk van een vroegeren vloeibaren toestand, welke een gelijkvormigheid en dichtheid van de materie ten gevolge heeft gehad. Deze periode moet dus als grondslag dienen waarop de benaming staal kan verrijzen en die allen twijfel uitsluit wat als staal, en wat als smeedijzer is aan te merken. De homogeniteit en compactheid der massa, dit is, de gelijkvormige structuur, die dus, zooals wij reeds aanmerkten slechts door een vroegeren vloeibaren toestand verkregen werd, heeft wederom een grootere vastheid, een grooteren weerstand tegen uitrekking ten gevolge. Terwijl de vastheid van het smeedijzer, eenige zeer slechte soorten uitgezonderd, binnen de grenzen van 2500 tot 4000 kilogrammen per vierkante Centimeter gelegen is, en die, van het materiaal dat men puddelstaal noemt, 5000 KG. bedraagt, bezit het staal al naar zijn hardheid een absolute vastheid van 5000 tot 10.000 kilogrammen en daarboven. Maar ook de geneigdheid tot uittrekking van het staal, ten minste als deze niet ten gunste eener meerdere hardheid verminderd werd, is, zoo al niet grooter, minstens even zoo groot als bij het beste, d. i. rekbaarst smeedijzer, dewijl zij bij weeke staalsoorten tot 25 percent bedraagt. Het spreekt van zelve dat deze meerdere te verkrijgen uitrekking, aan het staal ook een grooteren zoogenaamde levenden weerstand, d. i. de eigenschap om vormsveranderingen te ondergaan, zal verleenen en dat dus de eigenschap van broosheid, die zooveel jaren, zelfs heden nog als onafscheidbaar van het begrip staal wordt aangemerkt, feitelijk dus geen eigenaardigheid van dit metaal is, omdat er evenzoo zeer rekbaar staal, als zeer broos smeedijzer bestaat. Daartoe heeft men slechts een proefneming met stalen spoorstaven of met een stalen rijtuigas, bij te wonen, en zeker zal mefx dan het denkbeeld : dat staal synoniem is aan broos, laten varen, en zich afvragen en een bevestigend antwoord moeten geven, of niet vele stalen spoorstaven en rijtuigassen taaier zijn dan die uit smeedijzer?
Opzettelijk wezen we op deze laatste omstandigheid, niet zoozeer om bij de herinnering aan de taaiheid en uitrekbaarheid van het staal, op zijn vermogen te wijzen om den invloed van trillingen en schokken te kunnen weerstaan, maar wel om er aan te herinneren dat smeedijzer deze laatste geaardheid soms geheel en ai mist of althans in zeer geringe mate kan bezitten; zoo zijn er smeedijzersoorten die 0 percent of ten minste niet veel meer uitrekkingsvermogen bezitten, wier elasticiteitsgrens zeer nabij de, ook dikwerf zeer lage brekingsgrens gelegen is. Welke zekerheid heeft men dus bij het gebruik van zulk smeedijzer, in gevallen dat de constructie aan den invloed van trillingen en schokken is blootgesteld? Een verder gevolg van de wijze van staalvoortbrenging is de gelijkvormigheid van het product; men kan beter op het materiaal en zijn hoedanigheden staat maken en verkeert niet zoo zeer in de onzekerheid die het smeedijzer kan opleveren. In het begin dezer regeleD wezen wij er op, dat de vroegere definitie van het staal en de voor onafscheidbaar daaraan verbonden en vermeende eigenschappen een begripsverwarring veroorzaken, die een schadelijken invloed op het gebruik uitoefenen, verder werd aangetoond hoe. zeer het vasthouden aan die hoedanigheden in tegenspraak met de werkelijkheid is. Emancipeert men zich daarvan en verstaat men onder staal die ijzersoort, welke op vloeibare wijze gewonnen wordt, welke door de hierdoor verkregen homogeniteit en compactheid der massa een grooter weerstandsvermogen aanbiedt en door het wordingsproces ten opzichte van zijn samenstelling en geaardheid een gelijkvormiger product is,
dan houdt die nevelachtige onjuistheid op te bestaan, dan zal zich de werkkring van het staal aanzienlijk uitbreiden, dan worden uit de rij dor staalsoorten vele producten buitengesloten, die tegenwoordig onder de gunstig geaccrediteerde benaming van staal circuleeren en ten koste van de verbruikers op zijn roem vegeteeren ! Dan zal het staal daar worden aangewend waar het werkelijk voordeel aanbiedt, en zal men het niet bezigen daar, waar het zijn plaats niet is. Het licht niet in het plan dezer regels dit laatste punt verder te omschrijven, enkel en alleen was het onze bedoeling een definitie aan te wijzen, waardoor een juister qualificatie tusschen smeedijzer en staal ontstaat en om op de schadelijke gevolgen te wijzen die het'vasthouden aan verouderde en gebrekkige begrippen na zich slepen zal. Dordrecht, 20 Juli 1876.
---

De Week.
Buitenland. Wat door de correspondenten, die bleken op de hoogte te zijn van den toestand van het Turksche leger in Herzegewiua, als te verwachten werd voorgesteld, is geschied: Moukhtar-pacha, die te Trebinje in benarde positie heeite ingesloten te zijn, heeft eene vereeniging zijner troepen met 3000 man, die te Bilek stonden onder Mustapha-pacha, ten uitvoer gebracht. Er wordt in het telegram, dat deze operatie vermeldt, nog gezegd, dat de Monteuegrijnen den omtrek van Bilek hebben verlaten en een deel der troepen naar de zuidelijke grenzen van Montenegro is gezonden. Wanneer dit laatste bericht waar is, kan de aanvankelijke overwinning der Monteuegrijnen duur te staan komen, want dan zijn de verspreide troepen, die nog in den omtrek van Gacsko en Eastor zich bevinden, in de gelegenheid ongehinderd naar het zuiden on te rukken en zich in «erbinding te stellen met het leger van Moukhtar-pacha, dat, versterkt door deze manschappen eu door het korps van Mustapha-pacha, nu een geduchte strijdmacht, tegen vorst Nikita’s gedund leger over kan stellen. In het oosten van Servie kan nu eerstdaags een beslissende slag verwacht worden bij Banja, waar de bergpassen verdedigd worden door het hoofdkorps van generaal fschernnjefl, versterkt door de troepen van Hormatovitz. Van baïtschar en Knjascgewatz voeren twee bergwegen naar het Morawa-dal. Beide wegen volgen den loop van een bergstroom, de eene die van de Striceviea welke Knjaschewatz naar Alexinatz voert, de andere die van de Crni Timok, en leidt van Saïtschar naar Paratjin. Het dal der Stricevia begint onmiddelijk bij Knjaschewatz en is bijzonder nauw en steil; een echte bergpas. Dichte bosschen groeien aan beide zijden van den weg op de helling der rotsen en maken den weg zoo smal, dat slechts op enkele plaatsen twee wagens elkander voorbij kunnen, Hoe hier langs geschut en de treinwagens van een leger gebracht zullen worden, is onverklaarbaar. De stijging van den weg, vooral van het eerste gedeelte (van Knjaschewatz tot Cerovica) is bovendien zeer belangrijk; bij den ingang van het doel ligt de weg van 237 meter hoog, bij Cerovica reeds 717 meter, zoodat de weg over een afsand van nog geen twee Duitsche mijlen 580 meter stijgt. Van Cerovica gaat de weg naar de vallei der Morawa, iets minder steil, aan het dalen; bij Alexinatz ligt de weg 183 meter hoog. Men ziet dus, dat de weg gemakkelijker verdedigd kan worden en aan een groot leger hier belangrijke verliezen kunnen worden toegebracht. De bergpas van den Crni Timok moet niet veel beter zijn.
Hieruit mag worden opgemaakt, dat werkelijk de positie van Tschernajeffs leger nog niet zoo geheel hopeloos is, vooral wanneer de verdedigings-werken bij de passen van Banja zoo sterk zijn als gezegd wordt. Van Leschjanin, die, zooals men weel, uit Saïtscttar met stille trom Daar het westen of zuidwesten is teruggetrokken, vernam men sedert niets meer. Eindelijk komen toch weder nieuwe oorlogsberichten uit het noorden van Bosnië. De Kussische Golos deelt mede, dat Despotovics, de opperbevelhebber der Bosniers uit Grahovopolje, dea 9n dezer ?even schansen bestormd
en de dorpen langs de Una bezet heeft, en wel van het klooster Ermonja af tot Ticeva en Rasnoglawic toe. Genoemd blad deelt ook mede, dat Negotin en Kiadowa, in het noordoosten van Servie door de Turken bezet zijn. Uit Semlin ontving Reuter het bericht, dat Rusland en Oostenrijk, volgens de daar loopende geruchten, weldra tusschen beiden zullen komen. Uit Belgrado wordt intuaschen nog steeds tegengesproken, dat Servie het verlangen naar die tusschenkomst of naar vrede heeft geuit. Volgens een telegram uit Berlijn aan de Times is de Turksche generaal bij Sjenitza, bekend onder den naam van Dervisch-Pacha, niemand anders dan de ex-maarschalk Bazaine. Uit Santander wordt echter dat bericht tegengesproken. u Daily-News" beweert, dat Bazaine nog rustig en wel in Spanje vertoeft. Tien duizend menschen zijn in Bulgarije vermoord en een duizendtal liggen onbegraven. De oogst verrot op het land — net vee is weggevoerd. De typhus richt groote verwoestingen aan onder de kinderen, „De uitgemergelde bevolking is tot wanhoop gebracht.” Dat schrijf de heer Baring, die op last der Engelsche regeering die oorden van onbeschrijflijke ellende heeft bezocht. Zou de Engelsche regeering nu nog spreken van over dreven berichten? „Wij hebben er drie duizend lijken, honderd afgehouwen hoofden, drie honderd verbrande meisjes enz. gevonden.” Zoo rapporteerden Amerikaansche, Duitsche en Franschen correspondenten. Europa zal den smet niet afwasschen door de geschiedenis dezer dagen in het ongelukkige Bulgarije op zijn voorhoofd gedrukt en Engeland, het Protestantsche Engeland, mag zich schamen, dat het, onder voorwendsel van eerbied voor de tractaten, zoovele weerlooze Christenen, zoovele vrouwen en kinderen, liet vermoorden. Het is de plicht der Europeesche pers, om van die gruwelen telken dage te spreken en eene politiek te brandmerken, die zoo met alle gevoel van menschelijkheid den spot drijft. Dat is te meer haar plicht, nu sultan Murad, althans volgens een brief uit Aleppo, nog een nieuw beroep durft doen op de dweepzucht van de Oostersche Muzelmannen — een proclamatie in welke hij hen aldus zou toe
toespreken: „Sultan Murad, aan allen die dezen zullen lezen of hooren lezen — salut! „Doen te weten: ’t Is u bekend, dat sedert eenigen tijd de vijanden van ons rijk en van de godsdienst tegen ons samenspaunen — dat zij het hoofd hebben opgeheven en ons van verschillende kanten aanvallen. Het is dus plicht, dat alle Muzalmannen ons ter hulpe komen, om den Troon, de gods dienst en de Natie, door den „heiligen oorlog ’ te steunen. Onze soldaten en een gedeelte der rédifs zijn reeds onder de wapenen. Diegenen der rédifs, welke nog in hunne haardsteden toeven, moeten zich, zonder verwijl onder de vaandels scharen en zich naar de zeehavens begeven, die hun door het Seruskraat (het ministrie van oorlog) zullen worden aangewezen, teneinde voldoende krachten te vormen onze schijnbare en verborgen vijanden te verpletteren. „Alzoo verzoek ik u te handelen!” En zulk een Monarch zou eene constitutie geven, waarbij aan al zijne onderdanen gelijke rechten worden toegekend! De Europeesche diplomatie houdt zich wel onnoozel, als zij eenig geloof hecht aan de belofte van een Turk. Te Petersburg wordt met den meesten ijver geld ingezameld ten dienste der gewonde Serviërs. In de drukste straten men heeren en dames met bussen op de trottoirs staan of zich in de omnibussen en in de winkels begeven, ten einde de offers te ontvangen. Vele ambtenaren moeten bovendien besloten hebben gedurende den oorlog 1% van hun inkomen af te staan ten bate van de vereeniging Het Roode Kruis. Von Bismarck zou het voornemen hebben om een wetsontwerp in te dienen, ’t welk kortweg alle processiën op den publieken weg verbiedt. Mocht zoodanig ontwerp op den Rijksdag geen bijval vinden, dan zal beproefd worden of de regeling der quaestie aau de regeeringen der verschillende bonds-staten is over te laten. Te Madrid heerscht een grooter hitte dan sedert 1800 het geval was. Men slaapt er op de daken, de balcons en op de openbare straat. De thermometer staat 101 in de schaduw. De wijngaard in Andalusie verdroogt geheel. Bij gelegenheid eener prijsuitdeeling aan de Sorbonne, heeft de Fransche Minister van Onderwijs, Waddington, eene redevoering gehouden, waarin hij o. a. het volgende zeide:
„De Universiteit is het beeld van Frankrijk. Zij heeft edel haar taak vervuld Zij eerbiedigt de heilige rechten der gewetens en de beginselen, die de grondslag zijn der moderne maatschappij, terwijl zij alles, wat groot, schoon en goed is, bezielt. De feestelijkheid, die ik presideer, heeft voor mij eene bijzondere aantrekkelijkheid, omdat de feesten der Universiteit de feesten van Frankrijk zijn. De Nationale Vertegenwoordiging heeft schitterend die heilzame éénheid bevestigd, door nieuwe en ruime middelen voor het openbaar onderwijs toe te staan en ofschoon zij vooral het lager onderwijs wenscht te ontwikkelen, heeft zij aan de Universiteit niets geweigerd. Bij de verwonderlijke ontwikkeling der moderne industrie, is het inderdaad noodzakelijk de verheven studie te ondersteunen en te versterken van de filosofie, de geschiedenis en de belangelooze wetenschap, die de roem des laods en de eer van den menschehjken geest is. Welk oogenblik zou gunstiger zijn voor een nieuwe en snelle vlucht van alle intellectuëele krachten des Lands ? Frankrijk heeft zooeven openlijk verklaard, dat het Buitenslands vrede, binnenslands rust verlangt. Het heeft zijn hoop op de republiek gevestigd. Het geslacht, waarvan gij de voorhoede uitmaakt, moet op de puinhoopen van vroegere tweedracht den grondslag van het nieuwe Frankrijk vestigen.” In 1880 zal te Rome eene Wereldtentoonstelling worden gehouden. ’t ls eene Fransche maatschappij die in zulk eene onderneming speculatie ziet. De hoogere Geestelijkheid te Rome is thans druk en geeft zich veel moeite met het organiseeren van bedevaarten op groote schaal. Frankrijk, Italië en Spanje zullen groote contigenten pelgrims opleveren. ’t Schijnt dat de ongesteldheid van Antonelli van ernstigen aard is. De Madridsche Regeerings-Courant meldt dat de uitgifte der hypotheekbilletten, bestemd ter vervanging van de vlottende schuld, zal plaats hebben van 16 tot 19 Aug. door de Bank van Spanje. Het bedrag der biljet ten zal zijn: voor Spanje 330 millioen pesetas, voor het buitenland 250 millioen pesetas. De billetten zullen zijn van 500 pesetas en 6 pet. jaarlijksche rente dragen betaalbaar per drie maanden, te rekenen van 1 October a. s. De amortisatie zal geschieden om de drie maanden, naar de verhouding van 70 millioen pesetas per jaar, gedurende 12 jaren. De koers van uitgifte zal zijn 85 pet. zijnde 425 pesetas per biljet. Het minimum der inschrijving in het buitenland zal zijn 50 biljetten. Bij de inschrijving zal 20 pet. moeten worden gestort.
---

