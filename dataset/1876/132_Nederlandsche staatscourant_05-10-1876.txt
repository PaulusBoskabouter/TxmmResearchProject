OFFICIEEL GEDEELTE.
Bij Koninklijk besluit van den 3den October 1876, n°. 13, is aan den generaal-majoor A. O. H. baron Gansneb genaamd Teug-nagel, van den grooten staf, vergunning verleend tot het aannemen en dragen der versierselen van ridder 1ste klasse der orde van den Rooden Adelaar, hem door Zijne Majesteit den Keizer van Duitschland, Koning van Pruissen, geschonken.
---

MINISTERIE VAN FINANTIEN.
De verzending uit Londen der brievenmalen naar Madeira, St. Hélena; Ascension, de Kaap de Goede Hoop en Natal met de stoomschepen van de » Union Steam Ship Company" en van de » Donald Currie line" zal voortaan plaats hebben als volgt: naar Madeira, Kaap de Goede Hoop en Natal , eiken Donderdagavond, naar St. Helena en Ascension , Donderdag 12 October en vervolgens des Donderdags om de vier weken. 's Gravenhage, den 2den October 1876. De Minister van Finantien, H. J. v. d. Heim. De Minister van Finantien; In ervaring gekomen zijnde, dat sedert eenigen tijd door een deel der ingezetenen zeer te regt geweigerd wordt Belgische Z-centimesslukkeu in betaling aan te nemen; en zijnerzijds die geneigdheid van het publiek om eindelijk mede te werken tot wering dier vreemde muntstukken uit den omloop, zoo veel mogelijk wenscliende te steunen ; Geeft aan de ingezetenen langs dezen weg te kennen dat vermits niemand gehouden is vreemde muntstukken in betaling aan te nemen, 's lands rekenpligtigen op nieuw ten strengste zijn aangeschreven om de gemelde stukken niet in ontvang te nemen; Noodigt de ingezetenen bij herhaling ten dringendste uit, om hunnerzijds, door die stukken niet in betaling aan te nemen, tot wering van den verderen omloop daarvan mede te werken, vooral ook om zich voor schade te hoeden, daar welligt, overeenkomstig het daartoe strekkend reeds aanhangig wetsvoorstel, binnen niet langen tijd de Nederlandsche koperen munt door bronzen zal worden vervangen en dan wèl de Nederlandsche centen maar niet de Belgische twee-centimesstukken zullen worden ingewisseld; Maakt tevens bekend: 1°. dat, zoo de verwijdering der Belgische koperen munt uit den omloop behoefte aan meer Nederlandsche centen mogt doen ontstaan, in die behoefte door krachtige aanmunting, die weldra reeds aanvangt, voldoende zal worden voorzien; 2°. dat een wetsvoorstel van de Regering aanhangig is om het in betaling geven en aannemen van vreemde koperen en bronzen munt te beginnen met 1 Januarij aanstaande strafbaar te stellen, 's Gravenhage, den 7den Augustus 1876. De Minister van Finantien, H. J. v. d. Heim. Telegrafie. Het hulpkantoor van den Rijkstelegraaf in het Stedelijk Badhuis te Scheveningen wordt op den 7den dezer, wegens het eindigen van het badsaizoen, na afloop der dienst gesloten. 's Gravenhage, den 3den October 1876. Namens den Minister, De Secretaris-Generaal, B artstra.
---

NIET-OFFICIEEL GEDEELTE. BINNENLAND.
Blijkens een bij het Departement van Koloniën ontvangen telegram van den Gouverneur-Generaal van Nederlandsch Indie, van den 27sten September jl., heeft de generaal-majoor Wiggers van Kerchem het navolgende uit Atjeh berigt: Den 19den September werd de versterking bij Passar-Koeroeng-Tjoet voltooid en bezet. Dien dag werd in twee colonnes opgerukt naar Tjadé, dat zonder verlies genomen werd en alwaar de vijand 8 lila's achterliet. Een bataillon bleef aldaar tot het onderhouden van gemeenschap, het zuiveren van het terrein en het aanleggen van wegen. Den 20sten September werd Silang genomen en bezet. De tegenstand was gering; 2 mindere militairen werden gewond. Aldaar wordt eene "versterking gemaakt voor ééne compagnie.
Van 21 tot 23 September werd voortgegaan met het werken aan versterkingen en wegen. De vijand bestookte voortdurend het bivouac. Dien ten gevolge sneuvelden 2 mindere militairen, terwijl men 6 gewonden, waaronder 2 dwangarbeiders, telde. De post te Kotta-Pohama werd opgeheven. De gezondheidstoestand was goed; onder de militairen heerschte een uitmuntende geest, en de weêrsgesteldheid was gunstig.
---

Koninklijke Akademie van Wetenschappen. AFDEELING LETTERKUNDE. Vergadering, Zaturdag 30 September 1876.
Tegenwoordig de heeren F. C. Donders, voorzitter, J. Bosscha, J. D. van der Waals, A. Heynsius, C. K. Hoffmann, T. Zaaijer, C. H. C. Grinwis, G. F. W. Baehr, J. A. C. Oudemans, C. H. D. Buys Ballot, P. Bleeker, Th. H. Mac Gillavry, W. Koster, L. Cohen Stuart, H. G. van de Sande Bakhuyzen, D. Bierens de Haan, T. Place, P. M. Brutel de la Rivière, J. van Geuns, P. L. Rijke, J. A. Boogaard, J. Zeeman,. J. R. T. Ortt, R. A. Mees, N. W. P. Rauwenhoff, W. F. R. Surin— gar, Th. W. Engelmann en C. J. Matthes. De heeren van Diesen , van Hasselt, van den Berg, Gunning en C. A. J. A. Oudemans hebben schriftelijk hun afzijn verontschuldigd. Na vaststelling van het proces-verbaal der vorige zitting wordt gelezen eene missive van dr. F. Garrigon te Toulouse , waarbij de bemiddeling der Akademie verzocht wordt ter verkrijging van proeven der onderscheiden thermale bronnen in Nederland , die de adressant met andere aan eene chemische analyse wenscht te onderwerpen. Zal geantwoord worden, dat der Akademie niet bekend is, dat ergens in Nederland minerale wateren geëxploiteerd worden. Op een schrijven dezerzijds berigt de heer G. van Haanen van Bilsen, dat hij van zijne vermeende verklaring van het noorderlicht dan alleen gezind is nadere opening te doen, bijaldien hem toezegging geworde van een honorarium, waarop de Akademie niet willens, trouwens ook niet bij magte is in te gaan. Een opstel door den heer Bleeker aangeboden, getiteld: Description de deux espèces inédites du genre Prochilus, Klein (Ampliiprion BI. Sclm.) zal naar de commissie van redactie verzonden worden. Even zoo een ingezonden betoog van den heer van den Berg: Over de ontwikkeling der geheele positive magten der sinus en tangens volgens opklimmende magten van den boog. Betrekkingen tusschen de Bernaulliaansche coëfficiënten. De heer P. Schuring-a, leeraar aan de hoogere burgerschool te Zierikzee, heeft aangeboden tot opname in de werken der Akademie eene bijdrage: Over de uitstrooming door sluizen bij gedurig veranderlijke waterstanden; zij zal in handen worden gesteld eener commissie, bestaande uit de heeren Ortt en Cohen Stuart. De heer Mac Gillavry spreekt over den fijneren bouw van het tandglazuur. De heer Hoffmann levert voor de Verslagen en Mededeelingen een opstel in over de ontwikkelingsgeschiedenis van Tetrastemma Varicalor Oersted, eene bijdrage tot de kennis der Nemertinen. De heer J. A. C. Oudemans komt met een woord terug op de aberratie van het licht. De daarop betrekking hebbende eenvoudige constructie door hem medegedeeld, is hem sedert gebleken niet nieuw te zijn; men treft ze bij verschillende oude schrijvers reeds aan. Nog vestigde spreker de aandacht op het onderzoek door den Franschen sterrekundige Leverrier in het werk gesteld, naar aanleiding van de door den heer Weber te Peckeloh in den namiddag van den 4den April jl. voor de zon geziene ronde vlek. In de onderstelling dat die ronde vlek eene planeet was, en wel dezelfde die Lescarbault den 26sten Maart 1859 voor de zon heeft zien voorbijgaan, leidt Leverrier in verband met andere dergelijke waarnemingen af, dat die planeet hetzij den 2den of 3den, hetzij den 9den, lOden of 11 den October weder voor de zon moet voorbijgaan. Niet alleen te Leiden en Utrecht zal de zon op die dagen, zooveel het weder toelaat, geregeld worden onderzocht, maar naar aanleiding van een brief van den heer Leverrier heeft spreker ook den Minister van Koloniën verzocht, naar Batavia te telegrapheren, om aldaar tot medewerking aan te sporen. Aangezien ook Amerika op dezelfde wijze aangezocht is geworden, mag men de hoop voeden, dat zoo de vermoede planeet zich voor de zonneschijf mogt vertoonen, zij aan de waarneming niet zal kunnen ontsnappen. De heer Buys Ballot vraagt nadere inlichting omtrent den juisten tijd der onderscheiden waarnemingen. De heer van de Sande Bakhuyzen beschrijft een toestel door Repsold naar zijne aangifte vervaardigd tot uitmeting van zonsphotograpliien , waardoor men zich van de mogelijke fouten van het photographiscli beeld zooveel doenlijk onafhankelijk maakt. Dezelfde beklaagt zich dat de Leidsche sterrewacht van Schlegels Uranographie chinoise geen exemplaar heeft ontvangen, en vraagt of der Akademie , op wier aanbeveling de uitgave daarvan ondersteund is geworden , door de Hooge Regering er geen ter beschikking gesteld zijn.
Daar zulks het geval niet is geweest, wordt besloten zich deswege tot den Minister te wenden. Nog wordt door den heer Bierens de Haan voor de boekerij het Nieuw Archief voor wiskunde , uitgegeven door het genootschap : Een onvermoeide arbeid komt alles te boven , dl. II. St. 2, aangeboden.
---

