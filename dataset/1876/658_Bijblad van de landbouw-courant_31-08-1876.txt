De heer Vis beantwoordt den laatsten spreker, die zijn amendement lang en breed heeft bestreden. De
pessimistische strekking van diens betoog is niet te ontkennen en nu mogen Gedeputeerde Staten al niet bevreesd zijn, zij koesteren toch geen vertrouwen inde zaak. Het meest afdoende argument van den vorigen spreker is zeker diens beweren, dat er bij den voorsteller verwarring van denkbeelden keerscht, voorts dat hij het verschil tusschen doel en middel niet wil of kan begrijpen. Hoe hartelijk ook gemeend, meent spreker evenwel tegen die beide beweringen te moeten protesteren, aangezien hij, wat het eerste argument betreft, zich volkomen bewust is, zich zelven steeds gelijk te zijn gebleven, en het hoofddenkbeeld van zijn primitief voorstel geen oogenblilc te hebben losgelaten. Ook het verschil tusschen doel en middelen ligt niet zoo diep, dat dit hem tot verwarring van denkbeelden zou leiden; maar wat hij het lid van Gedeputeerde Staten niet toegeeft is, dat de vrees van het geachte lid voor de door hem aangegeven middelen zou gewettigd zijn. Daarbij mag de overtuiging van de liooge noodzakelijkheid, die voor landbouwonderwijs bestaat, en de toegezegde medewerking wel wat ingebeelde bezwaren doen ter zijde stellen. Wat het financiële bezwaar betreft, dit is in het rapport van Gedeputeerde Staten niet aangeroerd. De som is trouwens niet groot en daarenboven wijst spreker er op dat op de begrooting ƒ 8000 staat uitgetrokken voor de landbouwschool te Zierikzee. Maar die school zal niets opleveren, zoolang men geen leerlingen tracht te vormen om de lessen op die school bij te wonen. Dien weg moeten we op, want met de ouderen van jaren en vooroordeelen is weiuïg of geen verwachting. Met bet jeugdige geslacht moet een aanvaug worden gemaakt ter bestrijding van die vooroordeelen. Vijf en twintig jaren lang beeft spreker door woord en daad getracht de vooroordeelen bij bet oudere geslacht te bestrijden, maar het is hem niet gelukt. Daarom durft hij na die 25jarige vergeefscbe pogingen en na 20 jaren inde Staten te hebben gezeten een voorstel te doen ter bestrijding van de onwetendheid waarin 2/3 van de ingezetenen verkeeren, die tot bet landbouwende gedeelte der natie belmoren en ook politieke regteu uitoefenen. De beer Moolenburgh verklaart dat het hem altijd genoegen doet in het debat te treden met een man als de heer Fokker, die de card° quaestionis zoo juist aanpakt en uiteenzet. Het blijkt dat de heer Fokker vreest voor gebrek aan leerlingen, geschikt om van het landbouwonderwijs te profiteren; hij zegt laat ons nog een of meer jaren de proef nemen met wandelleeraren om de vaders te ontwikkelen. Deze zullen dan prijs op landbouwonderwijs leeren stellen en het hunne jongens doen bijwonen; die geachte spreker wil dus met de ouderen beginnen, niet met de jongere. Spreker vraagt echter, waar zullen dan de leeraars zijn, om de jongens te onderwijzen, als de vaders zoover zullen zijn indien wij nu niets doen? De Staten moeten zorgen, dat die leeraars er zijn, wanneer de vaders zoover zijn ontwikkeld, indien men althans heenstapt over het vroeger besproken punt, of het op den weg der Staten ligt Om landbouwleeraars te vormen. Spreker vraagt: waar zullen de leeraars van daan komen .als de vaders ontwikkeld zijn, indien men nu niets doet? Hij verlangt geen antwoord op de vraag, maar stelt haar ter overweging aan het geachte lid van Gedeputeerde Staten. De lezingen der wandelleeraars daarover zijn wij het allen eens moeten voortgaan, maar liet een sluit het ander niet uit. Laat ons intusschen onderwijzers vormen om de leerlingen te kunnen onderwijzen wanneer zij er zullen zijn. De heer Vader wenscht , na de reeds lang gerekte woordenwisseling, kort te wezen. Hij gelooft, dat men het vraagstuk te eenzijdig beschouwt en uitsluitend let op de theoretische zijde zonder op de praktische acht te slaan. Als men het voorstel van alle theoretische illusiën ontdoet, dan gelooft hij dat alleen deze vraag overblijft: hoe is de werkelijke toestand van den landbouw zelve? Is de landbouwende stand in Zeeland zcío arm, is de toestand van akkers en veldgewassen zoo slecht, zoo kwijnend, kunnen de landbouwers nauwelijks in eigen behoefte voorzien, kunnen zij de pachten niet opbrengen? zijn zij te dom om zich zelven te helpen? Spreker gelooft het niet. Laat ons zegt hij toch rekenschap houden met hetgeen wij zien; laat ons acht geven op de velden en niet alleen in dit schoone jaargetijde, maar ook in herfst en voorjaren hoe de gronden worden bewerkt, en het opkomend gewas zorgvuldig wordt gezuiverd! Ziet men hier ergens landen waar het koren verstikt wordt onder het onkruid zooals. wel in andere provinciën, waar men moet vragen of er 16
koren of herik gezaaid is, of erwten of klaver? Immers neen, overal schoone akkers met goed gewas, welvarende bevolking, schoone oogsten. En als men dan ziet dat de landbouwers in een onzer. eilanden, die in de laatste weken nog al gansch geen vleijende beoordeelingen hebben moeten aanhooren , niettemin de hoogste pachten opbrengen, dan vraagt spreker: waartoe al deze beweging om landbouwonderwijs? Spreker meent dat de plaats voor opleiding voor landbouw in Zeeland meer is op den akker dan op de schoolbanken. Er behoort bijna moed toe om zoo over de zaak te spreken in eene vergadering als deze, waarin het voorstel tot landbouw-onderwijs zoovele voorstanders heeft, maar daar buiten gelooft hij toch niet dat de meerderheid aan de zijde dezer voorstanders zal wezen. Toch gelooft hij dat ook hier nog menig lid der vergadering zal wezen, die, als er een, al ware het een summa cum laude, gepromoveerde in de landbouw-wetenschappen bij hem kwam om eene hofstede te pachten, en daar kwam ook een gewone Zeeuwsche boer vragen om pachter te mogen wezen, hij waarlijk aan den laatste boven den eerste nog de voorkeur zou geven, en spreker gelooft dat dit niet onverstandig zou wezen. De heer Pompe van Meerdervoort was niet voornemens geweest over deze zaak te spreken, doch hij meent dat door den voorsteller een punt is aangevoerd, waarop door de andere sprekers nog niet is teruggekomen, maar waarop hij meent dat toch wel de aandacht mag worden gevestigd. Hij stelt voorop, dat hij ook landbouw-onderwijs op de lagere school zou wenschen, dus hieromtrent geheel instemt met het gesprokene door den voorsteller en den geachten spreker uit Zierikzee, maar de vraag is voor het oogenblik alleen: hoe dat het best te bereiken? Daarom een woord over de geschiedenis dezer zaak. De heer Vis heeft eerst voorgesteld dat een som zou worden gegeven voor lezingen door wandelleeraars èn eene subsidie ten behoeve van landbouw-onderwijzers' op de lagere school. De Maatschappij van landbouw heeft echter gezegd: er zijn geen onderwijzers. Toen heeft de heer Vis geantwoord dan moeten wij landbouw-onderwijzers vormen. Maar het is een groot verschil subsidie te verleenen aan lesgevende onderwijzers of zelf onderwijzers te vormen. De voorsteller heeft echter een belangrijk feit medegedeeld, dat hem zelf zal versterken in de overtuiging dat het door hem gewenschte doel zal worden bereikt ook zonder de aanneming van zijn amendement. Spreker bedoelt nl. de mededeeliug dat bij het laatste akte-examen alleen 27 onderwijzers zich hebben aangemeld voor de akte voor landbouwonderwijs. Dat aantal zal voortdurend grooter worden, wanneer de onderwijzers hoop kunnen koesteren op het verkrijgen van een subsidie voor landbouwonderwijs. Zoo doende zal men de noodige onderwijzers krijgen, ook zonder een instelling als de geachte voorsteller thans wenscht. Spreker blijft daarom tegen het voorstel, ;Sok omdat hij vreest, dat de hulponderwijzers, die reeds zooveel moeten beoefenen voor hun examen als hoofdonderwijzer, dat zij daarom vooral bezwaren maken avondschool te houden, weinig tijd en lust zullen gevoelen om lessen in landbouwonderwijs bij te wonen. Hij gelooft daarom dat het tegenwoordige plan van den heer Vis niet zal gelukken. Hij gelooft daarentegen wel dat de zaak langs den oorspronkelijk door den geachteu voorsteller ingeslagen weg zal slagen en geeft daarom dien voorsteller in ernstige overweging om de zaak niet van de baan te laten schuiven maar terug te komen op zijn oorspronkelijk voorstel. De heer Vis dankt voor de goede bedoelingen van den heer Pompe. Hij releveert echter, dat in de najaarsvergadering van 1875 op zijn voorstel tot het verleenen van subsidie aan onderwijzers afwijzend werd geadviseerd omdat er geen onderwijzers waren. Wat bleef hem toen anders over dan te zeggen: als er geen onderwijzers zijn laten wij ze dan vormen. Spreker heeft steeds gezegd, men moet met de jeugd beginnen en tevens door wandelleeraars voordragten doen houden om de vooroordeelen onder de ouderen te bestrijden. Wat betreft het voor dat lid verblijdende feit, dat zich 27 personen hebben aangemeld voor de akte in landbouw-onderwijs, daar tegenover staat het bedroevende verschijnsel dat er geen enkele candidaat uit Zeeland was, en als men nu toch het landbouw-onderwijs wil bevorderen, wat kan men dan anders doen dan onderwijzers voor dat zoo gewenschte onderwijs te vormen? En om nu nog even terug te komen op het bezwaar van den heer Fokker dat er geen leerlingen zouden zijn. Spreker deelt dat bezwaren niet. Open eerst de gelegenheid en oordeel dan. Thans trekt het onderrigt de belangstellende aandacht der toehoorders niet; niets toch wordt hun, van hetgeen hun bij de uitoefening van het bedrijf zal te pas komen, ooit of immer onderwezen. Ware dit wel het geval, kregen zij onderwijs in hetgeen hun op rijpere] leeftijd bij hun bedrijf zou te pas komen, en dus hun belangstelling wekken zou, dan zou men zien, dat zij van dat onderwijs wel gebruik zouden maken. En wanneer men nu maar altijd een betere toekomst wil afwachten, altijd maar wil uitstellen, dan zal het niet beter worden en dan ware het misschien beter in het geheel niets te doen. Als men ziet wat op ander gebied gedaan wordt en reeds gedaan is, dan raadplege men een hoogst belangrijk artikel in de Gids over 1875, naar spreker meent van prof. Fruin, en dan erkenne men dat het meer dan tijd is dat ook voor het landbouw-onderwijs iets wordt gedaan. Het amendement van den heer Vis in stemming gebracht zijnde, wordt ver worp e n met 23 tegen 18 stemmen.
Tegen stemden de heeren Stevens, Brevet, Lambrechtsen , Dronkers, Sipkes, Pierssens, Collot d'Escury, Snijder, Pompe van Meerdervoort, de Smidt , de Jonge, Snouck Hurgronje, Hennequin, P. D. van Citters , van der Bilt, Vader, B. V. van der Bilt, de Casembroot, Sprenger, van Eck, Fokker, Dierick en van Waesberghe. Voor stemden de hceren van der Have, Hammacher, Mazure, Moolenburgh, Kakebeeke, van Deinse, C. van Citters, Wagtho, Cau, Vis, Hombach, Buteux, Hoogenboom, Winkelman, Schorer, van der Vliet, Fransen van de Putte en Bybau. Het voorstel van Gedeputeerde Staten werd vervolgens met algemeene stemmen aangenomen.
---

