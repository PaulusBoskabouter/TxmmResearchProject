BUITENLAND. Algemeen Overzicht.
De ministeriëele crisis in Servië dreigt door een nog veel ernstiger crisis gevolgd te zullen worden. Zooals men weet, was Maandag in de Skupschtina de voorgestelde opheffing der diplomatieke agentschappen te Weenen en Bucharest verworpen, nadat de minister van Buitenlandsche Zaken er het hooge nut van had betoogd. Beide agentschappen bleven dus gehandhaafd. Thans komt echter het bericht, dat gisteren de Skupschtina haar votum van Maandag weder geheel teruggenomen heeft; na een stormachtige zitting, zoo heet het, heeft zij uit de begrooting geschrapt de posten: voor den agent te Weenen, van 17,800, voor dien te Bucharest, van 31,600, en voor de gendarmerie van 240,000 piasters. — »De communistische geest neemt toe", voegt de telegraaf er bjj, en inderdaad schijnt tusschen Regeering en Skupschtina een breuk onvermijdelijk. De houding, welke Engeland tegenover de nota van Andrassy, betreffende Turkije , heeft aangenomen;, blijkt nog niet heel duidelijk, maar laat zich eenigermate gissen uit het nummer van den Times, dat heden-morgen te Londen is verschenen [Zie telegrammen]. De Morning Post bevat een door de Porte uitgevaardigden firman, waarin verscheidene veranderingen in de samenstelling der gerechtshoven aangekondigd worden, de bevoegdheid der rechters omschreven, strenge onpartijdigheid hun aanbevolen en tegen het in hechtenis houden van beschuldigden of beklaagden zonder rechterlijk vonnis n.et straf gedreigd wordt. Een van de opperhoofden der Herzegowiners, de bekende Ljubobratic, heeft aan de opstandelingen bij proclamatie medegedeeld, dat hy het opperbevel heeft nedergelegd; hij spoort hen aan, om den nieuwen opperbevelhebber Paulovic te gehoorzamen, den strijd tegen de Turken voort te zetten en hen uit het vaderland te verjagen. De duitsche Rijksdag heeft gisteren, na een onderbreking van vijf weken, zijne zittingen hervat. Als gewoonlijk waren voor deze eerste zitting slechts weinig leden opgekomen; ware men tot de telling overgegaan, dan zou het Huis gewis niet beschlussjahig zijn bevonden, maar dit liet men wijselijk achterwege, wijl er toch niets gewichtigs te doen viel. Het eerste onderwerp van den dag was een interpellatie van Schulze-Delitsch over de privaat-rechtelijke gesteldheid der staathuishoudkundige genootschappen. Daags te voren had de centrumsfractie feest gehouden. Dr. Windthorst vierde zijn 64" verjaardag, en aan het te diei 1 gelegenheid gegeven feestmaal heerscht* . als altijd een opgewekte broederlijke geest. Een reeks toosten, waaronder zeer belangrijke, getuigde opnieuw van den ongebroken moed en de onwrikbare trouw der centrumsmannen, wien men onlangs moedeloosheid dorst toeschrijven! Behalve de toost op den jubilaris, werden ook die op Schorlemer-Alst en de protestantsche leden Gerlach, Brüel en von Grote vooral levendig toegejuicht. De gevaarlijke gisting, uitgaande van de henegouwsche mijnwerkers, schijnt zich nog immer uit te breiden en zelfs naar andere provinciën over te zullen slaan. Aan de Indépendance beige wordt uit Verviers geschreven, dat ook daar de volksmisnoegdheid zich begint te openbaren. Een vijftigtal werklieden zonder werk hebben zich naar het gemeentehuis begeven, om in een adres brood of geld te vragen. Drie hunner werden ontvangen door het dageljjksch bestuur, dat beloofd heeft hun verzoekschrift te zullen onderzoeken. Al de werklieden zijn vervolgens naar het lokaal der ln-
ternationale gegaan. De orde is intusschan niet gestoord geworden. De interpellatie betreffende Buffet's circulaire over het uitventen van dagbladen, welke heden in de fransche Permanente Commissie verwacht wordt, zal uitgaan van den oud-minister Ernest Picard. De republikeinen beloven er zich gouden bergen van, doch kunnen toch niet geheel hun vrees verbergen, dat Buffet er zich met een paar woorden van zal afmaken. Voor den verderen uitslag der verkiezingen verwijzen we ook heden weder naar de telegrammen. Nog altijd schijnen de conservatieven in het voordeel. Gambetta heeft te Aix al even weinig succes gehad als te Marseille. Toen hij eergisteren-avond aankwam, werd hij wel door een vrij talrijke menigte ontvangen, maar de aangekondigde meeting moest ook hier achterwege blijven. De toegangen tot de zaal waren door gendarmes afgezet. Gisteren trok Gambetta naar Arles en van daar naar Parijs, waar hij gisteren-avond in een openbare vergadering het woord dacht te voeren; — althans wanneer generaal Ladmirault het hebben wil. De minister Decazes [heeft zich thans ook candidaat gesteld, en wel voor het lidmaatschap der Kamer van Afgevaardigden : hy candideert in het achtste arrondissement van Parijs. In zijn candidaatscirculaire rangschikt hij zich onder de constitutioneele conservatieven, maar laat zich minder scherp republikeinsch uit, dan Léon Say en Léon Renault zulks onlangs gedaan hebben. De madridsche telegraaf brengt ter afwisseling eens weder een sensatie-bericht. De vermaarde carlistische generaal Tristany — welke van de drie, zegt zij er niet bij, maar wil waarschijnlijk aan Rafaël doen denken — zou aan den spaanschen consul te Bayonne zjjn onvoorwaardelijke onderwerping aan de regeering van Alfonso betuigd hebben. — Wat er van is, zal spoedig blijken. Mogelijk wil de telegraaf slechts de leemte aanvullen, welke haar bestendig zwijgen over de langverwachte alfonsistische operatiën doet ontstaan. Om toch iets te zeggen, meldt zij, dat generaal Martinez Campos zijn leger, ruim van het noodige voorzien, tusschen Pampeluna en Lerin heett opgesteld. — Zij voegt er echter niet bij, dat de operatiën nog meer door de tweespalt der alfonsistische generaals dan door de sneeuw vertraagd worden en dat Estella van Campos' tijdelijke toegevendheid of con«uemozucht gebruik heeft gemaakt om zich opnieuw van levensmiddelen te voorzien. Het carlistische leger telt 50,000 man en 108 stukken en wordt gecommandeerd door Carrasa, Peruia, Rodriguez en Cavero, onder de opperste leiding van graaf de Caserte.
i De internationale postconferentie te , i Bern is Maandag geopend met een toe¦ spraak van den heer Droz, lid van den j '. zwitserschen Bondsraad. Die toespraak j . werd beantwoord door den nederland- , schen afgevaardigde, den heer Hofstede, ' het oudste lid der vergadering; deze ' stelde voor, het voorzitterschap van de j vergadering op te dragen aan den heer i Heer, directeur der zwitsersche posterijen. r Frankrijk heeft op de conferentie zeer vrijgevige voorstellen ingediend ter gunste _ van een uniformport voor alle landen. e De opstand in de engelsche kolonie r Malacca schijnt genoegzaam gedempt. Een e officieel telegram van de admiraliteit te Singapore, gedagteekend 18 Januari, meldt, dat de operatiën tegen de Maleiersin Parak volkomen geslaagd zijn. Het »Anti-slavernij-genootschapn heeft aan lord Derby een adres gezonden, houdende verzoek, dat de engelsche Regeering gemeenschappelijk met de amerikaansche zich menge in de cubaansche aangelegenheden. De engelsche medereizigers ran den heer de Lesseps, die van Frankrijk naar Egypte terugkeert, hebben hem een adres aangeboden, waaria hem hulde werd gebracht voor de groote diensten, die hjj, door het tot-stand-brengen van het Suez-Kanaal, aan Engeland, aan geheel Europa en aan de Oost bewezen heeft. In zijn antwoord zeide de heer de Lesseps, dat het van den beginne af zijne overtuiging was geweest, »dat het werk de engelsche handelsbelangen zou bevoordeelen, Frankrijk eer zou aandoen, en aan den franschen en engelschen politieken strijd in Egypte een einde zou maken."
---

Amsterdam 20 Januari. Het laatste Kwartier.
Met het jaar '76 is onze negentiende eeuw haar laatste kwartier ingegaan, en wanneer wij nu denken aan hetgeen het laatste vierendeel der achttiende eeuw opleverde, dan is zulke vergelijking alles behalve bemoedigend. Niet alsof wij meenden dat voor- en tegenspoed bij voorkeur aan een of andere gedeelte eener eeuw verbonden
zijn. Maar eene zekere overeenkomst tusschen hetgeen én toen én nu in het verborgen werkte, doet ons met reden vreezen, dat wij in het laatste dezer eeuw veel kunnen beleven van
hetgeen onze grootouders op het laatste der voorgaande eeuw ondervonden. Wij willen heden onzen voet niet zetten op het terrein der algemeene politiek en beperken onzebeschouwing tot ons eigen land. Dan willen wij aanstonds gevraagd hebben of ten onzent door de mannen van orde en behoud genoegzaam gelet wordt op het drijven der geheime genootschappen, inzonderheid van de vrijmetselaars-loges hier te lande. Uit deze was de zee van rampen, die het einde der voorgaande eeuw teisterden,
voortgekomen. Dat zij in onzen tijd niet minder bedrijvig zijn en, ook .in ons land, een snooden toeleg beramen op het confessioneele Christendom, maar vooral tegen de katholieke Kerk, schijnt ons buiten kijf te wezen.
Daar wij hier met geheime genootschappen te doen hebben, is het nioeielijk achter de plannen te komen, die daar gesmeed worden. Wel zijn in de laatste tijden vele hunner geheime stukken in het licht verschenen. Maar het is eene andere vraag of het laatste woord daarin ie lezen stond. Immers al is het ook, dat zij voor de leden der sekte geschreven waren , daar echter niet aan al de leden, zelfs niet aan de mees len de belangrijkste geheimen worden medegedeeld, zoo kan men met reden aannemen, dat in zoodanige stukken niet voorkomt •wat de hoofdleiders voor de nieuwelingen en voor de massa verborgen willen houden. Op zijn meest kan men daaruit opmaken welke de geest is, dien zij in het genootschap willen levendig houden, gelijk ook het doel, waarheen zij in het algemeen het streven der leden leiden. Dat is ook volöoende om allen tot de handeling voor te bereiden, wanneer het geschikte oogenblik, naar het oordeel der leiders zal zijn gekomen. Onverstandig zelfs zou het van hunne zijde wezen, indien zij vóór den tijd openbaarden, wat zij in de naaste toekomst voornemens zijn te doen.
Doch ook de geheime genootschappen kunnen zich niet onttrekken aan de algemeene wet van het menschelijk denkvermogen, dat uit de geblekene en met aandacht waargenomene gevolgen, de oorzaken en hare wijze van werking afleidt. In onzen tijd en bij de democratische staatsinstellingen, Waaronder wij leven, kan in het openbaar leven geen groot resultaat worden verkregen, tenzij door invloed "wit te oefenen op de algemeene denkwijze, of, zoo als men zegt, op de Publieke opinie. Hoe machtig men ook °e Loge veronderstelle, hierbuiten kan 2ij niet. Zij moge in nachtelijke bijenkomsten beraadslagen en ontwerpen maken naar goedvinden— zoo lang de publieke opinie zich niet belast met "e uitvoering, zal het beraamde aan eene niet geborene vrucht gelijkblijken. Geen beter middel dus en misschien wel het eenige middel om ach'er de plannen der geheime genoot- Schappen te komen, zal wezen, na te Saan hoe zij de publieke opinie bemerken en in welke richting zij ze Pogen te sturen.
Het is opvallend, hoe sedert een paar jaren het liberalisme zijne tactiek van aanval tegen de katholieke Kerk geheel veranderd heeft. Nemen wij slechts één beginsel; daaruit zal die verandering overvloedig blijken. Scheiding van Kerk en Staat was van '48 tot vóór drie of vier jaren de algemeene leuze, en zoo men hen gelooven wilde, het hoofdbeginsel van de liberalen. Daarmede bedoelden zij niets kwaads voor de Kerk; integendeel het moest eene nog nimmer gekende vrijheid aan de Kerk aanbrengen.
Thans echter wordt juist het omgekeerde beweerd; de Grondwet yan '48 kent zoodanige scheiding niet. Ten onrechte werd dit vroeger beweerd. Ook mag de Kerk zich niet beroepen op de Grondwet, ten einde in het genot harer autonomie te blijven. Immers zulke autonomie leidt rechtstreeks tot ondermijning van het staatsgebouw, en zoo iets zal toch wel nimmer in het hoofd van den Grondwetgever zijn opgekomen. Nagenoeg alle liberale dagbladen spreken in dien zin; en reeds zoo ver is de algemeene opinie voor die veranderde zienswijze gewonnen, dat, zoo als onzen lezers bekend is, reeds in de Tweede Kamer meer dan ééne stem zich te harer gunste deed hooren. Kan die verandering der publieke opinie worden verklaard, zonder aan te nemen dat het wachtwoord van de vrijmetselaarslogesis uitgegaan? Wij gelooven het niet. Immers geen gevolg kan bestaan zonder geëvenredigde oorzaak. Waar zal men, buiten de aangewezene, eene andere oorzaak vinden, die de verandering der opinie bij de liberalen genoegzaam verklaart?
Misschien zal men zeggen dat het voorbeeld van Pruisen daartoe veel heeft bijgedragen. Doch dit zou ons gevoelen versterken; niet verzwakken, 't Is immers wereldkundig, dat Bismarck tot het ontwerpen zijner Meiwetten is overgegaan, toen hij zich in de Loge liet opnemen, haren steun tegen de oud-pruisische partij verwierf en beloofde de katholieke Kerk tot slavin des Staats te zullen maken.
Nog eene andere bemerking is hier op hare plaats. Hoe komt het dat onze nederlandsche publicisten nu zoo gereedelijk tot het navolgen der pruisische politiek overhellen? Dat was vroeger hunne gewoonte niet. Pruisen en al wat van Pruisen komt heeft nimmer veel sympathie bij ons gevonden. Dit verliezen'onze liberalen dan ook niet uit het oog. Vandaar dat zij thans niet in gebreke blijven te verzekeren, dat het hunne bedoeling niet is, de pruisische Mei-wetten over onze grenzen te brengen. Geene andere verklaring kan, naar onze meening, van het verschijnsel worden gegeven, • tenzij deze, dat evenals in Pruisen de vrijmetselaars er in geslaagd zijn om den Staat de katholieke Kerk te doen plagen en knevelen, zij ook thans . hetzelfde willen doen in ons vrijheidlievend Nederland.
t Is inderdaad een en hetzelfde streven in alle landen der wereld; zelfs in Zwitserland, Engeland en Amerika, alle landen, welke om hun vrijheidszin beroemd waren. Een algemeen feit kan slechts door eene algemeene oorzaak worden voortgebracht; en eene algemeene oorzaak is nergens te vinden, tenzij in het vrijmetselaars-genootschap, dat, gelijk men weet, onder alle luchtstreken zijne vertakkingen heeft. Onze redeneering eindelijk wordt nog bekrachtigd door hetgeen wij in sommige Zuid-Amerikaansche Staten hebben zien voorvallen. Ook daar werden priesters en bisschoppen gekerkerd. Maar de Loge maakt er geen geheim van dat zij het was, die den sterken arm van den Staat had ingeroepen. Indien onze beschouwing niet faalt, kunnen wij met eenige waarschijnlijkheid gissen, welken keer de publieke zaak in het laatste vierendeel dezer eeuw nemen zal in ons vaderland. In de beweging der volken zijn wij gewoon achteraan te komen, en vaak is in het verleden der andere volken ons heden en onze toekomst gelegen. Nuttig echter zal het voor ons wezen, indien wij ons wel rekenschap geven van den aard der oorzaken en der krachten, welke wij in dit nieuwe tijdperk zullen te bestrijden hebben. Onze tegenstanders zijn juist daarom zoo sterk, omdat zij bepaaldelijk weten wat zij willen, en zij de kunst verstaan van hunnen wil op te dringen aan de niet nadenkende menigte. Wij willen aan onze katholieke lezers in het geheugen terugroepen, hoe onlangs onze H. Vader de Paus op het geheime drijven der vrijmetselaars heeft gewezen, als zijnde eene der voornaamste bronnen van het kwaad, waarmede in onzen tijd overal de Kerk bestookt wordt. Dezelfde lijdenskelk, waarmede de Bruid van Christus elders gedrenkt wordt, wil men haar hier ook aanbieden. Moeten wij niet onderzoeken of hij hier en ginder niet door dezelfde hand wordt toegereikt?
---

De Man van IJzer en Bloed.
Tot dusver is, gelooven wij, nog niet bekend hoe de duitsche Kanselier aan zijn weinig benijdenswaardigen titel: sde man van ijzer en bloed" gekomen is. De volgende brief, op 12 Mei 1859 door von Bismarck uit Petersburg aan baron von Steinitz gericht, lost dit raadsel op, »Uit de 8 jaren mijner ambtelijke betrekking te Frankfort, heb ik als resultaat mgner ervaringen de overtuiging medegenomen, dat de tegenwoordige Bondsinrichtingen voor Pruisen een knellenden, in kritieke tijden gevaarlijken band vormen, zonder ons daarvoor dezelfde equivalenten te verschaffen, welke Oostenrijk, bij eene ongelijk grootere mate van eigen vrije beweging, er uit trekt. Beide groote mogendheden worden door de vorsten en regeeringen der kleinere Staten niet met gelijke maat gemeten; de uitlegging van het doel en de wetten van den Bond wordt gewijzigd naar de behoeften der oostenrijksche politiek.... In de duitsche vlootquaestie, de tol quaestie, in de handels-, pers- en constitutioneele wetten, in de quaestie der Bondsvestingen Rastatt en Mentz, in het neurenberger en oostersche vraagstuk — steeds hebben wü ons tegenover dezelfde dichte meerderheid, tegenover dezelfde aanspraak op Pruisens toegevendheid bevonden De vorming van een Bond, aan welks hoofd Oostenrijk staat, is het natuurlijk doel van de politiek der duitsche vorsten en van hunne ministers; zij kan naar hunne meening slechts ten koste van Pruisen tot stand komen " Bismarck kwam vervolgens tot deze conclusie: nik geloof, dat wij den handschoen bereidwillig móesten opnemen en geen ongeluk, maar een vooruitgang van de crisis tot verbetering er in zien, wanneer eene meerderheid in Frankfort een besluit mocht nemen, waarin wij eene overschrijding der bevoegdheid, eene willekeurige verandering van hetßondsdoel, een verbreking der Bondsverdragen vinden. »Hoe ondubbelzinniger die schending in het licht treedt, des te beter Zelfs de Kreuzztg,, zooals ik uit haar Zondagsnummer zie, ontstelt bij de gedachte, dat eene frankforter meerderheid zoo maar klakkeloos over het pruisisch leger zou kunnen beschikken. Niet alleen aan dat blad heb ik tot dusver met bezorgdheid waargenomen, welke alleenheerschappij Oostenrijk zich in de duitsche pers door het behendig gespannen net van zijn invloed verkregen heeft, hoe het dit wapen weet te behouden Het is zoover gekomen, dat een pruisisch blad ter nauwernood nog onder den mantel van algemeene duitschgezindheid, voor het pruisisch patriotismus part', durft kiezen. De algemeene Piepmeierei speelt daarbij een groote rol, niet minder de twintigers (stukken van 20 kreuzers), die Oos-
tenrijk tot dat doel nooit ontbreken. De meeste correspondenten schrijven voor hun levensonderhoud, de meeste bladen beschouwen geldgewin als een hoofdzaak, en aan eenige van onze en van andere bladen kan een ervaren lezer licht bespeuren of zij wederom eene toelage van Oostenrijk ontvangen hebben, die spoe- Idig verwachten, of ze door dreigende wenken zoeken te verkrijgen (Wellicht dacht Bismarck er toen reeds aan, eenmaal de pruisische thalers, tot werving van reptielen, nog krachtiger te doen werken)." Het slot van het schrijven luidde aldus: »Ik zie in onze Bondsverhouding een gebrek van Pruisen, dat V. vroeger of later Jerro et igni zullen moeten heelen, wanneer wij niet bijtijds in een gunstig jaargetijde eene kuur daartegen beginnen."
Het Jerro *t igni (te water en te vuur) werd blijkbaar later door Blut und Eisen verduitscht.
---

