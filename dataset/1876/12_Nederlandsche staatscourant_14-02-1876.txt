OFFICIEEL GEDEELTE. (Staatsblad no. 38.) BESLUIT van den 2 den Februarij 1876, tot af- en overschrijving van het IIde op het Iste hoofdstuk der begrooting van Nederlandsch Indie voor het dienstjaar 1876, vastgesteld bij de wetten van 6 December 1875 (Staatsblad no. 234 en 235).
Wij WILLEM III, bij de gratie Gods, Koning der Nederlanden, Prins van Oranjk-Nassau , Groot-Hertog van Luxemburg, enz., enz., enz. Gezien de wetten van 4 December 1875 (Staatsblad n°. 234 en 235), houdende vaststelling der begrooting van uitgaven van Nederlandsch Indie voor het dienstjaar 1876; Gelet op artikel 30 der wet van 23 April 1864 (Staatsblad n°. 35); Op de voordragt van Onzen Minister van Koloniën, dd. 31 Januarij 1876, lit. A 3 , n°. 53; Hebben goedgevonden en verstaan: Van onderafdeeling 77 a van hoofdstuk II der begrooting van uitgaven van Nederlandsch Indie voor het dienstjaar 1876 wordt af- en op onderafdeeling 38 van hoofdstuk I overgeschreven eene som van f 20 000 (twintig duizend gulden ), tot bestrijding der uitgaven, welke in Nederland moeten worden gedaan voor de voorbereiding der uitvoering van de havenwerken bij Batavia. Onze Minister van Koloniën is belast met de uitvoering van dit besluit, hetwelk in het Staatsblad zal worden geplaatst, en waarvan afschrift zal worden gezonden aan Onzen Minister van Financien en aan de Algemeene Rekenkamer. 's Gravenhage , den 2den Februarij 1876. WILLEM. De Minister van Koloniën, W. van Goltstein. Uitgegeven den negenden Februarij 1876. De Minister van Justitie, van Lynden van Sandenburg.
Bij Koninklijk besluit van den 7den Februarij 1876 , n°. 8, is aan den raad van legatie mr. H. A. van Dijk, eervol ontslagen hoofdcommies bij het Departement van Buitenlandsche Zaken, verleend een pensioen van f 1263 'sjaars, op grond der artikelen 5 , 43 en 47 der wet van den 9den Mei 1846 ( Staatsblad n°. 24), gewijzigd bij die van den 21 sten Mei 1873 (Staatsblad n°. 64). Bij Zijner Majesteits besluit van den llden Februarij 1876, n°. 27, is benoemd tot notaris binnen het arrondissement Heerenveen, ter standplaats Wolvega, gemeente Weststellingwerf, D. F. van Giffen, candidaat-notaris te 't Meer bij Heerenveen. Bij Zijner Majesteits besluit van den llden Februarij 1876 , n°. 28 , is benoemd tot notaris binnen het arrondissement Sneek, ter standplaats Wommels, gemeente Hennaarderadeel, H. Fennema, candidaat-notaris en gemeente-secretaris te Sneek. Bij Zijner Majesteits besluit van den llden Februarij 1876, n°. 29, is benoemd tot notaris binnen het arrondissement Leeuwarden, ter standplaats Ferwerd, gemeente Ferwerderadeel, H. Alma, candidaatnotaris te Leeuwarden. Bij Koninklijk besluit van 10 Februarij 1876, n°. 21, is C. H. Elout benoemd tot burgemeester der gemeente Domburg [Herplaatsing wegens misstelling.] Bij Koninklijk besluit van den llden Februarij 1876, n°. 22, is aan den Oost-Indischen ambtenaar W. K. F. Yalck Palm, laatstelijk adsistent-resident van Ledok (Bagelen), thans met verlof hier te lande, op zijn verzoek, met ingang van 1 Maart 1876, eervol ontslag verleend uit 's lands dienst met toekenning van pensioen. Bij Zijner Majesteits besluit van 12 Februarij 1876, n°. 1, is de heer jhr. F. E. M. van Alphen, raad-adviseur bij het Departement van Koloniën, met ingang van den 20sten daaraanvolgende, benoemd tot secretaris-generaal bij dat Departement.
---

MINISTERIE VAN BUITENLANDSCHE ZAKEN.
De betrekkingen van wijlen den matroos Daniël de Han of de Haan uit Rotterdam, kunnen zich bij voornoemd Departement vervoegen, ten einde eene mede deeling in hun belang te ontvangen.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken ; Gezien het Koninklijk besluit van 6 Februarij 1876, n°. 4, betreffende de uitloving van subsidien tot ondersteuning van de zalmteelt (zie Staatscourant van 10 Februarij jl.) ; Brengt ter kennis van belanghebbenden dat zij, die naar een of meer dezer subsidien wenschen mede te dingen , zich behooren te wenden tot het Ministerie van Binnenlandsche Zaken met eene op. gezegeld papier geschreven opgaaf van het aantal zalmen, dat zal. worden losgelaten, van de plaats waar en het tijdstip waarop dit zal geschieden. 's Gravenhage , 11 Februarij 1876. Voor den Minister, De Secretaris-Generaal, Hubrecht.
---

MINISTERIE VAN MARINE.
De Minister van Marine brengt ter algemeene kennis, dat het Jaarboekje der Koninklijke Nederlandsche Zeemagt voor 1876 is verkrijgbaar gesteld voor een gulden per exemplaar, bij het Departement van. Marine te 's Gravenhage, de Directien der Marine te Willemsoord, Amsterdam en Hellevoetsluis en den Inspecteur over het Loodswezen enz. te Vlissingen. Naardien dit werkje door het gemeld Departement wordt uitgegeven voor rekening van het Fonds voor oude en gebrekkige zeelieden, zij in het bijzonder de aandacht gevestigd op het weldadig doel, dat met dieuitgave wordt beoogd. Ten slotte worden de belanghebbenden verwittigd, dat bedoeld Jaarboekje (tot eenigzins verhoogden prijs) ook is te bekomen bij; het. Departement der Marine te Batavia. 'sGravenhage, den 7den Februarij 1876. De Minister voornoemd, Taalman Kip. De 1ste luitenants bij het corps mariniers jhr. W. F. Clifford Kocq van Breugel, J. L. Cadet, H. A. J. Batieké en W. F. Paehlig, laatst behoord hebbende tot de zeemagt in Oost-In die en met particuliere gelegenheid den 4den dezer in Nederland teruggekeerd, worden beschouwd, met dat tijdstip ter beschikking te zijn gesteld van den kommandant van voorschreven corps.
---

MINISTERIE VAN FINANTIEN.
Telegrafie. Met ingang van den 13den dezer wordt op het Rijkstelegraafkantoor te Haarlem de beperkte Zondagdienst opgeheven. Het kantoor zal dus voortaan op Zon- en feestdagen, even als op werkdagen, apen zijn van 8 ure voor- tot 9 ure namiddags. 'sGravenhage, den llden Februarij 1876. Namens den Minister, De Secretaris- Generaal, Bartstra.
---

MINISTERIE VAN KOLONIEN.
De Minister van Koloniën brengt ter kennis van de daarbij belanghebbenden , dat door den Gouverneur-Generaal van Nederlandsch Indie, bij besluit van 21 December 1«75, n°. 10, met toepassing van het bepaalde bij art. 1 van het besluit van 29 December 1861, n°. 1, (Indisch Staatsblad n°. 121), de gewone contributie aan het weduwen en weezenfonds van burgerlijke ambtenaren in Nederlandsch Indie, voor het jaar 1876 is vastgesteld op vier te honderd; en dat dien ten gevolge dein Nederland, ten laste der begrooting van uitgaven van Nederlandsch Indie, gekweten wordende pensioenen, verlofstractementen, onderstandsgelden enz., van deelgenooten in het weduwen en weezenfonds van burgerlijke ambtenaren in Nederlandsch Indie, gerekend van en met 1°. Januarij 1876 en zoo lang daaromtrent niet anders zal zijn beschikt, aan eene inhouding van slechts vier ten honderd wegens gewone bijdrage ten behoeve van dat fonds, zullen zijn onderworpen. 'sGravenhage, den 7den Februarij 1876. De Minister voornoemd, Voor den Minister, De Secretaris-Generaal, Henny.
Bij beschikking van den Minister van Koloniën, van den llden Februarij 1876, lit. D, n°. 26, is de heer J. P. van der Stok, math. mag. et phil. nat. doctor, leeraar aan het gymnasium te 's Gravenhage, gesteld ter beschikking van den Gouverneur-Generaal van Nederlandsch Indie cm te -worden benoemd tot onderdirecteur van het op te rigten magnetisch en meteorologisch observatorium te Batavia.
---

