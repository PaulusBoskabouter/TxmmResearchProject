BUITENLAND. Algemeen Overzicht.
Omtrent de nota van Andrassy, welke door de zes groote mogendheden is goedgekeurd , bevestigt de Times, dat zij van Turkije, geen eigenlijkgezegde waarborgen eischt, maar alleen een schriftelijke belofte van de Porte betreffende de prompte en eerlijke ten-uitvoerlegging der toegezegde hervorming. Aan de Pa*' Mali Gazettc wordt intusschen bericht, dat de Herzegowiners reeds bij voorbaat verklaard hebben, zich niet bij Oostenrijks voorstellen te zullen nederleggen, wijl zij zonder degelijke waarborgen het woord der Porte niet meer mogen vertrouwen.
Zij gaan dan ook dapper voort met den strijd. Het driedaagsch gevecht (van 18 tot 21 dezer) op den straatweg tusschen Ragusa en Trebinje is bepaald een groote zegepraal voor hen geweest. De Turken schijnen werkelijk zware verliezen te hebben geleden, en zijn thans zóó zeer in de vesting Trebinje ingesloten, dat de capitulatie, wegens gebrek aan levensmiddelen, onvermijdelijk wordt geacht. In den nacht van 25 op 26 dezer hebben 3500 man van het garnizoen een uitval beproefd om te Zurena eenig proviand te bemachtigen; maar volgens bericht uit Ragusa werden zij teruggeslagen. Wel zijn te Kleck versterkingstroepen voor de Turken geland, maar de straatweg van daar naar Trebinje is evenzeer in de macht der Herzegowiners als die van Ragusa naar die stad. En al mocht het den Turken gelukken om tijdelijk een dier wegen vrij te krijgen, daarmede zal hunnerzijds nog weinig gewonnen zijn; want toch zal Achmed Mouktar Pacha, althans in het tegenwoordige jaargetijde, de Herzegowiners in hun woeste bergen niet durven vervolgen. Zóó zullen dus de gevechten telkens en telkens hernieuwd moeten worden.
Ook zonder Ljubobratic blijken dus de Herzegowiners in den strijd niet verflauwd te zijn. Daar zijn er trouwens, die beweren, dat dit legerhoofd in den laatsten tijd onder de Herzegowiners zelven veel van zijn populariteit verloren had, niet alleen wegens eenige ongelukkige gevechten, maar vooral doordien hij juist op beslissende oogenblikken herhaaldelijk ep oostenrijkschen ot montenesrrijnschen bodem vertoefden. Anderen beweren, dat alleen zijn oostenrijkschgezindheid oorzaak was van Montenegro's tegenwerking. Wat er ook van zij, algemeen worden zijn groote verdiensten hoog gewaardeerd.
In Rumenië is tegen het leven van den minister-president een aanslag gepleegd, welke echter slechts een verwonding ten gevolge had.
Ook de weener Polit. Corresp. meldt thans, dat Mgr. Kutschker door keizer Frans Jozef tot aartsbisschop van Weenen was aangewezen.
Dezer dagen werd gemeld, dat de duitsche admiraliteit bevel had gegeven tot het gereed maken van eenige oorlogsbodems, zonder dat het doel bekend was. Thans bericht de Norddeutsche Allgemeine Zeitung, dat dit eskader vertrekken zal naar China, om by de voldoening der reeds toegezegde schadevergoeding, wegens het plunderen en uitmoorden van de flensburgsche schoener Anna, het noodige ontzag in te boezemen. Behalve de brochure van Peter Reichensperger, wordt van de katholieke pers in Duitschland nog verwacht een geschrift van Mgr. Conrad Martin, bisschop vanPaderborn, getiteld: »Dwaling en waarheid in de groote quaestiën van den tegenwoordigen tijd", alsmede een geschritt van Mgr. von Ketteler, bisschop van Mentz, getiteld: »De gevaren der nieuwe wet op het onderwijs voor de godsdienstige opleiding der jeugd, welke de volksscholen bezoekt". — Van liberale zijde wordt geïnsinueerd, dat deze drie brochures bestemd zijn, om de onderwerping van Rome aan den Staat voor te bereiden, 't Zal wel weder tegenvallen !
Van de madridsche Regeering wordt gezegd, dat zij, naar aanleiding der reclamatiën uit Washington, aan de groote mogendheden heeft kennis gegeven, volstrekt niet bevreesd te z'yn voor moeielijkheden met Amerika, aangezien aan de spoedige pacificatie van Cuba onverwijld de krachtige hand zal gelegd worden, »zoodra de carlisten uit hun laatsten schuilhoek verdreven zyn". Zij is dus nu wel aan zich zelve verplicht om met die overdrijving", of althans met de pogingen daartoe, een weinig haast te maken. Het bevestigt zich dan ook, dat hetalfonsistische noorderleger eindelijk de operatiën heeft aangevangen. Tusschen Hernani en Lasarte heeten de alfonsisten reeds belangrijke positiën te hebben veroverd, en Moriones heeft eergisteren de carlistische stellingen bij Aratzain en Oyarzun aangetast: het geschutvuur was hevig, maar de uitslag is nog onbekend. Misschien kunnen we straks onder de telegrammen nog iets naders melden.
In ons bericht over den uitslag der spaansche verkiezingen is gisteren een onmisbaar woord weggelaten. Wij zeiden, dat slechts 10 Katholieken in de Cortes zouden zitting hebben: w'y' bedoelden natuurlijk onaj hankelijke of niet-alfonsistische Katholieken, die door de liberalen als clericalen werden uitgekreten; want de enkele naam van «Katholiek" past ook op alle overige Cortes-leden.
Gisteren is te Parijs door de republikeinsche senatoren-kiezers opnieuw een kiesvergadering gehouden, waarop men echter evenmin als in de twee vorige tot eensgezindheid omtrent de quaestie der amnestie gekomen is. Of het er even onstuimig heeft toegegaan als op de laatstvorige vergadering wordt niet gezegd. Wel echter wordt omtrent Jules Favre gemeld, dat hij zich te Lyon , waar hij candidaat is, over dezelfde amnestie quaestie aldus heeft uitgelaten: » Voor alle politieke vergry'pen zou ik een amnestie ondersteunen, maar voor hen, die de generaals Lecomte en Clément Thomas doodden, voor de plunderaars en brandstichters, voor allen, die door het gemeene recht werden veroordeeld, néén!" Deze verklaring werd warm toegejuicht. Onder de candidaten, die hier en ginds van conservatieve zijde gesteld zijn, worden o. a. genoemd: de kardinaal de Bonnechose, maarschalk Canrobert, de graaf de Mun, de groote bevorderaar der christelijke arbeiders-vereenigingen, enz.
Het bevestigt zich, dat koningin Victoria dit jaar in hoogst eigen persoon het engelsche Parlement zal openen. Den 7" Febr., dus daags vóór de plechtigheid , zal H. M. van Osborne naar Londen afreizen, om reeds den 9" uit de hoofdstad naar haar kasteel te Windsor te vertrekken. Langs den weg, die van Buckingham Palace naar het parlementsgebouw leidt, zullen 3000 a 4000 politieagenten geposteerd staan om den persoon der Koningin te beschermen. De troepen hadden op die eer gerekend, doch de politie heeft haar voorrecht weten te handhaven.
---

Amsterdam 27 Januari. De Biuuenlandsche Toestand in Pruisen
•wordt bijzonder belangrijk. Wij spraken, eenige dagen geleden, over de plannen aan Bismarck toegeschreven, tot vorming van een conservatieve partij. Dat het tusschen hem en de nationaal-liberalen niet zoo innig meer is als voorheen blijkt iederen ¦dag duidelijker. De Norddeutsche Zeititng, het invloedrijkste van alle ministeriëele bladen, laat geen dag voorbijgaan zonder op die partij schimpscheuten los te laten. En inderdaad, tenzij de nationaal-liberalen volstrekt en voor goed afstand deden van alle zelfstandigheid, zullen zij wel tot oppositie moeten komen. De openingsrede van den minister Camphausen maakt het zoo duidehjk mogelijk, dat de Regeering de wenschen en besluiten der meerderheid van den Landdag voor niets telt, als haar die niet ,behagen. - De nationaal-liberalen, welke de kern en het gros der meerderheid uitmaken, verlangen van den ¦minister Falk, den man naar hun hart, een herziening der schoolwet in hunnen zin,- de openingsrede doet echter zien, dat, ofschoon Falk nu reeds vier jaren minister is, ook in deze zitting die wet, welke bestemd was om de Mei-wetten te voltooien, niet zal worden ingediend. »Is — zoo vraagt de Schlesische Zeitung — de minister Falk reeds, m toongevende kringen, door een tegenovergestelde strooming gestuit, of .¦valt het hem zwaar, de volledige gevolgen te trekken, die -het beginsel -van den modernen Staat ook voor het volksonderwijs aanwijst? Wanneer je schoolwet niet spoedig tot stand *°mt, dan is te vreezen, dat al we- Oerorn het gunstig oogenblik ongebruikt voorbijgaat. In dit geval wordt «e zaak echter erger dan vroeger. Zoowel onze kerkelijk politieke wetgeving als de, onder vele opzichten, bedenkelijke organisatie der evangelische Kerk vorderen als aanvulling een liberale, het recht der gemeenten verzekerende schoolwet, indien in de toekomst de machtsovertreding zoowel van het staats- als van het kerkelijk gezag op een afstand zullen gehouden worden." De gehoopte schoolwet is dus voor Spr^T^Pf onontbeerlijk, en Tl t • de minister Falk er niet »an beginnen. Nog gevoeliger worden ac eischen van den Landdag in den wind geslagen, met betrekking tot de nieuwe gemeentewet. De pruisische regeering vond goed haar in de Westelijke provinciën, waar zij den Katholieken geest der bevolking ducht, niet uit te voeren..- Zulke willekeur was zelfs voor dezen slaafschen Landdag te sterk, en met een overgroote meerderheid (292 stemmen tegen 28) nam zij, in haar vorige zitting, op voorstel van Virchow, een besluit, waarin verlangd werd, dat het onderscheid van behandeling tusschen oost en west zou vervallen. De Regeering Was echter doof aan dat oor, en het 2wijgen der openingsrede over deze aangelegenheid, geeft te verstaan, dat 2lj vooreerst doof wil blijven.
Zulke politiek, die het voor ieder helder maakt, dat de constitutionele regeeringsvorm in Pruisen niet ccleel meer is dan een parodie, moet £P den duur tot botsingen leiden, •^och het is niet enkel om zijn het Parlement niet ** verliezen, dat Bismarck verplicht ordt om, aan de vorming eener nieuwe 7?eerderheid te denken ; de conservatie elementen, die daarvoor in aan- V*e''king komen, heeft hij nog uit anc en hooide noodig. De liberalen Och leveren geen steunpunt tegen ,et socialismus, waarmede zij de •°ofdbeginselen gemeen hebben, en dat zich op de dreigendste wijs voortplant. De Rijkskanselier zelf klaagde er onlangs over in een openbare redevoering. Dat de socialistische genootschappen zich uitbreiden en hoe langer hoe meer invloed verkrijgen, ontwaart men inbijna alle deelen des lands. De achteruitgang der nijverheid, de kwijning van het vertier vermeerderen het misnoegen, en daar de volksgeest door de beginselen, ter aanvuring van den Culturkampf overal gepredikt, hoe langer hoe meer bedorven wordt, neemt het koren op den socialistischen molen iederen dag toe. Hij maalt niet alleen, zooals elders veelal, voor de handwerkslieden, maar ook de kleine burgers, neringdoenden en vooral schoolmeesters sluiten zich bij de beweging aan. Terwijl de vermeende staatsgevaarlijken door een gansch stelsel van vervolgingswetten in hun vrijheid, vermogen en werkkring worden getroffen, vormt zich een leger van honderdduizenden wezenlijke staatsgevaarlijken, dat, als het eenmaal overwint, geen spoor van Cultur in de maatschappij zal overlaten.
In zulk een toestand is het een noodzakelijkheid de conservatieve elementen te ordenen en te vereenigen. Hoe dit op parlementair terrein mogelijk wezen zal, zonder medewerking van het centrum, valt niet te begrijpen. Een conservatieve partij toch, die de sterkste conservatieve kracht buiten sloot, zou duurzaam niets vermogen en zelfs geen recht hebben op haar naam. Nu is er, gelijk wij eergisteren hebben aangetoond, nog niet te denken aan een verzoening met de Kerk, welke het centrum in welwillender verhouding tot. de Regeering brengen zou. Waarschijnlijk zal de Staat hiertoe eerst stappen doen, als het voor zijn redding te laat is. Maar het schijnt evenwel, dat Bismarck de hoop op een toenadering van de Kerk, in den vorm harer onderwerping aan de Mei-wetten, blijft koesteren. Nu en dan bevatten zijn organen berichten, die de strekking hebben de menigte aan sporen van zoodanige onderwerping te doen gelooven. In de Preusische Jahrbücher wist zelfs onlangs de afgevaardigde Wehrpfennig, gelijk men weet een der standvastigste steunpilaren in den Landdag van de bismarckiaansche politiek, te verhalen, dat de Regeering ook harerzijds tot concessiën niet ongezind was. Een erkenning der Meiwetten scheen daaraan echter —in het oog des schrijvers —te moeten voorafgaan.
Het valt te vermoeden, dat aan Bismarck van den beginne af het denkbeeld voor den geest heeft gezweefd, om, na eerst met medehulp der revolutionnaire partijen de Kerk afhankelijk gemaakt te hebben van den Staat, de Kerk te gebruiken als dienares in den strijd, dien hij later, gelijk hij wel voorzag, tegen de revolutie zou moeten voeren. Het oogenblik voor dien strijd nadert, maar de Kerk heeft hij niet in zijn hand, en zij die pal bleef staan tegenover zijn geweld, zal zeker niet door de lokvinken te vangen zijn, die hij nu en dan laat opvliegen. Hij heeft haar evenmin begrepen als een zijner voorgangers op den weg der vervolging, en begrijpt haar op dit oogenblik nog niet; van daar zijn misrekening en de reeks politieke teleurstellingen, die hij ondervond en nog meer zal ondervinden.
Dit mag men nu al voorspellen, dat van een conservatieve partij in Pruisen, onder leiding van Bismarck, niets zal komen, zelfs al wil men het woord conservatief verstaan in den beginselloozen en bekrompen zin der ministeriëele pers van Berlijn. In dezen zin is Bismarck trouwens reeds conservatief geweest. leder herinnert zich nog zijn hardnekkigen strijd tegen de liberalen uit de dagen voor den oorlog met Oostenrijk. Na de overwinning van Frankrijk werd hij de aanvoerder van het liberalismus. Hij is niet de eenige staatsman, die achtereenvolgens twee elkander vijandige richtingen heeft gediend. Men denke slechts aan Robert Peel, aan Guizot en aan Napoleon 111. Doch meer dan eenmaal zulk een omkeer te maken is nog aan niemand gelukt. En als daar niettemin aan gedacht en zelfs naar gestreefd wordt, is dit alleen een teeken, dat de bodem, waarop de politiek steunt, onvast begint te worden en het zelfvertrouwen van hem, die haar beheerscht, aan het wankelen geraakt.
---

Joseph von Görres.
Eergisteren is, zooals men weet, door de duitsche Katholieken in het algemeen, maar meer bepaaldelijk te Coblentz en te Munchen, het Görres-feest gevierd. Ook Munster, Breslau enz. enz. hadden meetings en feestmalen georganiseerd; zelfs Berlijn bleef niet achterwege. Sinds waken en maanden had de katholieke pers aan de groote verdiensten van den onsterfel'yken Görres herinnerd, en schier allerwegen was die enkele herinnering voldoende, om de geestdrift te doen ontvlammen en feestcommissiën in het leven te roepen. Joseph von Görres werd den 25" Januari 1776 te Coblentz geboren in het thans nog bestaande hotel zum, Riesen. En waarlijk hij werd een »reus": een reus in geestesgaven, heldenmoed, wilskracht, vaderlandsliefde en geloof. Otschoon uit onaanzienlijke ouders geboren en bijna uitsluitend op eigen vorming moetende steunen, trok h. toch door zelfstandig oordeel en groot talent reeds zoo vroeg de aandacht, dat hij in 1799, toen Pruisen van de fransche »vrijheid, gelijkheid en broederschap" zoo veel te lijden had, als vredesonderhandelaar mede naar Parijs werd afgevaardigd. Zijn Rothes Blatt was reeds wegens beleediging des keurvorsten van Hessen opgeheven, en even snel als Rübezahlin blauèm Gewande herleefd; vooral echter door zijn geschrift Der allgemeine Friede ein ldeal had hij zijn naam gevestigd. Doch terwijl hy zijn land tegen het monster der fransche demagogie zocht te beveiligen, rees een ander monster op, een Cesar, die nieuwe rampen over Pruisen kwam brengen. Gedurende den veldtocht van Napoleon trok Görres zich schijnbaar in eenzaamheid terug, maar in werkelijkheid streed hij onafgebroken voor z'yn land; niet met het zwaard, maar met de pen. Wat hij in zijn Resultate meiner Sendung noch Paris, zijn Aphoristnen über dit Kunst, über die Organonomie, über die Or'ganologie, zyn Exposition der Philosophie, zyn Glau.be und Wissen, z'yn Deutsche Volksbücher, zijn Mythengeschichte der asiattschen Welt en zijn Einsiedler-Zeilmg slechts zijdelings of beperkt kon doen, dat deed hij eindelijk met de volheid zijner kracht in z'yn Rheinischer Mercur, met welks gloeiende taal h'y omstreeks 1814 zijn ontmoedigde landgenooten dermate bezielde, dat Napoleon hem niet ten onrechte »de vyfde groote mogendheid" noemde. Hij, de vriend van Gneisenau, Blücher en Stem, hij was het, die een vaderlandsliefde deed entvlammen, welke weifelaars en kleinmoedigen tot helden maakte.
En het was diezelfde waarachtige vaderlandsliefde, die hem, na den val van den vreemden overweldiger, ook de binnenlandsche kwalen deed bestrijden, overal waar hy' die vond, tot zelfs aan het Hof. Het onrechtvaardig gevolg van die koenheid was, dat in 1816 zijn Rheinischer Mercur werd opgeheven en hij zelf als directeur van het openbaar onderw'y's in de Rijn-provincie ontslagen. Toch zou hy niet zwy'gen. In zyn Deutschlands künftige Verfassung bestreed hij krachtig Pruisens onrechtvaardigen annexatie-lust, en bepleitte het recht der Habsbürger tegenover dat der Hohenzollern op de duitsche Keizerskroon. In zijn Deutschland und die Revolution ging hij zelfs zóó ver, dat hij (in 1819) naar Straatsburg de wijk moest nemen. Doch ook daar bleef zyn pen niet werkeloos: getuige zijn medewerking, met Nicolaas Weiss en Andreas Rass (den tegenwoordigen grijzen bisschop dier stad), aan het tydschrift der Katholik. De naam van dit tijdschrift duidt reeds aan, dat hij van toen af zich meer op godsdienstig dan op uitsluitend politiek terrein ging bewegen. Dat gaf een nieuwe vlucht aan zijn. rijkbegaafden geest en tevens de eigenlijke kracht aan zijn latere politieke werken. Had hij zich beroemd gemaakt door de verdediging der vrijheid van z'yn land, thans streed hij met dezelfde, ja, zoo moge ij Ir,' met nog grooter kracht voorde vrijheid der Kerk.
In het jaar 1827 werd hij benoemd tot professor aan de universiteit van Munchen, waar hy' zich meer en meer in philosophische en godgeleerde studiën verdiepte. In 1836 verscheen zijn Mystik, welke kort daarop — naar aanleiding van de vervolging, waarvan de aartsbisschop Clemens August van Keulen het slachtoffer was — door zijn meesterwerk, zyn onsterfelijken Athanasius gevolgd werd. Na dezen schreef hij, behalve in de thans nog bestaande Historisch-Politische Blatter, nog slechts z'yn Waüfahrt nach Trier. In Januari van het jaar 1848 stierf hij te Munchen. Zyn profetische blik deed hem op zijn sterfbed de ruïnen der geweldige revolutiën van dat jaar voorzien; maar hij mocht die niet beleyen, om er z'yn machtige stem tegen te verheffen.
Op hem was van toepassing wat Goethe zegt: wernn. die Zeiten schaut und strebt, nur der ist werth zu sprechen und zu dichten. Zijn taal was als een bergstroom, die, uit een ijzeren rots ontspringend, bezwangerd met de geuren van onbekende kruiden de landouwen besproeit, en straks in bruisende vaart alles medssleept, wat h'y' ontmoet. Hij was van beroep noch .staatsman, noch dichter, nochphilosoof, noch geschiedschrijver, en toch was hij dat alles tegelijk in hooger mate dan een zijner tjjdgenooten. H_ was de duitsche O'Connell, een man, zooals er elke eeuw slechts één geboren wordt. Zijn ontembare geestkracht, ru&telooze ijver, rijke fantasie, levendige voorstelling, scherpe ironie, meesterlijke romantiek, helder. blik en onweerstaanbare logica werden slechts geëvenaard door de liefde, de poëzie en de verkwikkende geestkracht van z'y'n vroom gemoed. Zyn vermaardheid was dan ook zóó groot, dat hij, als eene andere Boerhave, brieven uit Amerika ontving met het eenvoudige adres: ">Aan professor Görres in Europa."
En wat Görres was in het publieke leven, dat was hij ook in het private. Men heeft wel eens gezegd, dat er geen groote mannen bestaan, die zulks blijven in de oogen van hun kamerdienaars en lijfartsen; maar van Görres geldt dit niet. Ziet men bij andere groote geesten de aureool van grootheid en deugd maar al te vaak in denhuiselijken kring verbleeken, by hem verkreeg juist in het familie-leven de nimbus een nieuwen glans. Men behoeft slechts zijn » Brieven aan zijn dochter Sophie" te lezen, om zich daarvan ten volle te overtuigen. Terecht mocht dan ook Sebastian Brunner van hem zeggen:
ïtMan konnt' ihn auch in der Nahe an schaven und er blieb ein grosser Mann."
---

