OFFICIEEL GEDEELTE.
Bij Zijner Majesteits besluit van den 13den September 1876, n°. 12, is aan F. J. A. Wilmar, op zijn daartoe gedaan verzoek, met ingang 1 van 20 September 1876 , eervol ontslag verleend als notaris te Maastricht. Bij Zijner Majesteits besluit van den 13den September 1876, n°. 13, is aan L. Linssen vergund om, met ingang van 1 October 1876, zijne notariele standplaats over te brengen van de gemeente Echt naar de gemeente Roermond. Bij Zijner Majesteits besluit van den 13den dezer, 11°. 6, is, met ingang van den eersten October aanstaande, benoemd tot officier van gezondheid der 2de klasse bij de zeemagt, de heer H. J. Weustenraed, arts. Bij Koninklijk besluit van 13 September 1876, n°. 14, is opgeheven het ontvangkantoor der directe belastingen en accijnsen te Avenhorn c. a., en zijn de gemeenten Avenhorn, Berkhout, Beets en Oudendijk, toegevoegd aan het ontvangkantoor der directe belastingen, in- en uitgaande regten en accijnsen te Hoorn, onder voortdurend beheer van den tegenwoordigen titularis E. M. van Mattemburgh.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken brengt ter kennis van belanghebbenden , dat in de maand November of December e. k. voor de laatste maal gelegenheid zal gegeven worden tot liet afleggen van het examen, bedoeld in artikel 16 der wet van 8 Julij 1874 (Staatsblad n°. 98), gewijzigd bij de wet van 4 April 1875 (Staatsblad n c . 37). Zij, die, zonder een diploma als veearts te bezitten, vóór den lsten Februarij 1875 als veearts gepatenteerd zijn, of vóór dien dag aanvrage om patent als veearts hebben gedaan en een bewijs van toelating tot uitoefening der veeartsenijkunst na 1 Januarij 1877 wenschen te verkrijgen, worden uitgenoodigd zich met duidelijke opgaaf van namen en woonplaats, vóór 1 November e. k., schriftelijk te wenden tot den Minister van Binnenlandsche Zaken, ten einde tot bovengemeld examen te worden toegelaten. Bij deze aanvrage moeten zij een bewijs overleggen, dat zij vóór 1 Februarij 1875 een patent als veearts hadden, of daartoe vóór dat tijdstip aanvrage gedaan hebben. 's Gravenhage, 2 September 1876. Voor den Minister, De Secretaris-Generaal, Hubrecht. De Audientie van den Minister van Binnenlandsche Zaken zal aanstaanden Zaturdag 16 dezer niet plaats hebben.
---

MINISTERIE VAN FINANTIEN.
De Minister van Finantien herinnert de belanghebbenden aan de in de Staatscourant van den 31sten Maart jl., n°. 81 , geplaatste aankondiging omtrent een in de maand November aanstaande te houden vergelijkend onderzoek van adspiranten voor de betrekking van surnumerair bij het vak der posterijen, en dat zij, die daaraan wenschen deel te nemen, zich vóór den lsten October aanstaande, bij een op zegel geschreven adres, tot den Minister behooren te wenden, 's Gravenhage, den 12den September 1876. De Minister voornoemd, H. J. v. d. Heim. Bij beschikking van den Minister van Financien van den 14den September 1876, n°. 45, is in de zesde klasse gerangschikt het ontvangkantoor der directe belastingen en accijnsen te Hengelo c. a. (Overijssel), waarvan de vermoedelijke belooning kan worden geraamd- op f 2810, en na aftrek eener som van f 650 voor kosten van beheer, waaronder is begrepen de belooning voor .de sub-ontvangers te Borne en te Stad-Delden, op f 2160 zuiver 'sjaars.
---

MINISTERIE VAN KOLONIËN.
De beschikking van den Minister van Koloniën , van den 26 Augustus 1876, lit. D,n°. 4, waarbij G. J. ten Haghuis is gesteld ter beschikking van den Gouverneur-Generaal van Nederlandsch Indie, om te worden benoemd tot opzigter der 3de klasse bij den waterstaat en de' burgerlijke openbare werken daar te lande, is bij resolutie van den> léden September 1876, lit. D, n°. 11, op zijn verzoek, ingetrokken.
---

NIET-OFFICIEEL GEDEELTE. BINNENLAND. Archiefwezen. Rapporten over de gemeente- en waterschaps-archieven in de provincie Zuidholland, aangeboden aan de Provinciale Staten van dat gewest. (Vervolg. — Zie ons vorig nommer.) II. 's GRAVENHAGE , den 16den Mei 1876. Aan Heeren Gedeputeerde Staten van de provincie Zuidholland.
Hoogedel Gestr. Heeren ! Nadat ik op den 15den Mei 1875 voor de eerste maal de eer had U Hoogedel Gestr. mededeeling te doen van den stand mijner werkzaamheden ten aanzien van het ordenen en beschrijven der gemeenteen waterschaps-archieven in deze provincie, is thans weder een jaar verloopen. Ik meen derhalve dat de tijd gekomen is U Hoogedel Gestr. andermaal een overzigt aan te bieden van hetgeen in deze zaak, gedurende dat tijdsverloop door mij is verrigt. Zoo al* uit mijn vorig rapport bleek, waren, tijdens dit door mij werd uitgebragt, onderscheidene archieven in bewerking; ik hield mij dus in de eerste plaats bezig met de voortzetting en voltooijing van de daaraan verbondene werkzaamheden. In dit opzigt was het archief van het hoogheemraadschap der Vijf— heerenlanden liet meest gevorderd, en ik was dan ook bij magte reeds in de maand Junij des vorigen jaars de inventaris er van aan U Hoogedel Gestr. over te leggen. Bij mijne laatste reis naar Vianen, zag ik mij ook in staat gesteld voor de plaatsing dezer papieren zorg te dragen. Dijkgraaf en hoogheemraden hadden hiervoor met de meeste onbekrompenheid gezorgd, zoodat het archief thans op een geschikt locaal in geslotene kasten geborgen, voor het vervolg volkomen in veiligheid is. Gelijk ik in mijn vorig verslag mededeelde, scheen het niet wenschelijk, bij de afscheiding tusschen oud en nieuw archief in deze den weg te volgen, die in het algemeen ten aanzien van de gemeente-archieven is aangenomen, namelijk liet aftreden der maires in 1813. De gebeurtenissen van November van dat jaar bragten in deze administratie niet de minste verandering. Tot in Maart 1857 bleef de behandeling van waterstaats1 «langen in de Vijf heerenlanden aan verschillende collegien opgedragen, die na hunne opheffing bij de nieuwe inrigting van het hoogheemraadschap , hunne archieven aan het nieuwe bestuur overgaven. Hierdoor scheen dus Maart 1857 als de eigenaardige grens van het oud archief aangewezen. Over het algemeen waren deze archieven, hoewel zich hier en daar gapingen voordeden, vrij volledig en vrij goed bewaard gebleven. Èene belangrijke verzameling charters, waaronder nog het aldaar onder den naam van de Unie der Vijf heerenlanden bekende charter van 1284 gevonden wordt, maakt het eerste gedeelte van den inventaris uit. Daarna heb ik bijeengebragt alle door de vroegere besturen geslotene contracten en overeenkomsten , beginnende met 1551. Hieraan sluiten zich aan de registers der notulen van de verschillende collegien. In de eerste plaats een register, waarin volgens resolutie van dijkgraaf en hoogheemraden der Vijfheerenlanden van 1739 werden gekopieerd alle de toen in het archief aanwezige bescheiden nopens de dijken en waterschappen in denzelven ring gelegen, — verders de notulen van dijkgraaf en hoogheemraden van 1739—1857 (vierexemplaren, waarvan het eene de onvolledigheid van het andere aanvult). — Notulen van het dijkscollegie van de Lek 1737—1857 (ontbreekt 1803—1825), — notulen van de commissie belast met het beheer der Lingewerken 1826—1853, — notulen van het dijkscollegie van Vianen 1837—1857 (de jaren 1804—1822 slechts onvolledig in klad aanwezig), — en eindelijk de resolutien van dijkgraaf en heemraden van den lande van Arkel boven de Zouwe 1755—1857 (ontbreekt 1791—1804). — Bovendien waren zoo van dijkgraaf en hoogheemraden van de Vijfheerenlanden als van het collegie van de Lek nog minuut-notulen aanwezig, die in chronologische orde zijn bijeengebragt, omdat daartusschen van tijd tot tijd nog stukken gevonden worden, waarvan in de notulen wordt melding gemaakt. Zij loopen van 1740—1847. Zoo als reeds bij zoo vele door mij geordende archieven het geval was, waren ook hier in den loop der tijden allerlei papieren door elkander geraakt. Het waren veelal bij de verschillende besturen ingekomene
stukken en concepten. Ik heb die stukken in chronologische orde, 1577—1857, jaar bij jaar bijeengevoegd, zoodat het gemakkelijk zal zijn na te gaan, of een in de notulen vermeld stuk, daaronder te vinden zij. Hierop volgen de onderscheidene serien rekeningen , als: wegens den hoogen omslag 1594, 1604—1851, — rekeningen van den penningmeester 'slands van Yianen (dijklast rekeningen) 1745—1857, — rekeningen van de extraordinaire onkosten 'slands van Vianen 1615—1846, — liquidatien tusschen de dijkscollegien van den Alblasserwaard, de Vijfheerenlanden en Arkel beneden de Zouwe 1742—1856, — rekeningen van de polders Vianen en Bloemendaal 1608—1800, — Vianen en BIoemendaal met de Ganzenkampen 1801—1827, — als voren met den Biezenpolder 1828—1848, — van den polder de Ganzenkampen 1711 — 1826, — Bolgerijen en Autena 1598—1850, — Heicop en Boeicop 1605— 1855, — Lakerveld 1607—1855, — Lexmond en Achthoven 1607— 1855; — rekeningen van den penningmeester van Arkel boven de Zouwe 1731 — 1793, — van dijkgraaf en heemraden van Everdingen 1802— 1857, — van de waarslieden en penningmeesters der polders Kedichem en Oosterwijk 1656—1856, — Leerdam en ter Leede 1676—1758, — ter Leede en Schoonrewoerd 1809—1857, — Middelkoop 1690—1856, — Nieuwland, Leerbroek en Reijerskoop 1653—1856, — Rietveld 1697—1856. Aan het slot van den inventaris plaatste ik zoodanige papieren, die onder meer bepaalde rubrieken konden worden gerangschikt; zij loopen over de navolgende zaken: keuren en reglementen, — verbetering van de uitwatering der Vijfheerenlanden, — personeel, —geldleeningen ,— vereeniging der Vijfheerenlanden, — waterhoogte, — peillijsten, —dijkzaken in het algemeen, — dijkslagen, — dijkmaterialen, — Lekdijk, — Diefdijk, — Hagesteinsche schaardijk, — Lingedijken, — Zouwendijk, — sluizen, — Dalenische sluizen en overlaten, — Zederikkanaal, — kanaal van Steenenhoek, molens bij Ameide, — molens onder Achthoven, — stoomgemaal aan den Arkelschen dam, —processtukken, en eindelijk een dertigtal zoo geteekende als gedrukte kaarten. Door het bestuur van het heemraadschap is thans besloten dezen inventaris in druk te doen verschijnen. Nu het archief van Schoonhoven gereed is, zal ik mij eerlang met het nazien der proeven van deze uitgaaf kunnen bezig houden. De belangrijkheid dezer verzameling, zal hierdoor, zoo ik hoop, meer en meer in het licht worden gesteld. Na de voltooijing van dit werk nam ik het archief van Schoonhoven onderhanden. Ik had dit archief, blijkens mijn vorig verslag , reeds voorloopig opgenomen, en heb mij in de verwachting hier een rijken voorraad aan te treffen, niet bedrogen gezien. In de hoop, de beschrijving reeds gedurende het vorige zomersaisoen ten einde te brengen, vond ik mij echter te leur gesteld. Was de verwarring,. die hier heerschte, mij reeds bij den eersten aanblik gebleken,. zij kwam eerst ten volle aan het licht, toen de verschillende planken waarop en loketten waarin het archief was geborgen, geleegd werden. Het is dan ook eerst nu dat ik in staat ben U Hoogedel Gestr. den inventaris van deze verzameling te kunnen overleggen. Ik heb aanvankelijk het geordende archief, op dezelfde plaats waar ik het vond, weder moeten opzetten, hoewel mij die plaatsing ten eenen male onvoldoende voorkwam. Het gemeentebestuur is naar ik verneem echter voornemens aan den raad voorstellen te doen, om hierin te voorzien. Dit laatste kon dan ook moeijelijk plaats hebben voordat de omvang van het archief met eenige juistheid te bepalen was. (Wordt vervolgd.)
---

MINISTERIE VAN MARINE.
Bij beschikking van den Minister van Marine, van den 14den dezer, n°. i8, is, met ingang van den lsten October aanstaande, de jongeling L. A. H. Janse benoemd tot student voor de militaire geneeskundige dienst bij de zeemagt. De officier van gezondheid der 1ste klasse D. Dronkers, behoorende tot de rol van Zr. Ms. wachtschip te Willemsoord en gedetacheerd aan boord van het instructievaartuig Ternate , wordt met den lsten October aanstaande op non-activiteit gesteld.
---

