KAMERS VAN LANDBOUW. RIJKS LANDBOUWRAAD.
Missive van den Minister van Binnenlandsche Zaken en antwoord er op van Directeuren der Ned. Maatschappij 1. b. van Nijverheid.
Directeuren der Nederlandsche Maatschappij ter bevordering van Nijverheid ontvingen van Z. E. den Minister van Binnenlandsche Zaken voorleden jaar de volgende missive: Meermalen werd er in publieke geschriften op aangedrongen dat, tot wederkeerige voorlichting van de Regering en de beoefenaars van den landbouw, speciale organen, vertegenwoordigende ligchamen', b. v. kamers van landbouw, zouden »orden ingesteld. Toen in het voorloopig verslag betreffende Hoofdstuk V der Staatsbegrooting voor het jaar 1874, die vraag eveneens ter sprake was gebragt , antwoordde mijn ambtsvoorganger daarop het volgende: „De commissiën van landbouw, bij 's Konings besluit van 28 Junij 1818 N°. 99 ingesteld, hebben niet dat nut gesticht, dat men daarvan meende te mogen verwachten. Toen de toestand van het fonds van den landbouw niet langer gedoogde, daaruit de bezoldigingen van hare secretarissen te voldoen, werd bij het Koninklijk besluit van 7 Januarij 1851 N°. 60, tot opheffing dier c,ommissiën, als Rijksinstelling, besloten. In enkele provinciën bleven zij, ten laste van de provinciale begrooting , in stand, doch allengs zijn ook deze, de laatste in Noord-Brabant in 1871, verdwenen. „Deze ondervinding pleit niet voor de groote behoefte aan speciale officiele organen van den landbouw.
„Mogt evenwel de behoefte blijken aan eene instelling, bestemd om het algemeene bestuur, de provinciale en gemeentebesturen inlichtingen en adviezen te geven of voorstellen te doen betreffende den landbouw, overeenkomstig den werkkring bij het Koninklijk besluit van 9 November 1851 (Stbl. N°. 142) aan de kamers van i<oophandel en fabrieken aangewezen, dan zou daarin o. a. door aanvulling van dat besluit', in dien zin zijn te voorzien. In de gemeenten, wier bevolking zich hoofdzakelijk met landbouw bezig houdt, zouden dan, uit den aard der zaak door de kiezers grootendeels personen, die met het landbouwbedrijf bekend zijn, tot leden der kamer geroepen worden.” Dat denkbeeld verdient m. i. eene meer opzettelijke overweging. De belangen van den landbouw zijn, in vele opzigten , zoozeer met die van handel en nijverheid zamengeweveu, dat gemeenschappelijke overweging en overleg tusschen de beoefenaren dier takken van volkswelvaart niet anders dan nuttig kan werken, terwijl zee zeker in landbouwende gemeenten de kamer uit den aard harer zamenstelling , meer bijzonder de belangen van den landbouw zou vertegenwoordigen. De wijzigingen daartoe in het organieke besluit van 9 November 1851 (Stbl. N°. 142) te brengen, zijn van weinig ingrijpenden aard. Het eenig bezwaar zou gelegen zijn in de bepaling der kiesbevoegdheid, voor de kamers van koophandel en fabrieken, bij art. 9 geregeld naar den aanslag in den patentbelasting, omdat de landbouwer voor dat bedrijf niet patentpligtig is. Dit artikel zou dus aanvulling behoeven, b. v. door te bepalen dat ook kiesgeregtigd zou zijn, die tot zeker bedrag in de grondbelasting is aangeslagen voor ongebouwde eigendommen binnen de gemeente gelegen. Gelief de zaak in gezette overweging te nemen, daarover, zoo noodig , het gevoelen in te winnen van hen, die naar uwe meening in staat zijn haar te beoordeelen, en mij uw gevoelen mede te deelen , zoowel betreffende het denkbeeld in het algemeen , als nopens de détails van uitvoering, bijzonder wat de regeling der kiesbevoegdheid aangaat. De Minister van Binnenlandsche Zaden: HEEMSKERK. Na naauwgezette overweging is gelijk dezer dagen in de Handelingen en Mededeelingen der Ned. M. t. b. v. Nijverheid berigt is op deze missive door Directeuren het volgende geantwoord: Aan Zijne Excellentie den Minister van Binnenlandsche Zaken 's Hage. Bij missive d.d. 29 Mei, 1875, L. G. afd. XII, nijverheid, mogten Directeuren der Nederlandsche Maatschappij van Nijverheid de eer hebben door Uwe Excellentie geraadpleegd te worden over „Kamers van handel, nijverheid en landbouw." Uwe Excellentie verlangde hun gevoelen te vernemen zoowel over het „denkbeeld in het algemeen als nopens de détails van uitvoering, bijzonder wat de regeling der kiesbevoegdheid aangaat." Directeuren, een en ander op beogen prijs stellende, hebben aan den mede in genoemde missive geuiten wensch van Uwe Excellentie om het vraagpunt „in gezette overweging te nemen", met de meeste ingenomenheid voldaan. Zij hebben alsnu de eer aan Uwe Excellentie de navolgende beschouwingen en mededeelingen aan te bieden. Uwe Excellentie spreekt in den aanvang harer missive wel van Kamers van landbouw, maar uit de aanhaling van hetgeen door uwen ambtsvoorganger aan de Tweede Kamer is geantwoord en door hetgeen verder in Uw schrijven voorkomt, meenen Directeuren te moeten opmaken dat Uwe Excellentie hier bepaaldelijk op bet oog heeft Kamers van handel, nijverheid en landbouw, te verkrijgen door aanvullling van het Kon, besluit van 9 Nov. 1851 (Stbl. No. 142). Het komt .Directeuren voor (zij aarzelen niet, hier vrijmoedig hun gevoelen uit te spreken), dat van zulke gecombineerde ligchamen niet veel heil te wachten is. Alléén toch in gemeenten, waar de bevolking zich hoofdzakelijk met landbouw bezig .houdt, zouden grootendeels personen worden gekozen, die met het landbouwbedrijf bekend zijn. Kamers van koophandel en fabrieken bestaan in zulke gemeenten niet dan bij uitzondering. Maar bovendien zouden toch bij kamers van koophandel nijverheid en landbouw de landbouwers slechts een deel uitmaken, en zouden zulke kamers geene „speciale organen" mogen heeten. Oorspronkelijk was dan ook de bedoeling, gelijk trouwens in den aanhef van Uwer Excellentie's missive teregt wordt opgemerkt, „dat tot wederkeerige voorlichting van de Regering en de beoefenaars van den landbouw, speciale organen, vertegenwoordigende ligchamen , b. v. Kamers van landbouw zouden worden opgerigt." Het tot stand brengen van kamers van handel, nijverheid en landbouw meenen Directeuren aan Uwe Excellentie dan ook te mogen ontraden. De oprigting van afzonderlijke kamers van landbouw is ia vele Maatschappijen ter sprake gebragt. In den boezem der Nederlandsche Maatschappij ter Bevordering van Nijverheid is ter. Algemeene Vergadering van 1874, te Alkmaar, de oprigting van afzonderlijke Kamers van landbouw en veeteelt „in alle gemeenten, waar de uitgebreidheid van landbouw en veeteelt haar wenschelijk maakt" (Punten van beschrijving bl. 3 en 4) op voorstel van een der Departementen in behandeling geweest. De Algemeene Vergadering vereeuigde zich toen met het ongunstig praeadvies van- Directeuren (Handelingen en Mededeelingen 1874, bl. 181) en stemde het voorstel, dat de Maatschappij de Hooge Regering zou uitnoodigen, de vestiging van zulke kamers te bevorderen, met 181 tegen 89 stemmen af. (Handelingen der Algemeene Vergadering te Alkmaar, 1874, bl. 30.) Het voornaamste argument, waarvan deze verwerping een gevólg was, kwam in hoofdzaak hierop neer, dat, zonder de kunde van vele zeer uitstekende Nederlandsche landbouwers en de voortreffelijke resultaten door hen verkregen, te kort te doen, men betwijfelde of de noodige, vooral op wetenschappelijke gronden berustende kennis onder den landbouwersstand algemeen genoeg is verspreid, om van kamers van landbouw en veeteelt dat nut te kunnen verwachten, wat sommigen er zich van voorstellen. Dat argument is naar het gevoelen van Directeuren nu nog even goed geldig als voorleden jaar. In andere vereenigingen , waar over het oprigten van kamers van landbouw eveneens van gedachten werd gewisseld, schijnt (te oordeelen althans naar de openbaar gemaakte verslagen) dit punt aan de aandacht ontglipt te zijn. Toch komt het Directeuren voor, dat het overweging verdient. En te meer mogen zij hierop bij Uwe Excellentie aandringen omdat, bijaldien zulke instellingen mogten tot stand gebragt worden, de kiezers, naar hun oordeel, niet slechts (gelijk in Uwer Excellentie's missive schijnt bedoeld te worden) zouden moeten zijn de tot zeker bedrag in de grondbelasting voor ongebouwde eigendommen aangeslagenen, maar ook landgebruikers (beklemde meijers), huurders van zekere oppervlakte gronds. En daar nu bij eene zelfs niet al te milde bepaling van de kiesbevoegdheid het aantal landgebruikers (hier in den zin van huurders) dat der grondeigenaren alligt aanzienlijk zou overtreffen, zoo schijnt het geval denkbaar, dat niet het meest intelligente deel reeds de meerderheid van deze kiezers zou uitmaken. Of van door zulke kiezers gekozen kamers van landbouw veel heil mag gewacht worden, achten Directeuren dan ook aan redelijken twijfel onderhevig. Eindelijk kan er ook op gewezen worden, dat bij meest alle vergaderingen van landbouw-maatschappijen, de eigenlijke landbouwers geenszins van de meeste belangstelling doen blijken, een verschijnsel dat, vreest men, ook bij de zamenstelling en werking van kamers van landbouw niet achterwege zou blijven. De regeling der kiesbevoegdheid is mede een groot bezwaar tegen de instelling van kamers van landbouw. Uit hetgeen Directeuren hierboven de eer hadden op te merken omtrent gecombineerde kamers van handel, nijverheid en landbouw volgt, dat dit punt, naar hun oordeel, niet kan geregeld worden door aanvulling of wijziging van art. 9 van het Kon, besluit van 9 Nov. 1851 .(Stbl. N.. 142). Alle vereenigingen , die zich omtrent de wenschelijkheid van de oprigting van kamers van landbouw hebben geuit, zijn, voor zoover Directeuren bekend is, over het kieszegt heengegleden. En van de departementen der Maatschappij van Nijverheid (het te Arnhem gevestigde) maakt daarop eene uitzondering. Het meende, dat „de grondslag voor het kiesregt welligt zou kunnen gevonden worden in de opgave voor de personele belasting." Directeuren geven toe, dat die opgaven werkelijk daarvoor zouden kunnen dienen, ja zij zijn geneigd aan te nemen, dat de basis voor de lijsten van kiezers voor kamers van landbouw moeijelijk anders dan met behulp van die opgaven te vinden is. Zulke lijsten zouden voor de verschillende gemeenten jaarlijks dienen zamengesteld te worden volgens daarvoor aangenomen regelen. Maar welke? Zal 't om kiezer voor eene kamer van landbouw te zijn, een vereischte wezen om een zeker aantal hectaren onder den ploeg te hebben (het houden toch van paarden is bij het meer en meer in gebruik komen van werktuigen geen vast criterium meer), of wel een zeker aantal hectaren weiland voor zuivelbereiding of het vetmesten van vee in gebruik te hebben, dan doet zich de vraag voor, of dit hectarental in de verschillende gewesten en daarin gelegen gemeenten evengroot zal zijn, dan wel of hierin verschil moet toegelaten worden? Een en ander zou afzonderlijke en waarschijnlijk tamelijk omslagtige regeling eischen. En gesteld, zulke regeling ware getroffen, waar zouden dan de kamers van landbouw tot stand komen? Op min of meer overeenkomstige wijze als art. 1 van het Kon. besluit van 9 Nov. 1851 CStbl. NO. 142) voorschrijft, in gemeenten, waar volgens het oordeel harer besturen de oprigting van zulke instellingen wenschelijk is? Directeuren vreezen , dat het te wachten aantal kamers vn landbouw dan uiterst gering zal wezen, ongeschikt om de Hooge Regering te dienen tot voorlichting omtrent de belangen en de wenschen van den landbouw van geheel het land. Een bezwaar tegen het tot stand komen van kamers van landbouw zal denkelijk ook blijken te zijn, dat overeenkomstig de bepalingen op de kamers van koophandel en fabrieken (art. 15 Kon, besluit van 9 Nov. 1851, Stbl. N°. 142), voor bestrijding van noodzakelijke kosten en bezoldiging van hare secretarissen en verdere beambten, uit de gemeentekas een jaarlijksche som zal moeten toegelegd worden. Ook zal zich hoogstwaarschijnlijk veel meer dan bij kamers van koophandel en fabrieken, bij oprigting van kamers van landbouw het bij art. 18 van genoemd Kon. besluit voorziene geval voordoen, dat meerdere gemeenten te zamen zulk eene kamer verlangen zouden, wat mede naar eens vooral vastgestelde bepalingen zal moeten geregeld worden, maar voorzeker alweer tot eigenaardige bezwaren aanleiding zal geven. Directeuren hebben, zich gedragende naar den wensch van Uwe Excellentie, gemeend deze opmerkingen niet aan Uwe Excellentie te mogen onthouden. Zij zijn van oordeel, dat aan de oprigting van kamers van landbouw groote, ofschoon dan ook niet onoverkomelijke bezwaren verbonden zijn, die 't, althans voor het °ogenblik , geraden maken, het denkbeeld alsnog in overweging te 2*
houden, totdat het tot in bijzonderheden onder den landbouwenden stand zelf beter tot rijpheid zal zijn gekomen. Eigenaardig zou het al of niet nuttige van zulke kamers van landbouw of andere overeenkomstige stichtingen kunnen overwogen worden en c. q. in alle détails uiteengezet, door eene te 's llage vergaderende Centrale Rijks landboawkamer (beter welligt Rijks landbouwraad geheeten),, waarop in het loopende jaar door enkele maatschappijen de aandacht der Hooge Regering gevestigd is, gekozen ten deele door eenige der grootere gevestigde maatschappijen van landbouw en aanverwante vakken, ten deele door de Hooge Regering, met een vasten secretaris, tevens te benoemen als ambtenaar bij eene te vestigen „afdeeling landbouw" aan het Ministerie van Binnenlandsche Zaken. Onmiskenbaar toch Directeuren deelen in die meeuing geheel bestaat er behoefte, zelfs groote behoefte aan wederkeerige voorlichting van Regering en de beoefenaars van den landbouw, niet zoozeer van gewestelijke en gemeenteregering, maar van de Hooge Regering. Op het gebied van wetgeving, onderwijs, waterstand, middelen van vervoer en hunne tarieven, belastingen enz. komen eene menigte onderwerpen voor, waaromtrent wisseling van gedachten tusschen de Regering en een Rijks-landbouwraad zeker zeer heilzame resultaten zou kunnen te weeg brengen. Groote maatregelen, ten gevolge van zoodanig overleg in het leven geroepen, zullen aan den cellen kant minder tegenstand ontmoeten ,omdat eene voorlichting van deskundigen zal kunnen dienen om belemmeringen, die niet volstrekt noodig zijn, weg te laten en aan den anderen kant de overtuiging doen ontstaan dat, waar toch belemmeringen of drukkende bepalingen van kracht worden lerklaard, zulks wel onvermijdelijk Moet zijn, daar de voorlichting van deskundigen ze niet heeft voorkomen. Bij groote maatregelen, zooals die betreffende het beteugelen der veepest, der longziekte van het vee, de herziening der belastbare opbrengst van gebouwde eigendommen, eene herziening van het kadaster, enz. rneenen Directeuren, dat het gevoelen van zoodanigen Rijks landbouwraad met vrucht kon ingeroepen worden, en dat tegenover het particuliere belang, dat zich dikwijls luide doet gelden en dat meermalen bij onkundigen groote sympathiën weet op te wekken, het algemeene belang er zeer door gebaat zou worden-. Thans wordt door de Regering in voorkomende gevallen voorlichting gevraagd van een of meer maatschappijen van landbouw en aanverwante vakken. Maar Nederland kent slechts provinciale vereenigingen van dien aard, waartoe de werkelijke landbouwers nog maar voor een klein deel behooren. En de Ned. Maatschappij van Nijverheid, die niet tot één gewest beperkt is, en alle takken van het nationale voortbrengingsvermogen omvat, telt echter te weinig departementen en te weinig landbouwers onder hare leden, dan dat zij zich' zou vermeten, uit naam van de Nederlandsche landbouwers te spreken. Hadden Directeuren de eer, die zij naar waarde schatten, door Uwe Excellentie geraadpleegd te werden ter zake van een denkbeeld, dat volgens hun oordeel nog nadere ontwikkeling behoeft, en waarvan zij, om die reden, de verwezenlijking niet aan Uwe Excellentie mogen aanraden, zij nemen de vrijheid de aandacht van Uwe Excellentie met gepasten nadruk te vestigen op het in het leven roepen van een Rijks landbouwraad, min, of meer in den zin als Pruissen er een bezit. Zij verklaren zich bereid om, als Uwe Excellentie dit mogt verlangen, hunne denkbeelden dienaangaande uitvoeriger te ontwikkelen. Directeuren der Nederlandsche Maatschappij ter bevordering van Nijverheid: VROLIK, Voorzitter. F. W. VAN EBDEN, Secretaris.
---

