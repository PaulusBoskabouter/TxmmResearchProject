MINISTERIE VAN MARINE.
De Minister van Marine brengt tor kennis van belanghebbenden dat met 1°. September aanstaande aan het Koninklijk Instituut voor de Marine te Willemsoord kan geplaatst worden een leeraar in de scheien natuurkunde , onder genot van eene bezoldiging , aanvankelijk van f 1900 'sjaars^die geleidelijk voor verhooging vatbaar is. Personen die wenschen voor die betrekking in aanmerking te komen ,. gelieven zich vóór den laatsten Julij aanstaande bij verzoekschrift op. zegel, te wenden tot het Departement van Marine , met vermelding, van den akademischen graad dien zij hebben verkregen. 's Gravenhage, den 20sten Junij 1876 De Minister voornoemd, Taalman Kip. De officier-machinist der 2de klasse A. Jongkees, laatst behoord hebbende tot het eskadtr in Oost-Indie en van daar den 7den dezer in Nederland teruggekeerd, is met dien datum op non-activiteit gesteld. De aewone Audientie van den Minister van Marine zal op Vrijdag den 23sten dezer niet plaats hebben.
---

MINISTERIE VAN KOLONIEN.
Het vertrek der pakketbooten van Liverpool naar de Westkust van Afrika vindt van 1°. Julij tot ultimo December aanstaande eiken Zaturdag plaats. De verzendir g der brievenmalen uit Londen geschiedt eiken Vrijdagavond. De correspondentie voor Madeira, Sierra-Leona, Lagos, Cape Palmas, Cape -Coast-Castle, Accra, Jellah-Coffee, Bonny, Fernando Po en Old Calabar , wordt met elke brievenmaal verzonden; die voor Grand Canary, in die van Vrijdag, 14 en 21 Julij, 4, 11 en 25 Augustus, 1, 15 en 22 September, 6, 13 en 27October, 3, 17 en 24 November en 8, 15 en 29 December; die voor Teneriffe, Monrovia, Benin, Grand-Bassa en Little Popo, in die van Vrijdag, 7, 14 en 28 Julij, 4, 18 en 25 Augustus, 8, 15 en 29 September, 6, 20 en 27 October, 10 en 17 November, 1, 8, 22 en 29 December; die voor Goree, Bathurst (Gambia), Half-Jack , Winnebah, Whydah, in die van Vrijdag, 7 en 28 Julij, 18 Augustus, 8 en 29 September, 20 October, 10 November, 1 en 22 December; die voor Cameroons, Gaboon, Congo, Ambriz en St. Paul-de-Loanda, in die van Vrijdag, 21 Julij, 11 Augustus, 1 en 22 September, 13 October, 24 November en 15 December. 's Gravenhage, den 19den Junij 1876. De Minister van Finantien, H. J. v. d. Heim. De gewone Audientie van den Minister van Finantien zal op Donderdag den 22sten Junij 1876 niet plaats hebben.
---

MINISTERIE VAN OORLOG.
De Minister van Oorlog ; Brengt ter algemeene kennis , dat tegen 1 September a. s. gelegenheid bestaat tot plaatsing aan de Koninklijke Militaire Akademie van een leeraar in de wiskunde, op een tractement, aanvankelijk van f 1800 'sjaara. Belanghebbenden kunnen zich voor nadere inlichtingen omtrent den aard van genoemde betrekking, wenden tot den generaal-majoor, gouverneur van voormelde inrigting, aan welken opper-officier tevens
de verzoeken om plaatsing, voor 1 Julij a. s., moeten worden ingezonden. 's Gravenhage, den 6den Junij 1876. De Minister voornoemd, G. J. G. K lerck. De Audientie van den Minister van Oorlog zal op Donderdag den 22sten Junij aanstaande niet plaats hebben.
---

OFFICIEEL GEDEELTE.
Bij Koninklijk besluit van 19 Junij 1876, n°. 3, is toestemming verleend: aan dr. H. J. Sleurs, te Rotterdam, tot het aannemen en dragen der versierselen van ridder der orde van den H Gregorius den Groote, hem door Z. H. den Paus geschonken; en aan jhr. M. A. Snoeck, te 's Hertogenbosch, tot het aannemen en dragen der versierselen van Eereridder der Johanniterorde , waartoe hij door Z. M. den Duitschen Keizer, Koning van Pruissen, is benoemd.
---

MINISTERIE VAN JUSTITIE.
De Minister van Justitie brengt op nieuw ter kennis van belanghebbenden dat allen, die tot den Nederlandschen adel behooren, gehouden zijn, overeenkomstig de daaromtrent bestaande bepalingen, aan het Depariement van Justitie kennis te geven van de in hunne geslachten plaats gehad hebbende geboorten, sterfgevallen en huwelijken, en wel door de inzending van een uittreksel uit de registers van den burgerlijken stand, of uit kerkelijke registers; dat voorts de uittreksels uit de registers van den burgerlijken stand zullen moeten bevatten behoorlijk gelegaliseerde volledige afschriften van de in die registers ingeschreven acten. De Minister van Justitie, van Lynden van Sandenbxjrg.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken; Gelet op art. 1 van het Koninklijk besluit van 3 October 1873 [Staatsblad n°. 135); Heeft goedgevonden: met ingang van heden, de artt. 1, 3, 4, 5, 6 en 7 van het aangehaald Koninklijk besluit van toepassing te verklaren in de gemeente Schipluiden, in den Abtswoudschen polder, op het huis, de schuur, het erf en de landen, in gebruik bij C. J. van Winden, en kadastraal bekend sectie E, n°\ 63, 117, 120, 121, 143 tot en met 145. 's Gravenhage , 20 Junij 1876. Heemskerk. De Minister van Binnenlandsche Zaken brengt ter kennis van belanghebbenden , dat het vaarwater in de rivier de Nieuwe Maas te Rotterdam, ter plaatse van de spoorwegbrug, met ingang van 1 Julij e k., gesloten zal zijn voor de schepen die zich van boven de stad naar beneden , of omgekeerd , begeven ; alle deze kunnen hunnen weg nemen door de Koningshaven op Feijenoord. 's Gravenhage , 20 Junij 1876. Voor den Minister, De Secretaris-Generaal, Hübrecht. De Minister van Binnenlandsche Zaken brengt ter kennis van belanghebbenden, dat in den loop van de maand Julij e. k. gelegenheid zal gegeven worden tot het afleggen der examens, vermeld in art. 7 der wet van 1 Junij 1865 (Staatsblad n°. 59), ter verkrijging van acten van bevoegdheid als leerling-apotheker (apothekers -bediende). Zij zullen worden afgenomen te Meppel en te Middelburg. Zij, die tot die examens wenschen te worden toegelaten , onverschillig ^vaar zij met der woon gevestigd zijn , worden uitgenoodigd daarvan v ódr 25 Junij e. k. schriftelijk opgave te doen aan den inspecteur voor het geneeskundig Staatstoezigt voor die provincie, waarin de plaats gelegen is waar zij het examen wenschen af te leggen ; zij, die te Meppel wenschen geëxamineerd te worden, behooren zich te wenden tot den inspecteur voor het geneeskundig Staatstoezigt voor Overijssel en Drenthe (dr. D. Lubach) te Kampen, en zij die Middelburg verkiezen, tot den inspecteur voor het geneeskundig Staatstoezigt voor Zeeland (dr. A. Fokker) te Middelburg. s Gravenhage, 15 Mei 1876. Voor den Minister, De Secretaris-Generaal, Hübrecht. De Minister van Binnenlandsche Zaken brengt, met wijziging van fijne beschikking van 15 Meijl., ter kennis van belanghebbenden, dat in den loop der°maand Julij e. k. gelegenheid zal worden gegeven tot het afleggen der examens, vermeld in art. 11, b, der wet van 1 Juny 18 65 (Staatsblad n°. 59), ter verkrijging van acten van bevoegdheid als vroedvrouw. Zij zullen worden afgenomen te Rotterdam
Zij , die tot die examens wenschen te worden toegelaten , worden uitgenoodigd daarvan vóór 25 Junij e. k. schriftelijk opgave te doen aan den inspecteur voor het geneeskundig Staatstoezigt voor de provincie Zuidholland dr. L. J. Egeling, te 's Gravenhage , en bij het verzoek om toelating het bewijs over te leggen dat zij als leerlingen in de verloskunde bij eenen geneeskundigen inspecteur zijn ingeschreven, onder de voorwaarden, vastgesteld bij Koninklijk besluit van 19 Mei 1866, n°. 44 , en minstens tien gewone verlossingen in tegenwoordigheid van eenen verloskundige of van eene vroedvrouw hebben verrigt. 's Gravenhage, 29 Mei 1876. Voor den Minister , De Secretaris-Generaal, Hübrecht. De Audientie van den Minister van Binnenlandsche Zaken zal aanstaanden Zaturdag 24 dezer niet plaats hebben.
---

