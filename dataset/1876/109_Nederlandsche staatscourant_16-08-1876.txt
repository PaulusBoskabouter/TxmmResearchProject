(Staatsblad no. 170.) BESLUIT van den 6 den Augustus 1876, houdende wijziging van het tarief van havengeld en schutgeld op het kanaal van Walcheren.
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Op de voordragt van Onzen Minister van Financien, dd. 24 Junij 1876 , n°. 71 , Dom. ; Den Raad van State gehoord (advies van den 18den Julij 1876, n°. 26); Gezien het nader rapport van Onzen voornoemden Minister, dd. 1 Augustus 1876, n°. 12, Dom.; Hebben besloten en besluiten : Artikel 1. In plaats van de laatste alinea van artikel 1 van het bij Ons besluit van den 17den September 1873 (Staatsblad n°. 129) vastgestelde en bij Onze besluiten van den 18den Mei 1875 (Staatsblad n°. 76) en 3 Januarij 1876 (Staatsblad n°. 4) gewijzigde tarief van havengeld en schutgeld op het kanaal van Walcheren, worden de volgende bepalingen aan dat artikel toegevoegd: Het volgens dit artikel of volgens artikel 2 verschuldigde havengeld wordt met de helft verminderd: 1°. voor een schip, dat voor de heffing der in- en uitgaande regten en accijnsen als een bijlegger wordt aangemerkt, en 2°. voor een zeeschip, dat zonder als bijlegger aangemerkt te kunnen worden , het kanaal bezoekt, uitsluitend om in een droogdok of op eene werf op Walcheren hersteld te worden , wanneer de schipper , zoodra het schip op het kanaal komt, eene schriftelijke verklaring omtrent die bestemming aan den sluismeester afgeoft. Voor zoodanig schip is echter het gewone havengeld verschuldigd , wanneer het een ander gebruik van het kanaal maakt of wanneer de schipper bij het verlaten van het kanaal geene verklaring overlegt van de ambtenaren der actieve dien6t van de in- en uitgaande regten en accijnsen over de plaats waar het dok of de werf gelegen is, uit welke verklaring blijken moet dat het schip, zoolang het op het kanaal vertoefd heeft, geen last heeft gebroken in den zin van artikel 28 der algemeene wet van 26 Augustus 1822 (Staatsblad n°. 38) en geene goederen heeft in- of bijgeladen. Artikel 2. Artikel 2 van het in het vorig artikel bedoelde tarief wordt gelezen als volgt: Voor schepen, die uitsluitend naar Middelburg bestemd zijn en regtstreeks derwaarts varen , zonder op het kanaal te laden of te lossen , wordt het in artikel 1 bepaalde gewone havengeld verminderd : voor de zeeschepen met f 0,22 per tien kubieke meters, en voor de binnenschepen met do helft.
Wanneer echter zoodanig schip eene andere plaats aan het kanaal dan Middelburg aandoet of, na op het kanaal geschut of van Middelburg vertrokken te zijn, langer dan zes uren op het kanaal verblijft, is het gewone havengeld volgens artikel 1 verschuldigd. Voor de toepassing van dit artikel wordt de ligplaats in het kanaal aan de loskaai te Middelburg niet gerekend tot het kanaal te behooren. Artikel 3. In plaats van de woorden: » het in artikel 1 bepaalde havengeld", voorkomende in de derde alinea van artikel 4 van het bovenvermelde tarief, worden gelezen de volgende woorden: » het in artikel 1 bepaalde gewone havengeld". Artikel 4. Dit besluit treedt in werking den vijfden dag na zijne afkondiging. Onze Minister van Financien is belast met de uitvoering van dit besluit, dat in het Staatsblad en gelijktijdig in de Staatscourant zal worden geplaatst, en waarvan afschrift zal worden gezonden aan den Raad van State. Het Loo, den 6den Augustus 1876. WILLEM. De Minister van Financien, H. J. van dek heim. Uitgegeven den vijftienden Augustus 1876. De Minister van Justitie, van Lynden van Sandenburg.
Bij Zijner Maje=teits besluiten van 12 Juiij jl., n°*. 53 en 54, zijn Jacobus Willem Maurits van do Poll, te Haarlem, met al zijne wettige, zoo mannelijke als vrouwelijke afstammelingen, benevens de vier minderjarige kinderen van wijlen mr. Abraham Nicolaas Jan van de Poll en van vrouwe Cornelia Abraliamina de Neufville , te Amersfoort, genaamd Jan Cornelis, Sara Maria Johanna, Hendrik en Bregje Agatha Georgina, de eerste en derde met al hunne wettige zoo mannelijke als vrouwelijke afstammelingen, en de tweede en vierde alleen persoonlijk, in den Nederlandschen adel verheven, met de praedicaten van jonkheer en jonkvrouw. Bij Zijner Majesteits besluit van den 9den Augustus 1876, n°. 25, is aan P. W. Alvarez, op zijn daartoe gedaan verzoek, met ingang van 1 September 1876, eervol ontslag verleend als griffier bij het kantongeregt te 's Gravendeel. Bij Koninklijk besluit van 14 Augustus 1876, n°. 13, is, met ingang van dien datum, benoemd tot tijdelijk concierge van de Gevangenpoort te 's Gravenhage A. J. Konings. Bij Koninklijk besluit van 14 Augustus 1876, n°. 16, is, met ingang van dien datum, de veearts A. Overbosch, te Amerstoort, die als plaatsvervanger is toegevoegd aan den districtsveearts wien Arnhem als standplaats is aangewezen, ook toegevoegd aan den districtsveearts wien 's Gravenhage als standplaats is aangewezen. Bij Zijner Majesteits besluit van den 13den dezer, n°. 25, is, met den lsten October aanstaande, benoemd tot officier van gezondheid der 2de klasse bij de marine de heer dr. J. D. de Boer. Bij Zijner Majesteits besluit van den 13den dezer, n°. 26, is, met ingang van den 16den September aanstaande, benoemd tot apotheker der 2de klasse bij de zeemagt de heer H. J. de Ridder. Bij Koninklijk besluit van 12 Augustus 1876, n c . 17, zijn benoemd tot inspecteur der registratie en domeinen: van de eerste klasse bij het Departement van Finantien, O. M. J. Moorrees, thans inspecteur der registratie en domeinen van de tweede klasse bij dat Departement; van de eerste klasse, mr. A. van Hettinga Tromp, thans inspecteur der registratie en domeinen van de tweede klasse; van de tweede klasse, B. H. Tours, thans inspecteur der registratie en domeinen van de derde klasse; van do derde klasse, H. van Goudoever, thans ontvanger der registratie en domeinen te Hardegarijp. Bij Koninklijk besluit van 13 Augustus 1876 , n°. 21, is W. Ruitinga , thans ontvanger der directe belastingen, in- en uitgaande regten en accijnsen te Dockum, benoemd tot ontvanger derzelfde middelen te Helder. By Koninklijk besluit van den llden Augustus 1876, n°. 33, is de 2de luitenant F. van Giesen, van het 5de regement infanterie, voor den tijd van vijf jaren gedetacheerd bij het wapen der infanterie van het leger in Nederlandsch Indie. Bij Koninklijk besluit van den 13den Augustus 1876, n°. 28, is aan den officier van gezondheid der 2de klasse D. Mestingh, van het personeel van de geneeskundige dienst der landmagt, thans op non-activiteit, op het daartoe door hem gedaan verzoek, eervol ontslag verleend uit de militaire dienst. Bij Koninklijk besluit van den 12den Augustus 1876, n°. 20 , is vergunning verleend aan: a. den kanonnier der 2de klasse van het leger in Nederlandsch Indie G A. Nicolle tot het dragen der Medaille Militaire, hem door den President der Fransche Republiek toegekend ; en b. den fuselier bij het voormelde leger K. Kreuschner tot het dragen van het Pruissische herinneringsteeken voor den veldtogt tegen Frankrijk in 1870 en 1871 (»von erbeuteter Kanonenbronze gestiftete KriegsDenkraiinze für Combattanten"), hem door Zijne Majesteit den Duitschen Keizer, Koning van Pruissen, geschonken.
---

OFFICIEEL GEDEELTE. (Staatsblad no. 167.) BESLUIT van den 3den Augustus 1876, houdende vernietiging der besluiten van burgemeester en wethouders der gemeente Haarlem, dd. 16 September 1875, no. 104, en 3 Februarij 1876, no. 14, betrekkelijk de verleende vergunning aan de Imperiale Continentale Gasassociatie tot het oprigten van eene stokerij en een zuiveringhuis nabij de aldaar gevestigde gasfabriek, en de aan die vergunning toegevoegde voorwaarden.
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Op de voordragt van Onzen Minister van Binnenlandsche Zaken, van 7 Julij 1876, n°. 74, 12de afdeeling , tot vernietiging van een besluit van burgemeester en wethouders van Haarlem , dd. 16 September 1875, n°. 104, waarbij aan de Imperial Continental Gasassociation te Londen vergunning verleend is tot het oprigten van eene stokerij en een zuiveringhuis , nabij hare gasfabriek te Haarlem, en van een besluit dd. 3 Februarij 1876 , n°. 14, waarbij ingevolge art. 17 der wet van 2 Junij 1875 (Staatsblad n°. 95) door burgemeester en wethouders nadere voorwaarden aan eerstgemeld besluit zijn toegevoegd ; Overwegende: dat de bedoelde inrigting onder de werking van het Koninklijk besluit van 31 Januarij 1824 (Staatsblad n°. 19) opgerigt is, krachtens door den Koning verstrekte magtiging van 31 Augustus 1835 ; dat de oprigting van eene nieuwe stokerij en een zuiveringhuis, waarvoor bij het aangehaalde besluit van 16 September 1875, n°. 104, vergunning verleend is, eene uitbreiding betreft der oorspronkelijke vergunning, aangezien die werken op het fabrieksterrein zijn uitgevoerd en het daarin vervaardigde gas naar de bestaande reservoirs geleid wordt; dat mitsdien de beide besluiten van burgemeester en wethouders onderwerpen regelen, die met dat van de oorspronkelijke vergunning, krachtens Koninklijk besluit verleend, één geheel uitmaken; dat, wat boven omschreven uitbreiding betreft, daarop niet konden toegepast worden de artt. 2, 8 en 9 der wet van 2 Junij 1875 (-Sïaatellad n°. 95), welke eene oorspronkelijke vergunning betreffen, maar art. 14, sub 1°., bij art. 29 van toepassing verklaard op inrigtingen, tot welker oprigting krachtens de vroeger geldende Koninklijke besluiten vergunning is verleend; dat de sub 1°. bedoelde vergunning niet is eene nieuwe vergunning in den zin van de gevallen sub 2°. en 3°. van hetzelfde artikel, maar eene nadere vergunning tot aanvulling van de oorspronkelijke; dat in het stelsel der wet, zooals dit bij Ons besluit van 28 Januarij 1876 (Staatsblad n°. 35) is uiteengezet, eene inrigting onderworpen blijtt aan het gezag dat vergunning tot oprigting verleend heeft, totdat de vergunning ingetrokken wordt of ingevolge art. 14 der wet eene nieuwe vergunning noodig is; dat alzoo burgemeester en wethouders van Haarlem niet bevoegd waren vergunning te verleenen tot uitbreiding eener inrigting, tot welker oprigting krachtens Koninklijk besluit vergunning verleend is, en evenmin om ingevolge art. 17 der wet voorwaarden voor de uitoefening van zoodanige inrigting op te leggen ; dat mitsdien de besluiten dd. 16 September 1875, n°. 104, en 3 iebruarij 1876, n°. 14, in strijd zijn met de wet; Den Raad van State gehoord (advies van 25 Julij 1876, n. 18); Gezien het nader rapport van Onzen Minister van Binnenlandsche Zaken, van 31 Julij 1876, n°. 60, 12de afdeeling; Gelet op art. 153 der gemeentewet; Hebben goedgevonden en verstaan de besluiten van burgemeester en Wethouders van Haarlem, dd. 16 September 1875, n°. 104 , waarbij aan de Imperiale Continentale Gasassociatie en hare regtverkrijgenden vergunning verleend is tot het oprigten van eene stokerij en een zuiveringhuis nabij de aldaar gevestigde gasfabriek, en dd. 3 Februarij 1876, n . 14, baarbij aan die vergunning voorwaarden zijn toegevoegd, te vernietigen. Onze Minister van Binnenlandsche Zaken is belast met de uitvoering van dit besluit, dat in het Staatsblad zal geplaatst en waarvan afschrift aan den Raad van State zal gezonden worden. Het Loo, den 3den Augustus 1876. WILLEM. -De Minister van Binnenlandsche Zaken, Heemskerk. Uitgegeven den elfden Augustus 1876. De Minister van Justitie, van Lynden van Sandenburg.
---

(Staatsblad no. 169.) BESLUIT van den 6den Augustus 1876, houdende intrekking van het Koninklijk besluit, dd. 5 December 1875 (Staatsblad no. 238), betreffende eene nadere regeling van de dienst van het kadaster en van de daarmede in verband staande werkzaamheden voor de heffing der grondbelasting.
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Gelet op Ons besluit, dd. 5 December 11. (Staatsblad n°. 238), betreffende eene nadere regeling van de dienst van het kadaster en van de daarmede in verband staande werkzaamheden voor de heffing der grondbelasting; Op de voordragt van Onzen Minister van Financien , dd. 8 Julij 1876, n°. 42, afdeelingen Registratie en Directe Belastingen; Den Raad van State gehoord (advies van den 25sten Julij 1876 , n°. 22); Gelet op het nader rapport van Onzen Minister van Financien, dd. 2 dezer, n°. 43, afdeelingen Registratie en Directe Belastingen; Hebben besloten en besluiten Ons bovenaangehaald besluit, dd. 5 December 11. (Staatsblad n°. 238) in te trekken en de door dat besluit vervallen bepalingen van Onzn besluiten, dd. 1 Augustus 1828 (Staatsblad n°. 52), 8 Augustus 1838 (Staatsblad n°. 27), 8 Maart 1839, n°. 87, en 29 September 1870, n°. 2 , op nieuw van kracht te verklaren. Onze Minister van Financien is belast met de uitvoering van dit besluit, hetwelk in het Staatsblad zal worden geplaatst. Het Loo, den 6den Augustus 1876. WILLEM. De Minister van Financien, H. J. van der heim. Uitgegeven den veertienden Augustus 1876. De Minister van Justitie, van Lynden van Sandenburg.
---

