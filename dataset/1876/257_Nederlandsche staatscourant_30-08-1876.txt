MINISTERIE VAN BINNENLANDSCHE ZAKEN.
Bij beschikking van 26 Augustus 1876, n°. 70, 12de afdeeling, is aan de Maastricht-Groningsche Schroefstoombootmaatschappij , gevestigd te Maastricht, tot wederopzegging, vergunning verleend voor eene stoom sleepdienst op de Zuidwillemsvaart, de Dieze, de Maas, de Merwede, de Zuiderzee, de Louwerzee en het Reitdiep. Bij beschikking van 26 Augustus 1876, n°. 71, 12de afdeeling, is aan de Maastricht-Groningsche Schroefstoombootmaatschappij , gevestigd te Maastricht, tot wederopzegging vergunning verleend voor eene stoombootdienst tot vervoer van goederen en vee tusschen Maastricht en Groningen.
---

MINISTERIE VAN MARINE.
De Minister van Marine brengt ter kennis van artsen en geneeskundigen, hetzij gehuwd of ongehuwd, die volgens art. 2 der wet van 1 Junij 1865 (Staatsblad n°. 59) bevoegd zijn tot uitoefening der geneeskunde in haren geheelen omvang, in het geheele Rijk, dat ei gelegenheid bestaat om bij de zeeinagt in dienst te treden als officier van gezondheid der 2de klasse, voor den tijd van vier jaren, onder genot eener premie van zes duizend gulden (f 6000), mits niet ouder dan 40 jaren. Zij, die geneigd mogten zijn, op de voormelde voorwaarden bij de Marine in dienst te treden, wenden zich bij gezegeld adres tot het Departement van Marine en leggen daarbij over: ^ a. eene verklaring, waaruit blijkt dat de sollicitant Nederlander is , i. zijne geboorte-acte; c. het diploma van arts of de diplomata waaruit blijkt, dat de adressant bevoegd is de geneeskunde in haren geheelen omvang uit te oefenen; .... d. een bewijs, dat voldaan is aan de nationale militie; e. een bewijs van geschiktheid voor de militaire dienst, afgegeven door een officier van gezondheid van de zeemagt; f. een certificaat van goed gedrag, afgegeven door het gemeentebestuur zijner woonplaats. 's Gravenhage, den 24sten Julij 1876. De Minister voornoemd, Taalman Kip.
De Minister van Marine, Brengt, naar aanleiding van Zijner Majesteits besluiten van 22 Junij 1875, n°. 14 en 16, het volgende ter kennis van belanghebbenden: Aan twee jongelieden, van een gezond gestel, onderwijs genietende aan de Polytechnische school te Delft, die vóór zij hun 24ste levensjaar zijn ingetreden, in het bezit zijn van een der getuigschriften B, artt. 61—64 der wet van 2 Mei 1863 (Staatsblad n°. 50) en zoo door betoonden ijver als door lust in de studie on aanleg, den waarborg geven dat zij kundige en degelijke ingenieurs zullen worden, zal eene toezegging worden gegeven van eene benoeming tot adspirant-ingenieur der marine, nadat zij het diploma van scheepsbouwkundig ingenieur zullen hebben verkregen. Daartoe behooren zij, die daarvoor in aanmerking wenschen te komen , tijdig, een verzoekschrift aan den Minister van Marine in te dienen met overlegging van : 1°. hunne geboorte-acte; 2°. een certificaat, afgegeven door een bevoegdgeneesheer, waaruit blijkt dat de candidaat een gezond gestel heeft. Tot adspirant-ingenieur benoemd, zullen zij dan onder het genot eener jaarwedde van duizend gulden (f 1000) nog een jaar aan de Polytechnische school blijven, ten einde zich tot het door hen af te leggen examen C voor werktuigkundig ingenieur te bekwamen, om vervolgens gedurende twee jaren op dezelfde bezoldiging en een jaar op eene jaarwedde van vijftien honderd gulden (f 1500), zoowel op 'sRijks als op sommige belangrijke buiteniandsche werven in de gelegenheid gesteld te worden, zich in de praktijk te oefenen en hunne studiën voort te zetten en te voltooijen. Daarna zullen zij bij voldoende geoefendheid bevorderd worden tot ingenieur 2de klasse op eene bezoldiging van twee duizend gulden (f 2000) 'sjaars, een en ander onder uitdrukkelijke voorwaarde , dat zij zich door ijver en goed gedrag biijven onderscheiden en zich wat betreft de inrigting hunner studiën en tijdsbesteding, strikt gedragen naar de aanwijzing die hun dienaangaande zal worden gegeven. Verdere inlichtingen daaromtrent kunnen worden verkregen bij het Departement van Marine (afdeeling Materieel), bij den directeur der Polytechnische school te Delft en bij den hoofd-ingenieur, adviseur voor scheepsbouw, te Amsterdam. 'sGravenhage, den 8sten Augustus 1876. De Minister voornoemd, Taalman Kip.
---

MINISTERIE VAN FINANTIEN.
De Minister van Finantien brengt ter kennis van belanghebbenden dat 7 plaatsen ter vervulling zijn opengesteld voor de betrekking van adspirant-landmeter bij het kadaster, waarvoor op Maandag den 2den October aanstaande en volgende dagen te'sGravenhage een vergelijkend examen zal worden gehouden. 'sGravenhage, den 29sten Augustus 1876. De Minister voornoemd, H. J. v. d. Heim. De Minister van Finantien; In ervaring gekomen zijnde, dat sedert eenigen tijd door een deel der ingezetenen zeer te regt geweigerd wordt Belgische 2-centimesstukken in betaling aan te nemen; en zijnerzijds die geneigdheid van het publiek om eindelijk mede te werken tot wering dier vreemde muntstukken uit den omloop, zoo veel mogelijk wenscbende te steunen; Geeft aan de ingezetenen langs dezen weg te kennen dat vermits niemand gehouden is vreemde muntstukken in betaling aan te nomen , 's lands rekenpligtigen op nieuw ten strengste zijn aangeschreven om de gemelde stukken niet in ontvang te nemen; Noodigt de ingezetenen bij herhaling ten dringendste uit, om hunnerzijds , door die stukken niet in betaling aan te nemen , tot wering van den verderen omloop daarvan mede te werken, vooral ook om zich voor schade te hoeden, daar welligt, overeenkomstig het daartoe strekkend reeds aanhangig wetsvoorstel, binnen niet langen tijd de Nederlandsche koperen munt door bronzen zal worden vervangen en dan wèl de Nederlandsche centen maar niet de Belgische twee-centimesstukken zullen worden ingewisseld; Maakt tevens bekend: 1°. dat, zoo de verwijdering der Belgische koperen munt uit den omloop behoefte aan meer Nederlandsche centen mogt doen ontstaan , in die behoefte door krachtige aanmunting , die weldra reeds aanvangt , voldoende zal worden voorzien ; 2° dat een wetsvoorstel van de Regering aanhangig is om het in betaling geven en aannemen van vreemde koperen en bronzen munt te beginnen met 1 Januarij aanstaande strafbaar te stellen, 's Gravenhage, den 7den Augustus 1876. De Minister van Finantien, H. J. v. d. Heim.
---

OFFICIEEL GEDEELTE.
Bij Zijner Majesteits besluit van den 27sten Augustus 1876, n°. 33 , is, met ingang van l September 1876, benoemd tot plaatsvervangend kantonregter te Oldeberkoop H. Ooster, ontvanger der registratie en domeinen aldaar. Bij Zijner Majesteits besluit van den 28sten Augustus 1876, n°. 14 , is benoemd tot regter in de arrondissements-regtbank te Brielle mr. E. Feith, thans substituut-griffier bij de arrondissements-regtbank te Groningen. Bij Zijner Majesteits besluit van den 28sten Augustus 1876, n°. 15 , is benoemd tot substituut-griffier bij de arrondissements-regtbank te Groningen jhr. mr. W. J. Quintus, advocaat aldaar en burgemeester der gemeente Noorddijk. Bij Koninklijk besluit van 29 Augustus 1876 , n°. 4, is Zr. Ms. Commissaris in Groningen gemagtigd tot bijeenroeping van de Staten dier provincie in buitengewone vergadering op Woensdag 6 September a. s., ten einde daarin te beoordeelen en te beslissen of de provincie een regtsgeding zal voeren ter zake den tegen haar bij de arrondissements -regtbank te Groningen ingestelden eisch van J. C. van Hattum , aannemer van het werk der voltooijing van de afsluiting van het Reitdiep te Zoutkamp, tot ontbinding dor overeenkomst van aanneming. Bij Koninklijk besluit van den 28sten Augustus 1876, n°. 13, zijn bij het personeel van de geneeskundige dienst der landmagt in Neerlandsch Indie benoemd tot officier van gezondheid der 2de klasse.de heeren M. Rutgers van der Loeff, arts, J. K.Jacobs, medicinae doctor, en G. H. L. Vriens, medicinae doctor. Bij Koninklijk besluit van den 28sten Augustus 1876, n°. 8, is aan den heer mr. C. P. K. Winckel, advocaat en procureur bij den raad van justitie te Samarang, vergunning verleend tot het aannemen der onderscheidingsteekenen van ridder der 2de klasse van de Oldenburgsche Huis- en Verdiens'enorde van Hertog Peter Friedrich Ludwig, hem door Zijne Koninklijke Hoogheid den Groothertog van Oldenburg geschonken.
---

