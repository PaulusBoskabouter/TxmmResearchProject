OFFICIEEL GEDEELTE. No. 69. 12de Afdeeling NIJVERHEID Berigt op Kabinetsschrijven van 11 Julij 1870, no 24, betreffende : beroep A. Verduyn te Oudshoorn, oprigting stoomwerktuig.
Het behaagde Uwer Majesteit bij kabinetschrijven van 11 Julij n°. 24, mij om consideratien en advies te doen toekomen het advies van den Raad van State (afdeeling voor de geschillen van bestuur), in zake een beroep van A. Verduyn te Oudshoorn, van een besluit van burgemeester en wethouders dier gemeente, dd. 20 Maart 1876, waarbij hem vergunning is geweigerd tot het oprigten van een stoomwerktuig in zijne grutterij, perceel sectie C, n°. 1565 der gemeente Oudshoorn. De Raad stelt Uwer Majesteit voor , met handhaving van dat besluit, het daartegen ingestelde beroep ongegrond te verklaren en daartoe het volgende besluit te nemen. "Wij WILLEM III, bij de gratie Gods, Koning der Nederlanden , Prins van Oranje-Nassau , Groot-Hertog van Luxemburg , enz. , enj. , enz. Beschikkende op het beroep, bij Ons ingesteld door A. Verduyn te Oudshoorn van een besluit van burgemeester en wethouders van Oudshoorn van 20 Maart 1876, waarbij hem vergunning is geweigerd om in zijn perceel, sectie C, n°. 1565 der genoemde gemeente, een stoomwerktuig op te rigten , ten einde daarmede zijne in genoemd perceel gevestigde grutterij te drijven; Den Raad van State, afdeeling voor de geschillen van bestuur, gehoord, advies van den 5den Julij 1876, n°. 34; Op de voordragt van Onzen Minister van Binnenlandsche Zaken; Overwegende: dat het stoomwerktuig, waarvoor vergunning gevraagd is, zou zijn van omstreeks 12 paardenkrachten en dat de schoorsteen zou worden opgetrokken tot eene hoogte van 7 meters; dat de vergunning geweigerd is omdat het gevaar, dat een op een aangrenzend perceel staande korenmolen door vonken uit den schoorsteen van het stoomwerktuig in brand zou kunnen geraken , welk gevaar ten vorigen jare voor Gedeputeerde Staten van Zuidholland eene reden geweest is om eene dergelijke aanvrage van appellant af te wijzen, nu nog grooter zou zijn, daar de schoorsteen nog 1.20 meter nader bij den molen zou geplaatst worden dan vroeger het plan was; dat appellant ontkent dat er vonken uit den schoorsteen zouden komen , daar de afstand van de stookplaats tot den top van den schoorsteen 25 meters bedraagt; Overwegende: dat de afstand tusschen de hartlijn van den van hout opgetrokken en met riet gedekten molen en de hartlijn van den schoorsteen nog geen 9 meters zou bedragen en dat de wieken bij den ongunstigsten stand van den molen minder dan 1 meter van den schoorsteen zouden verwijderd blijven; dat de mogelijkheid, dat de schoorsteen nu en dan vonken zou uitwerpen , bij dit stoomwerktuig, wegens de geringe hoog-te van clen schoorsteen, geacht moet worden in meerdere mate te bestaan dan bij andere stoomwerktuigen; , dat er dus inderdaad brandgevaar voor den nabij staanden molen zou ontstaan en dat dit gevaar niet kan worden afgewend door het hooger optrekken van den schoorsteen, daar appellant verklaart clat eene op zijn perceel rustende erfdienstbaarheid hieraan in den weg staat; Gelet op de wet van 2 Junij 1875 ( Staatsblad n . 95); Hebben goedgevonden en verstaan: met handhaving van het besluit van burgemeester en wethouders van Oudshoorn, het daartegen ingestelde beroep ongegrond te "v erklaren. Onze Minister van Binnenlandsche Zaken is belast met de uitvoering van dit besluit, waarvan afschrift zal worden gezonden aan den Kaacl van State, afdeeling voor de geschillen van bestuur. In het vorig iaar was, onder de werking van het Koninklijk besluit van 31 Januarii 1824 {Staatsblad n. 19), door appellant een dergelijk verzoek tot Gedeputeerde Staten van Zuidholland gerigt en bij be schikking van dat collegie, dd. 26 April 1875, geweigerd, uit overweging dat de plaats, waar adressant het stoomwerktuig wilde plaatsen, onmiddellijk belendde aan een houten korenmolen met rieten kap,
voor welken molen door den geringen afstand, waarop de schoorsteen van het stoomwerktuig daarvan verwijderd zou zijn, groot brandgevaar zou ontstaan, welk gevaar nog zou worden vermeerderd door de geringe hoogte tot welke de adressant den schoorsteen zou willen optrekken , terwijl, volgens zijne verklaring, eene erfdienstbaarheid, op zijn pand rustende, verbood den schoorsteen hooger op te trekken. Bij adres van 17 Februarij 1876 wendde A. Yerduyn zich tot burgemeester en wethouders van Oudshoorn, met de aanvraag om in het reeds genoemde perceel een stoomwerktuig op te rigten. In de bij die aanvraag gevoegde beschrijving is vermeld, dat het gebouw voor het stoomtuig van de belendende en aanhoorige gebouwen geheel is afgescheiden door een zoogenaamden brandgevel; dat het is opgetrokken van en bevloerd met steen, dat het stoomtuig, waarvan de juiste plaats in het gebouw op de platte grondteekening werd aangeduid, zou gebezigd worden tot het vervaardigen van meel en grutten en zou zijn van ongeveer 12 paardenkrachten. In de krachtens art. 7 der wet van 2 Junij 1875 (Staatsblad n°. 95) gehouden zitting werden door den eigenaar van den belendenden korenmolen op nieuw , zoowel mondelijk als schriftelijk , bezwaren ingebragt, namelijk wegens : gevaar voor brand door den geringen afstand van den schoorsteen, die, naar mate hij minder hoog of hooger werd opgertokken, óf tot nabij het houten vlak óf tot nabij de rieten kap van den molen zou reiken, terwijl zoowel de molen als het daarbij behoorende huis voor een grooter gedeelte van hout en minder van steen gebouwd was dan andere woningen ; schade , welke de rook hem zou toebrengen door belemmering in zijne werkzaamhedan en beschadiging van het meel; vermindering van de soliditeit van den molen door uitgravingen, reeds nabij het muurwerk van den molen gedaan, en door de trilling die het stoomwerktuig zal veroorzaken; eindelijk, verhooging van de assurantie-premie. Burgemeester en wethouders hebben , bij hun besluit van 20 Maart jl. het verzoek op nieuw afgewezen, op grond dat door het plaatsen van den schoorsteen, 1.20 meter nader aan den molen , dan vroeger het voornemen geweest was, nog meer gevaar en schade voor den naasten buurman zou ontstaan dan die ten vorigen jare eene reden hadden opgeleverd, om het destijds gedaan verzoek niet in te willigen. Tegen dat besluit is appellant bij Uwe Majesteit in beroep gekomen, en de Raad van State grondt zijn advies tot verwerping van dat beroep , even als Gedeputeerde Staten en het gemeentebestuur, met voorbijgang van de aangevoerde bezwaren wegens rook en vermindering van soliditeit, op het gevaar van brand voor den molen , aangezien de afstand tusschen de hartlijn van dien molen en de hartlijn van den schoorsteen nog geen 9 meter zou bedragen , en dat de wieken bij den ongunstigsten stand van den molen minder dan 1 meter van den schoorsteen zouden verwijderd blijven, terwijl het brandgevaar niet kan worden afgewend door het hooger optrekken van den schoorsteen , daar appellant verklaart dat eene op zijn perceel rustende erfdienstbaarheid hieraan in den weg staat. Het is blijkbaar, dat de te nemen beslissing in dit geschil af hankelijk is, van de beantwoording der vraag: Is het bij de voorgestelde inrigting van het stoomwerktuig, met ketel-bemetseling en schoorsteen , mogelijk en waarschijnlijk, dat uit den schoorsteen vonken zullen ontsnappen , die brandgevaar kunnen veroorzaken , en zoo ja , bestaat de mogelijkheid het uitwerpen van vonken op andere wijze te voorkomen dan door het hooger optrekken van den schoorsteen, hetwelk door de op het perceel rustende erfdienstbaarheid wordt belet ? Het trekt de aandacht dat bij de stukken onder andere is overgelegd eene verklaring van een aantal fabrikanten, die met stoomwerktuigen werken, stoombootondernemers, enz. die hunne instemming betuigen met des appellants bewering » dat een schoorsteen van zeven meter hoogte niet in staat is om vonken uit een steenkolenvuur, door eene circulatie van vijf en twintig meter metselwerk op. te zuigen en in de buitenlucht uit te werpen, zoolang geen kunstmatige pressie op den trek van den schoorsteen wordt uitgeoefend door stoom als anderzins", benevens een rapport van den hoofdingenieur van den provincialen waterstaat in Zuidholland , waarbij deze voorstelt de vergunning te verleenen onder andere onder de volgende voorwaarden : a. dat de schoorsteen zóó worde gefundeerd, opgetrokken en des noodig geschoord, dat daaruit geen gevaar ontsta voor de naburige erven; b. dat de schoorsteen zóó worde ingerigt, door het aanbrengen van een vonkenvanger in- of uitwendig , dat daaruit geene vonken kunnen ontsnappen; c. dat de afgewerkte stoom niet in den schoorsteen worde afgeblazen , maar gecondenseerd worde of door eene afzonderlijke pijp afgevoerd ; d. dat de vuurhaard uitsluitend met cokes gestookt worde, of wel zoodanig worde ingerigt dat de rook volkomen verbrand wordt. Diestukken, ofschoon in 'sRaads advies aangehaald, schijnen hem geen aanleiding te hebben gegeven om te trachten een nader antwoord te verkrijgen op de hierboven gestelde vraag, dat alleen door deskundigen kan worden gegeven. Ik heb gemeend een onderzoek te
dier zake te moeten opdragen aan den hoofdingenieur van 's Rijks waterstaat in Zuidholland, gezamenlijk met den ingenieur der 1ste klasse voor het stoomwezen te Rotterdam. In hun rapport, na eene opname in loco opgemaakt, en hetwelk Uwe Majesteit hiernevens gelieve aan te treffen, is het volgende vermeld: » Voor eene grutterij is de ketel bijzonder groot, 6 meter bij 1 meter, terwijl in den regel de ketels voor dezen tak van industrie niet grooter zijn dan ongeveer 4 meter bij 0.80 meter. Die meerdere grootte van den ketel is aan de goede rookverbranding en het voorkomen van de medevoering van vonken uit den schoorsteen, bevorderlijk. De afstand van den vuurhaard tot het einde van den schoorsteen is dan ook niet minder dan ruim 25 meter. » "Wanneer voorzorgsmaatregelen genomen worden door: het aanbrengen van een vonkenvanger, het afvoeren van den afgewerkten stoom, niet in den schoorsteen, maar afzonderlijk; het gebruik van cokes als brandstof, of van andere brandstof met zoodanige inrigting, dat geen hinderlijke rook den schoorsteen verlaat; het aanbrengen van smalle roosterstaven; het maken van behoorlijke rookkanalen en schoorsteen, waardoor eene goede trekking bevorderd wordt; dan meenen wij dat voor brand van de zeer hoog boven de balie liggende rieten kap op den molen, hoegenaamd geen gevaar bestaat." Na overweging van dat rapport komt mij voor, dat door het stellen van voorwaarden aan het bezwaar van gevaar, schade of hinder kan worden te gemoet gekomen en dat mitsdien, overeenkomstig art. 12 der wet, de vergunning voorwaardelijk behoort te worden verleend. Op grond daarvan kan ik Uwe Majesteit niet adviseren de door den Raad van State (afdeeling voor de geschillen van bestuur) voorgestelde beslissing te bekrachtigen, maar gevoel ik mij verpligt Uwe Majesteit eerbiedig voor te stellen, met vernietiging van het besluit van burgemeester en wethouders, de vergunning alsnog te verleenen onder de voorwaarden, vermeld in het ontwerp-besluit, hetwelk hiernevens ter bekrachtiging wordt aangeboden. De Minister van Binnenlandsche Zaken, Heemskerk. (Staatsblad n°. 174.) BESLTJIT van den 21 sten Augustus 1896, waarbij, met vernietiging van het besluit van burgemeester en wethouders van Oudshoorn van 20 Maart 1876, alsnog aan A. Vebduijn aldaar en zijne regtverkrijgenden vergunning icordt verleend voorde oprigting van een stoomwerktuig tot het drijven eener grutterij'. Wij WILLEM III, bij de gratie Gods , Koning der Nederlanden , Prins van Oranje-Nassau , Groot-Hertog van Luxemburg , enz. , enz. , enz. Beschikkende op het beroep door A. Verduijn te Oudshoorn bij Ons ingesteld van een besluit van burgemeester en wethouders van Oudshoorn van 20 Maart 1876, waarbij hem vergunning is geweigerd om in zijn perceel, sectie C, n°. 156o, der genoemde gemeente,, een stoomwerktuig op te rigten, teneinde daarmede zijne in genoemd perceel gevestigde grutterij te drijven; Den Raad van State, afdeeling voor de geschillen van bestuur,, gehoord (advies van 5 Julij 1876, n°. 34); Op de voordragt van Onzen Minister van Binnenlandsche Zaken, van 16 Augustus 1876, n°. 69, 12de afdeeling; Overwegende: dat de vergunning is geweigerd op grond van brandgevaar voor een op een aangrenzend perceel staanden korenmolen, door Tiet ontsnappen van vonken uit den schoorsteen van het stoomwerktuig; dat op de krachtens art. 7 der wet van 2 Junij 1875 (< Staatsblad n°. 95) gehouden zitting mede bezwaren zijn ingebragt ten opzigte van te verwachten hinder van rook op de balie van den molen, en gevaar van instorting van den schoorsteen; dat blijkens het rapport van deskundigen, die de zaak in loco hebben onderzocht, de afmetingen van den stoomketel bevorderlijk zijn aan de goede rookverbranding en het voorkomen van vonken, aangezien de afstand van den vuurhaard tot den mond van den schoorsteen ruim 25 meter bedraagt; dat, bovendien, door het voorschrijven van gepaste maatregelen, het uitwerpen van vonken uit den schoorsteen kan worden belet; dat de schoorsteen zoo kan worden gebouwd en voorzien, dat dientengevolge voor naburige erven geene vrees voor schade behoeft te bestaan; dat hinder van rook is te voorkomen door het gebruik van rooklooze brandstof of zoodanige inrigting van den vuurhaard, de rookkanalen en den schoorsteen , dat eene goede trekking verzekerd wordt; Gelet op art. 12 der wet van 2 Junij 1875 ( Staatsblad n°. 95); Hebben goedgevonden en verstaan, met vernietiging van het besluit van burgemeester en wethouders van Oudshoorn , dd. 20 Maart 1876, alsnog aan A. Verduijn te Oudshoorn en zijne regtverkrijgenden vergunning te verleenen voor de oprigting van een stoomwerktuig tot het drijven eener grutterij, volgens de door hem gegeven beschrijving , in het perceel, sectie C, n°. 1565 , der genoemde gemeente, onder de volgende voorwaarden: a. dat de schoorsteen, ingevolge de door den hoofdingenieur van den waterstaat in het 10de district te geven aanwijzing, zoo zal worden gefundeerd, opgetrokken en, des noodig, geschoord, dat dientengevolge geen gevaar voor naburige erven ontsta; b. dat inwendig in liet bovengedeelte van het gemetselde voetstuk van den schoorsteen eene ijzeren plaat met nederwaarts omgebogen randen, als vonkenvanger, en op den schoorsteen eene kap van gevlochten ijzerdraad, met mazen van hoogstens 4 millimeter, geplaatst moet worden; c. dat de roosterstaven ten hoogste 0.15 meter breed mogen zijnen scherp bijloopen tot 2 millimeter; de voorwaarden onder b en c uit te voeren volgens aanwijzing van den ingenieur voor het stoomwezen in het 2de district; d. dat de rookverbranding zoo volledig zij, dat geen hinderlijke rook den schoorsteen verlaat, bij gebreke waarvan alleen van cokes als brandstof gebruik mag worden gemaakt; e. dat de afgewerkte stoom niet in den schoorsteen worde afgeblazen; f. dat de inrigting voltooid moet zijn binnen zes maanden na de dagteekening van dit besluit. Onze Minister van Binnenlandsche Zaken is belast met de uitvoering
van dit besluit, hetwelk in het Staatsblad en gelijktijdig met het rapport van Onzen Minister van Binnenlandsche Zaken in de Staatscourant zal worden geplaatst. Het Loo, den 21sten Augustus 1876. WILLEM. De Minister van Binnenlandsche Zaken, Heemskerk. Uitgegeven den een en dertigsten Augustus 1876. De Minister van Justitie, van Lynden van Sandenburg. Bij Zijner Majesteits besluit van den 29sten Augustus 1876, n°. 16 is benoemd tot notaris binnen het arrondissement 's Gravenhage, ter standplaats de gemeente 's Gravenhage, A. G. Bodaan, candidaatnotaris en adjunct-commies bij het Departement van Finantien. Bij Koninklijk besluit van 30 Augustus 1876 , n°. 10, is, met ingang van 22 September e. k. , O. R. F. Immink herbenoemd tot burgemeester van Borculo. Bij Koninklijk besluit van 30 Augustus 1876, n°. 11, zijn benoemd tot gedelegeerden van de Nederlandsche Regering op het internationaal congres ter behandeling van vraagstukken betreffende gezondheidsleer, reddingsmiddelen en instellingen tot verbetering van den toestand der arbeidende volksklasse, hetwelk in September 1876 te Brussel zal gehouden worden, de heeren mr. P. F. Hubrecht, secretaris-generaal bij het Departement van Binnenlandsche Zaken, dr. H. H van Cappelle, referendaris bij dat Departement, en dr. L. Ali Cohen, inspecteur voor het geneeskundig staatstoezigt in Friesland en Groningen. Bij Koninklijk besluit van den 29sten Augustus 1876, n° 10, is aan don voor de dienst in Indie bestemden soldaat A. Hoffmann, van het koloniaal werfdepot, de vergunning verleend tot het draden van het Alsenkruis, hem door Zijne Majesteit den Koning van Pruissen geschonken, van de Oostenrijksch-Pruissische Medaille, ingesteld ter herinnering aan den veldtogt van het jaar 1864, en van de Duitsche Medaille, ingesteld ter herinnering aan den veldtogt tegen Frankrijk in 1870 en 1871. Bij Koninklijk besluit van den 29sten Augustus 1876, n°. 13, is bij den provincialen staf benoemd tot luitenant-kolonel, de majoor W. Muller , provinciale adjudant in Noordholland. Bij Koninklijk besluit van den 29sten Augustus 1876, n°. 14 , is benoemd tot Zijner Majesteits ordonnance-officier, da 2de luitenant R. baron van Heeckeren van Molencate , van het 8ste regement infanterie , die in verband daarmede in zijnen rang wordt overgeplaatst bij den grooten staf van het leger.
---

