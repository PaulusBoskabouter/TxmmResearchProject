OFFICIEEL GEDEELTE.
Bij Koninklijk besluit van 31 Julij 1876, n°. 15, is aan P. J. Bourdrez, gewezen commies ter provinciale griffie van Zeeland verleend een pensioen ten laste van den Staat, ten bedrage van f 1018'sjaars, op grond van de artt. 3 , 43 en 47 der wet betreffende de burgerlijke pensioenen , laatstelijk gewijzigd bij die van 31 Mei 1873 (Staatsblad n°. 64). Bij Koninklijk besluit van 4 Augustus 1876, n°. 22, zijn de benoemingen van mr. H. W. Waardenburg, burgemeester van Hagestein en Everdingen , tot secretaris dier gemeenten, goedgekeurd. Bij Koninklijk besluit van 4 Augustus 1876, n°. 23, is aan P. Vroege, brugwachter te Gorinchem , als blijk van Zr. Ms. goedkeuring en tevredenheid wegens do redding van een drenkeling aldaar, op 5 Julij jl , toegekend de bronzen medaille, ingesteld bij besluit van 22 September 1855 , n J . 64, alsmede een loffelijk getuigschrift.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135) en op zijne beschikkingen van 29 October, 27 November, 29 December 1875, 31 Januarij, 13 Maart en 22 Mei 1876, opgenomen in de Staatscourant van 30 October, 28/29 November, 30 December 1875, 1 Februarij, 14 Maart en 23 Mei daaraanvolgende; Heeft goedgevonden : 1°. te bepalen dat, met ingang van 6 dezer, de artt. 1, 3, 4, 5, 6 en 7 van het aangehaald Koninklijk besluit niet langer van toepassing zijn op de volgende in gemelde beschikkingen opgenoemde gedeelten van gemeenten in Friesland : A. de gedeelten van de gemeente Wijmbritseradeel, in gebruik bij H. P. Meilema te Nijland , P. R. van der Zijl te Offingawier en J. A. Visser te Abbega; B. het gedeelte van de gemeente Rauwerderhem, in gebruik bij K. Zuidstra le Sybrandaburen; C. het gedeelte van de gemeente [Hennaarderadeel, in gebruik bij F. Hettinga, te Oosterend; D. het gedeelte van de gemeente Leeuwarderadeel, in gebruik bij J. Hoitinga, te Huizum ; 2°. met ingang van 6 dezer, de artt. 1, 3, 4, 5, 6 en 7 van het aangehaald Koninklijk besluit van toepassing te verklaren : A. in de gemeente Wymbritseradeel, op het huis en het erf, in gebruik bij W. Boonstra te Goënga, en kadastraal bekend gemeente Scharnegoutum, sectie C, n°. 145; B. in de gemeente Wonseradeel, op het huis en het erf, in gebruik bij T. H. de Vries te Witmarsum, en kadastraal bekend gemeente Witmarsum, sectie C, n°. 1003; C. in de gemeente Dcniawerstal, op het huis en het erf, in gebruik bij D. A. Douma te Dijken, en kadastraal bekend sectie F, n°. 23; D. in de gemeente Workum , op het huis en het erf, in gebruik bij D. van der Werf aldaar, en kadastraal bekend, gemeente Workum , sectie A, n". 1944 en 1945. 's Gravenhage, 5 Augustus 1876. Heemskerk.
---

RIJKSKWEEKSCHOOL VOOR VROEDVROUWEN.
Met 1 October dezes jaars is er gelegenheid tot plaatsing van 7 leerlingen aan de Rijkskweekschool voor vroedvrouwen te Amsterdam. Die leerlingen genieten van het Rijk huisvesting, voeding, verpleging en onderwijs gedurende twee jaren, ten ware zij zich door wangedrag of door gebleken ongeschiktheid voor de betrekking van vroedvrouw, een verder verblijf aan de school onwaardig toonen. Bovendien kunnen negen uitwonende leerlingen aan de lessen deel nemen. Alleen zij worden opgenomen of kunnen als uitwonende leerlingen worden toegelaten, die: 1". van 20 tot 35 jaren oud zijn, eene goede gezondheid genieten en vrij zijn van ligchaamsgebreken, welke haar bij de uitoefening van het beroep van vroedvrouw hinderlijk zouden zijn; 2°. in staat zijn hare gedachten, zoowel mondeling als schriftelijk, geregeld mede te deelen, eene duidelijke hand schrijven en bekend zijn met de hoofdregels van de rekenkunde, en 3°. onbesproken van gedrag zijn, waarvan moet blijken uit een getuigschrift, door het gemeentebestuur van hare woonplaats in Augustus dezes jaars af le geven. Belanghebbenden worden uitgenoodigd van haar verlangen om geplaatst ts worden, vóór 10 September e. k. kennis te geven aan den voorzitter van den geneeskundigen raad der provincie waarin zij hare woonplaats hebben : voor Noordbrabant en Limburg, dr. A. F. J. Ingenhousz, te Breda ; voor Gelderland en Utrecht, dr. G. van Overbeek de Meijer, te Utrecht; voor Zuidholland, dr. L. J. Egeling, te 's Gravenhage; voor Noordholland, dr. J. Penn , te Amsterdam;
voor Zeeland, dr. A. Fokker, te Middelburg; voor Friesland en Groningen, dr. L. Ali Cohen, te Groningen; voor Overijssel en Drenthe, dr. L. Lubach, te Kampen, 's Gravenhage, 5 Augustus 1876. Voor den Minister, De Secretaris-Generaal, A. C. van H eusde, l. S.-G.
---

MINISTERIE VAN MARINE.
De Minister van Marine brengt, ten vervolge op de bekendmaking van den 27sten April jl., ter kennis van belanghebbenden, dat ook op schepen, komende van Kurrachee, de quarantaine-maatregelen zullen worden toegepast. 's Gravenhage, den 15den Julij 1876. De Minister voornoemd, Taalman Kip.
---

MINISTERIE VAN FINANTIEN.
De Minister van Finantien brengt ter kennis van belanghebbenden: 1. In de maand October aanstaande zal te 's Gravenhage een vergelijkend onderzoek plaats hebben van personen, die wenschen to dingen naar de betrekking van klerk bij den Rijkstelegraaf. 2. De rijkstelegraafklerken worden onderscheiden in klerken der eerste en der tweede klasse. Aanstelling geschiedt op eene jaarwedde van 350 gl., welke belooning voor de klerken, met het gewone dienstwerk belast, kan klimmen tot 800 gl. De klerken kunnen, mits voldoende aan de daarvoor gestelde eischen , uit hunne betrekking overgaan tot die van telegrafist. 3. Zij, die zich aan het sub 1 bedoelde onderzoek verlangen te onder wei pen, moeten zich daartoe vóór of op den 15den September aanstaande aanmelden by het Departement van Finantien door een op zegel geschreven verzoek , met naauwkeurige opgave van naam, voornamen en woonplaats. Daarbij moeten worden overgelegd bewijsstukken , ten blijke dat de candidaat is : a. Nederlander, geboren in een der jaren 1851 tot 1860 ingesloten; b. onberispelijk van gedrag, volgens verklaring, na den lsten Julij 1876 afgegeven door het bestuur der gemeente, waar de woonplaats van den candidaat is gevestigd. 4. Tot het vergelijkend onderzoek wordt niemand toegelaten, tenzij hij door een van wege het Rijk aan te wijzen geneeskundige is bevonden te zijn van een gezond ligchaamsgestel en zonder gebreken, met name doofheid en bijziendheid. 5. De na te melden kundigheden worden gevorderd : a. het vlug schrijven van net en duidelijk schrift; b. de Nederlandsche taal (het leveren van een opstel over een gegeven onderwerp in goeden stijl, zonder taalfouten en van degelijken inhoud); c. de Fransche taal (de candidaten behooren hunne gedachten daarin zonder moeite te kunnen uitdrukken , en een prozastuk uit het Nederlandsch in het Fransch te kunnen overbrengen zonder taalfouten, terwijl zij ook verklaring moeten weten te geven van de voornaamste taalregels) ; d. de beginselen der cijferkunst, met inbegrip van de leer der evenredigheden , die der gewone en tiendeelige breuken, en de kennis van het tientallig stelsel van maten en gewigten. 6. De aanstelling van hen , die aan de eischen van het examen zullen hebben voldaan, geschiedt naar mate de behoefte bij de Rijkstelegraafdienst die zal vorderen, en in de volgorde der rangnummers, den candidaten naar den graad hunner bekwaamheid toegekend. 7. Adressen om tot het vergelijkend onderzoek te worden toegelaten blijven buiten beschikking, indien zij op ongezegeld papier zijn geschreven of verzoeken behelzen tot ontheffing van eene of eenige der voorgemelde bepalingen. 8. Zij, die bij een vroeger dergelijk onderzoek niet voldeden , zullen, indien ook het in October aanstaande te houden examen met ongunstigen uitslag door hen wordt afgelegd, daarna niet meer worden toegelaten; De Audientie van den Minister van Finantien zal op Donderdag den lOden dezer niet plaats hebben.
---

MINISTERIE VAN OORLOG.
De Audientie van den Minister van Oorlog zal op Donderdag den lOden Augustus aanstaande niet plaats hebben.
---

NIET-OFFICIEEL GEDEELTE. BINNENLAND.
Bij het Departement van Koloniën is per telegram van den GouverneurGeneraal van Nederlandsch Indie het navolgende berigt uit Atjeh (dd. 23 Julij 1876) ontvangen : Nadat door de agerende colonnes op 13 Julij de moeijelijke overtogt
over de diepe, 47 meter breede Koeroeng Raba en daarmede de omtrekking van den vijand volbragt was, zijn zij over Leboe , waar de verblijfplaats van toekoe Tjihik werd verbrand, voortgerukt naar de Koeroeng-Raba- baai en hebben zij zich gelegerd in de nabijgelegen kampong Moesan. Aldaar bleven 3 compagnien ter bescherming van en tot het helpen aan den bouw eener nieuwe versterking achter, terwijl de overige drie compagnien den 14den Julij terugkoerden naar Boekit Seboen en den volgenden dag naar Kotta-Radja. Twee patrouilles — eene uit Pango, de andere uit Boekit Daroe — werden door d<m overmagtigen vijand aangevallen; de eerste leed een verlies van 10 dooden en 6 gewonden, de tweede verloor 5 man. Overigens was de vijand rustig. Da gezondheidstoestand was minder gunstig. Te Pedir werd, in tegenwoordigheid van den radja, het politiek gezag ter Noordkust door den adsistent-resident de Scheemaker van den stationscommandant overgenomen.
---

