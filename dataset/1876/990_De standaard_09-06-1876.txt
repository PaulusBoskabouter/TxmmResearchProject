De toekomst der Anti-revolutionaire partij.
Al staat het ook vast, dat de Antirevolutionaire richting, onafhankelijk van politieke w;sselingen, haar beteekc. is blijft behouden, toch is het daarom nog niet uitgemaakt, dat zij zich ook in het Staatsieven zal doen blijven gelden. Velen, die van harte het Evangelie belijden, zijn tegen het optreden van de Anti-revolutionaire richting in het Staatsieven gekant; zij ergeren zich zelf1? somtijds dat Evangelie en politiek met elkaar in verband gebracht worden. Hoe wilt gij, zeggen zij, de zuiverheid eener Evangelische belijdenis bewaren, indien gij er iemands politieke loopbaan van laat afhangen. Door politiek en Evangelie te verbinden, brengt gij de belijders van het Evangelie in verdenking van laag winof eerbejag. Zij, die zoo spreken, hebben, oppervlakkig beschouwd, groot gelijk. Vooral het verbinden van betrekkingen aan zekere geloofsbelijdenis, welke ook, is hoogst gevaarlijk; en menigeen, die meent het Evangelie beslist te moeten verwerpen, is niet slechts bekwamer, maar ook eerlijker ambtenaar, dan hij, die uitwendig tot de partij van »het Evangelie" behoort. Het is dan ook geenszins de roeping der belijders van het Evangelie, eene eigenlijk gezegde Staatkundige partij te vormen; natuurlijk kunnen ook zij voor de politiek, evenals voor eiken anderen werkkring, geschiktheid bezitten, maar op zichzelf is er geen reden om politieke betrekkingen enkel in handen te brengen van belijders van het Evangelie. Ook hebben de belijders van het Evangelie geen eigenaardig politiek program, d. w. z. zij zijn niet, op grond dier belijdenis, vóór of tegen Monarchie; vóór of tegen behoud; vóór of tegen algemeen stemrecht, enz. Maar welke is dan op politiek terrein hun beteekenis? Gelijk het Evangelie onophoudelijk strijd voert tegen ons zelf en tegen de zon Ie in het algemeen, zoo komt het ooi. menigwerf in botsing met bestaands wettelijke toestanden. Door de vernietiging van de zelfzucht stelt het zijn belijders in staat, niet alleen om de verkeerdheid te erkennen zelfs van die wettelijke toestanden, welke, schijnbaar althans, hua voordeel aanbrengen, maar ook om datgene te bestrijden, waaronder anderen dan zij zelf lijden. Het is juist die werking van het Evangelie, welke een zoo verbazenden ommekeer in de toestanden van het Heidendom teweeg heelt gebracht. Nu is dit evenwel nog geene reden tot vorming van een politieke partij; het Evangelie bereikt in den regel de. verbetering van verkeerde wettelijke toestanden, eenvoudig door hervorming van den mensch zelven. Maar wanneer op de eene of andere wijze door menschelijke inrichtingen de volkomen vrije verkondiging van het Evangelie belemmerd wordt, wanneer er gevaar bestaat voor onderdrukking van datgene, waarop de Evangeliebelijders bovenal steunen, dan is ervoor hun aaneensluiting, ter behoud van het Evangelie, aanleiding en noodzakelijkheid. Hetgeen iedere maatschappelijke kring, die een gemeenschappelijk belang te verdedigen heeft, doet, mag evenzeer door den kring van Evangeliebelijders gedaan worden. Toen de Roomsche Kerk de vrije verkondiging van het Evangelie op straffe des doods verbood, sloten de Evangeliebelijders zich aaneen ter hervorming ook van politieke toestanden, ten einde de wettelijke belemmeringen uit den weg te ruimen. Hetzelfde zien wij in Engeland, toen de wetten de vrijheid der drukpers aan banden legden. Het was vooral de Evangeliebelijder Milton, die, juist om de vrijheid der Evangelieverkondiging mogelijk te maken, het meest bij. droeg tot invoering der drukpersvrij- i heid. Eveneens de dissenters, en de Chris- ' ■ telijke Gereformeerden terl onzent. In bevoorrecht;- Kerken toch wordt de belijdenis op den duur onveranderlijk en ' uitwendig, en daardoor wordt de vrije , werking des Evangelies te;> hoogste , belemmerd. Het Evangelie eischt vul- : komen vriie en onbaatzuchtige aaneensluiting. Daurom .treed Gruen van f, Prinsterer, schoon zelf niet Afgeschei- j den, zoo krachtig voor de rechten der Afscheiding. En ditzelfde is nu ook de aanlei- '. ding tot den strijd op sch'.olterrein. Vóór 1848 waren velen var. meening, dat in de school het kind niet tot het Evangelie werd opgeleid; maar de Overheid belemmerde de oprichting der vrije scholen. Groen van Prinsterer, schoon tot aan zijn dood toe van meening, dat het geven van onderwijs van de overheid mocht uitgaan, streed toch voor de vrije school. Na 1848 heeft hij al zijn krachten ingespannen om de overheidscholen zóó te doen inrichten, dat het Evangelie er vrije toegang had. Doch toen dit van Staatswege verboden werd, moest de strijd uitloopen op een bestrijding der overheidsscholen in het algemeen. Groen was en bleef van oordeel, dat de Staat onderwijs mag en moet geven. Op dit punt was hij het met bijna al zijn tegenstanders eens. Maar, als de Staat zich met opvoeding direct bemoeit, dan moet hij allereerst — het geldt immers de vorming van den geest, — de werking des Evangelies toelaten en bevorderen. Niet- om van Staatswege het Evangelie te steunen, was het hem te doen; neen; ook voor de Israëlieten vorderde hij hetzelfde als voor zich; voor hen wilde hij, uit eerbied voor hun gewetensbezwaren, eigen scholen. Maar geen scholen wilde hij, waar de Evangeliebelijders, of zij die hun genegen waren, ook maar eenigszins belemmering ondervonden in de verkondiging van het Evangelie. Vrije scholen waren hem daarom welkom; men kon zich zelf helpen, waar men met de overheidsschool niet tevreden was. Doch die zelfhulp was feitelijk onmogelijk voor diegenen, die te behoeftig zijn on; op eigen kosten kostbare scholen in te richten. Ue armen hebben, zoo leert het Evangelie, evenzeer een geweten, dat geëerbiedigd moet worden, als de rijken; maar hun geeft de Nederlandsche wet geen scholen waar ook in hun geestelijke behoeften voorzien wordt; slechts als zij zich om het Evangelie niet bekommeren, heeft zij hart voor hen. Zoo loopt al wederom de vrije verkondiging van het Evangelie gevaar; juist daar, waar zij de diepste en heilzaamste werking zou kunnen uitoefenen, wordt zij verboden. Zóo wordt de Evangeliebelijder dus telkens geroepen zich, ter behoud van het Evangelie, met zijn geloofsgenooten aaneen te sluiten. Uit aaneensluiting op dien grond ontstaat voor de reine belijdenis van het Evangelie geen gevaar. In dien strijd wordt niet de vorming van een eigenlijke politieke partij beoogd. Men sluit zich aaneen en werkt dikwijls — denk aan het verbond der kooplieden tijdens de Reformatie — in stilte, achter de schermen, zonder naar uitwendig gezag of hooger posten te verlangen. Ook de werkkring van die Evangeliebelijders blijft, zelfs op politiek gebied, een eigenaardige. Hoofdzakelijk bestaat hij in offervaardigheid, in afstand van aardsche goederen. Heeft niet onze nu gestorven leidsman ons daarvan een treffend voorbeeld gegeven, en wordt dat voorbeeld niet door duizenden gevolgd ? Voorzeker: ook bij verkiezingen als anderszins moet de anti-revolutionair op zijn post zijn, ten einde mannen in de Regeering te brengen, die de belemmeringen voor de vrije Evangelieverkondiging uit den weg helpen ruimen; maar zijn grootste kracht, de kracmV die de wereld overwint, openbaart hij in zijn bereidwilligheid om alles, tijd, geld, roem, al naar gelang het gevraagd wordt, af te staan voor het ééne groote doel dat hij najaagt. : ,„AJ[ hebben dus die EvangeliebeHj- ! ders "of antirevolutionairen geen staat- ' kundig program, al missen zij zelfs een uitnemenden leider, toch blijft hun beteekenis on politiVk terrein dezel'dej tot ■ tijd en wijle het wettelijk beletsel van de vrije Evangelie verkondiging uit den weg is geruimd, en zoolang geen andere wettelijke belemmering wordt opgeworpen. Is dit eenmaal geschied, dan blijft wel de anti-revolutionaire richting, even als elke andere, ook op politiek gebied haar invloed openbaren, door de gewichtige gevolgtrekkingen harer grondbeginselen, — maar dan is er aan eene antirevolutionaire partij, in den zin van staatkundige partij, geen behoefte Op dit oogenblik dus is er voor ontbinding der anti-revolutionaire partij noch aanleiding, noch wenschelijkheid. Integendeel. Met vernieuwden ijver moeten de Evangeliebelijders zich aaneensluiten; door offervaardigheid toonen hoezeer het hun ernst is met de zaak die zij verdedigen; vast blijven staan op het standpunt, waaraan zij hun geestelijke kracht ontieenen. Deze vasthoudendheid aan het beginsel dat zij belijden, brengt evenwel geen afstooting meê van hen, die zich aan dat beginsel niet aansluiten. Want ook zij mogen zeggen: wie niet tegen ons is, is met ons. Onder hen, die het Evangelie als een versleten ideaal, niet als een levende werkelijkheid beschouwen, zijn er velen die de gewetensvrijheid in eere houden, niet slechts in schijn, maar ook dan, wanneer de tegenstander kracht openbaart. Langen tijd hebben ook velen, die het Evangelie verwierpen, warm gestreden voor de rechten en de bevrediging van de behoeften der minderheid. Op dit oogenblik zijn de meesten hunner, helaas 1 naar het kamp overgeloopen van hen, die voor gewetensbezwaren »van de schare die de wet niet kent" de schouders ophalen 1 Niet allen wel is waar; maar toch is nog grooter afval te vreezen, want alleen het staan in het Evangelie schenkt op den duur de kracht om de gewetensvrijheid, ook van dwalenden, te durven eerbiedigen. Maar daar staat tegenover, dat, hoe stouter liet recht der gewetensvrijheid ontkend wordt, hoe beter de oogen opengaan dergenen, die tot dusver den diepen zin van de tegenstelling: Evangelie en Revolutie, niet doorgrondden. Weiverre dat de anti-revolutionairen geen toekomst hebben, zullen zij, niet om posten te verkrijgen, maar om te lijden voor de handhaving van het Evangelie, zich meer en meer vereenigen, ten einde voor de zwakken en kleinen dezer wereld die Blijde Boodschap te behouden, die hen heeft vrijgemaakt van het juk van tyrannieke en zedelooze meestejs, om hen te onderwerpen aan de macht van een onzichtbaren, maar liefdevollen Vader. En al mocht ook, wat wij niet hopen, tot vorming eener staatkundige partij, in den zin, waarin dit hier bedoeld wordt, allengskens de gelegenheid vervallen, geen dood of tegenspoed kan ons de begeerte en den moed benemen, om door onze eigen daden, door liefde voor vrijheid van anderen en offervaardigheid ten behoeve van de geringen naar de wereld, te toonen, dat onze eigenlijke Leidsman leeft en dat er dus geene reden bestaat om zich te verheugen over het naderen van het uiteinde dier partij, welke tegenover de Revolutie het Evangelie blijft plaatsen. >»»*«C<t'
---


„Ou diantre la vertu Se niche-t-elle?”, waar zou men niet al vereering van onze be" lijdenisschriften gaan zoeken, zoo dachten wij, toen wij dezer dagen de Bildtsche Cour. in handen namen. Wat niemand vermoed zou hebben, troffen wij daar . aan, en wij beginnen levendige hoop te koesteren, dat onze moderne broeders nn toch eindelijk de voortreffelijkheid van onze belijdenisgeschriften zullen gaan er! kennen, en met een weinig meer eerbied ' dan tot dus ver over de geestesproducten 1 der Dordsche vaderen zullen gaan spre; I ken. Het doet ons zoo goed, die Courant r I den eersten stap op den goeden weg te
zien doen, dat wij niet nalaten kunnen haar woorden in hun geheel meê te deelen. *Er bestaat nog voor de hervormde kerk een cai<-chismus «ofte ouder wijsinge in de Christelicke Leerc". Gews zal die katechismus verouderd rijn n voor onzen tijd niet meer passen, maar onze ouden van dagen zien toch altijd nog met eerbied op tegen dien Heidelbergschen katechismus. »Als gö daar die plechtige vragen det inleiding leest: »»Welck is uw eenige troost, beyde in 't leven en de sterven?" »»Hoe veel stucken zijn u noodigh te weten, op dat gij in deesen troost saliglick leven ende sterven meugt?" »dan gevoelt gij dat onze vaderen hier de hoogste belangen des levens naar hunne inzichten hartgrondig gaan onderzoeken en bewijzen. En al komen ons, kinderen van de negentiende eeuw, thans bewijsvoering en .levensbeschouwing onvoldoende voor — wij denken er niet aan met onzen ouden Heidelbergschen katechismus een loopje te nemen. »Dat was weggelegd vooreen predikant te 's Hertogenbosch, die Nederland heeft verrast met een katechismus... over de schoolquaestie." Edele verontwaardiging, niet waar? Laat- ons hopen dat, nu onze moderne broeder zelts een imitatie van den vorm onzer belijdenisschriften, 'niet in een parodie, maar in een hoog ernstig stuk, heiligschennis acht, weldra minachting van ilen inhoud dier geschriften door hem nog strenger veroordeeld zal worden. Eene verduidelijking. Wij zijn, bij onze berekening van hetgeen de invoering der Moensche plannen ons kosten zal, uitgegaan van de vooronderstelling, dat alle kinderen de openbare school zouden bezoeken. Sommigen schijnen te meenen, dat die vooronderstelling berust op de vrees, dat, na aanneming van het Moensvoorstel, het vrije onderwijs zal gedood worden. Die meening is onjuist. Wel gelooven wij dat nog meerdere ouders dan thans gedwongen zullen worden hun kinderen te zenden naar onderwijzers die zij niet vertrouwen — maar geheel te niet gaan zal de vrije school in Nederland niet; daarvoor is zij te nationaal. Onze vooronderstelling berust op de redeneering van dezelfde partij, die het Moensvoorstel verdedigt. Gij vindt, zeggen wij tot haar, geheel de schatkist voor u te nemen, omdat gij voorgeeft dat uwe school voor allen voldoende is. Welnu ! dan moet gij, voorstanders dier voor allen voldoende school, bij uwe berekening niet rekenen op hare b/ifvendeonroldcendheid voor een deel der natie.
---

Buitenland.
Frankrijk. De Agence Havas heeft een drietal brieven ontvangen, waarin beschouwingen worden medegedeeld omtrent den stand van zaken in het Oosten.
In de eerste dezer brieven, gedagteekend uit Ems, waar keizer Alexander en prins Gortchakoff toeven, wordt gezegd, dat d; Russische diplomaten zeer verwonderd zijn over de weigering van het kabinet van St. James, om zijne goedkeuring te hechten aan het memorandum der drie Noordelijke mogendheden, terwijl deze diplomaten innerlijk overtuigd waren dat de aan Turkije gestelde eischen veel verscherpt behoorden te worden. Deze verwondering, om het zachtste woord te bezigen, zou het Russische gouvernement echter niet beletten zich vredelievend te betoonen ten opzichte van Turkije, voor zooveel dit zou zijn overeen te brengen met de plichten, aan Rusland opgelegd in zijn rol vanden natuurlijken beschermer van het Slavische ras.
In den tweeden brief, geschreven uit Londen, wordt opgemerkt dat de staatsgreep van 29 Mei in de eerste plaats is veroorzaakt door den wensch om aan de inmenging van het Russische gezantschap in de aangelegenheden van Turkije een einde te maken, eene noodzakelijkheid die de leiders van het jong Turkije bewoog te verklaren, dat het de wenschelijke hervormingen wil invoeren, zonder dat het echter wil erkennen dat zij zijn opgedrongen aan Turkije door hen, die een ander doel najagen. Deze wijze van zien zou levendige sympathie bij het gouvernement en het Engelsche volk hebben gewekt. De correspondent voegt er bij, dat men ernstige gebeurtenissen zou moeten te gemoet zien, indien eenige mogendheid intervenieerde in de geschillen tusschen de Porte en de opstandelingen. Inderdaad — zegt de Indtpendance — Engeland bereidt zich krachtig voor alle mogelijke eventualiteiten voor. De ijver, daarbij aan den dag gelegd, is van groote beteekenis. In den derden brief, die uit Berlijn is verzonden, wordt medegedeeld dat de Turksche aangelegenheden er onder anderen toe geleid hebben om de openbare meeniog m Duitschland op een dwaalspoor te brengen. Men weet blijkbaar geen keuze te doen tusschen Rusland en Engeland. ' Wien moet men volgen van deze antagonisten? Aan deze mededeelingen voegt Havas eene depêche uit Konstantinopel van 6 Juni toe, houdende mededeeling van het bericht dat de Porte een wapenstilstand van zes weken aan de opstandelingen heeft verleend, ten einde den tijd te hebben om met hen te onderhandelen. — Sedert eenige dagen verschijnen onder het pseudoniem Singulus politieke brieven in de Opinion Nationale. Zij maakten veel indruk, maar thans hecht men er nog grooter beteekenis aan nu het bekend is geworden dat de heer Thiers ze dicteert. De schrijver betoogt in zijn jongsten brief dat Frankrijk tegenover de Oostersche quaestie eene afwachtende houding moet aannemen. Komt het tot een conflict dan kan Frankrijk later, indien het zijne krachten niet heeft verspild, als scheidsrechter optreden en zoodoende zijne positie herwinnen. — Het eerste deel van een nieuw werk van Guizot, getiteld: Histoirtd'Angleterrey racontie h mes heeft het licht gezien. De dochter van Guizot, Mevr. de Witt, bezorgt de uitgave. Duitschland. Men verwacht, zegt de National Zeitung, dat het Huis der Afgevaardigden zijn zittingen op 20 dezer zal hervatten en niet vóór dien tijd. De punten van behandeling in de eerstvolgende zitting zullen tegen het einde dezer week openbaar worden gemaakt. Uit de orde van den dag zal dan tevens blijken, wanneer het Huis zijn zittingen zal hervatten. Zwitserland. De Regeering van het kanton Genève heeft bekend gemaakt, dat, blijkens een aantal bij haar ingekomen officieele rapporten, verscheidene katholieke priesters, zijnde vreemdelingen, woonachtig buiten het kanton, op verschillende plaatsen in het kanton predikatiën houden, waarin zij de ingezetenen aansporen tot verzet tegen wet en overheid. Mitsdien heeft de regeering bepaald, dat een katholiek priester, vreemdeling en buiten het kanton woonachtig, in het kanton geen godsdienstoefening mag houden en niet mag prediken of onderwijzen dan na vergunning van regeeringswege. Dit besluit is gegrond op de daarbij vermelde Bondsen kantonnale wetsbepalingen. Volgens het Journal de Genhie ligt echter in die bepalingen niets, waarmede de Regeering dien preventieven maatregel zou kunnen rechtvaardigen. Turkije. De Berlijnsche correspondent van den Times meldt, dat er verscheidene symptomen zijn eener wijziging in de onderlinge verhouding der Mogendheden, welke hierop neder komt, dat graaf Andrassy er ernstig aan denkt >Ruslands zijde te verlaten 'en Engelands opinie ten aanzien van de Oostersche quaestie te omhelzen. Ook Frankrijk en Italië hebben aan hunne ambassadeurs te Konstantinopel instructies gezonden, welke zekere neiging verraden om het over een anderen boeg te wenden en tot de politiek van 1854 terug te keeren." Duitschland, zegt de correspondent verder, geeft geen uiterlijke teekenen zijner voornemens en de ministerieele bladen herhalen slechts, dat het Rijk niet onmiddellijk belang heeft bij de hangende quaestie. Van Rusland schijnen de Slaven in alle landen te verwachten, dat 't spreken zal, zoodra zijn leger aan dè Pruth staat. Het feit dat Servië, terwijl het tot den oorlog gereed Is, zich niet wreekt wegens schennis der grenzen door Turksche troepen, schijnt aan te duiden dat 't wacht tot Rusland het signaal geeft. Reeds somt de Ruski Jfir, orgaan der St Petersburgsche panslavisten, terwijl het den oorlog als zeker aanstaande beschouwt, de plaatsen op waar de Oostenrijksche troepen geconcentreerd zullen worden om den aanval van het Russische leger af te weren. Dit is zeer zeker eene hoogst merkwaardige verklaring. — De civiele lijst van den nieuwen Sultan is vastgesteld op / 1,200,000 in de maand. Het particulier vermogen van zijn voorganger, ongeveer 150 milhoen bedragende, zal ten deele worden besteed tot betaling van achterstallige soldij aan de troepen én ambtenaren. Het overige zal eene reserve vormen voor het geval dat een oorlog mocht uitbreken. »1a Francè" bericht, dat de ex-maarschalk B«- tftbM een geschiedenis van den oorlog van 1870 en in het bijzonder van het beleg van Metz in Spanje heeft uitgegeten. . , — Het hof van de Seine heeft op grond van verjaring uitspraak gedaan tegen de erven De Launay, die de familie Orleans gedaagd hadden tot betaling eener som van 120,000 f»»., door De I*un»y in 1788 aan des hertog van Orleans geleend, — Jules Simoa zal den 22a Juni ia de Académie Francaise zijn intree-rede honden. — Te PhiUdelphia heeft zich een comité gevormd om eea standbeeld voor Columbus op te richten. Eerevoorzitter is de Koning van Italië.
---

