NEDERLANDEN.
Bij besluit van den 14den December jl., n°. 108, heeft Zijne Majesteit aan Hoogstdeszelfs raad van legatie J. P. baron van Aerssen Beijeren van Voshol vergunning verleend tot het aannemen en dragen der versierselen van ridder der Dannebrogsorde 3de klasse, hem door Majesteit den Koning van Denemarken geschonken.
Bij besluit van 11 December jl., n°. 79, heeft Zijne Majesteit goedgevonden den heer J. J. van Overzee , wiens diensttijd als lid der Commissie voor de Rhijnvaart te Rotterdam met den 3lsten December 1852 eindigt, op nieuw in die betrekking te benoemen.
Bij Koninklijk besluit van den 17den December 1852, n°. 62, is het kantoor der directe belastingen en accijnsen te Alphen (Gelderland) ingetrokken, en met dat derzelfde middelen te Appeltern op den voet van e'dn kantoor vereenigd , onder voortdurend beheer van den ontvanger H. de Graaf aldaar.
Bij Koninklijk besluit van den 17den December 1852, n°. 63 , zijn benoemd tot ontvangers der directe belastingen en accijnsen ; te Wieringen, de heer J. W. Veen Valck, thans ontvanger derzelfde middelen te Horssen; te Horssen, de heer D. L. Heinsius, te Kuijk. Bij Koninklijk besluit van den 17den December 1852, n°. 64, is benoemd tot ontvanger der directe belastingen, in- en uitgaande regten en accijnsen te Workum, de _ heer D. van der Werff, thans ontvanger der directe belastingen en accijnsen te Koudum.
Bij Zijner Majesteits besluit van den 14den December 1852, n°. 109, is de heer B. Coster , te Amsterdam, erkend als consul-generaal van het groot-hertogdom Saksen-Weimar-Eisenach, in het koningrijk der Nederlanden.
---

MINISTERIE VAN FINANTIEN.
De Minister van Finantien
Brengt bij deze ter kennis van de Belanghebbenden, dat krachtens de Wet van 4 November 1852 (Staatsblad n°. 190), op Zaturdag den lsten Januarij 1853 en vervolgens zullen worden afgelost alle niet vroeger uitgelote Aandeelen in ; I°. de Geldleening voor den aanleg van den Straatweg van Zeist naar Woudenberg; 2°. die voor de Bestrating van den Weg van Amsterdam langs de Weesperzijde naar Naarden ; en dat mistdien de renten dier leeningen niet verder dan tot gemelden dag kunnen worden goedgedaan. De Aflossing zal geschieden ten Kantore van den Staatsraad jhr. mr. J. van Iddekinge, Agent van het Ministerie van Finantien, in de Spinhuissteeg te Amsterdam, tegen intrekking der Aandeelen, in dorso voor voldaan geteekend en voorzien van alle daarbij behoorende onverschenen interest-coupons, onder bijbetaling, voor zooveel de Aandeelen der laatstgemelde Leening betreft, van negen maanden Rente, ter somma van f 33.75 per Aandeel, waarvoor mede aan de keerzijde der Obligatien voor voldaan is te teekenen. 'sGravenhage, den 20sten November 1852. De Minister voornoemd, Vax Bosse. De Minister van Finantien herinnert bij deze aan zijne bekendmaking van den sden Junij 1851, volgens welke de muntbiljetten uitgegeven volgens de wet van den 17den September 1849 (Staatsblad n°. 46), voor de houders, welke dit mogten verlan ren, opvraagbaar zijn bij de Nederlandsehe Bank te Amsterdam en aldaar zullen worden uitbetaald in Nederlandsehe zLveren munt. Deze bevoegdheid tot opvraging duurt evenwel voort -ook na den Sisten December 1852, en zullen de gezegde muntbiljetten modo voortdurend in alle betalingen aan de schatkist en op alle Rijkskantoren worden aangenomen. 'sGravenhage, den 2Ssten November 1852. De Minister van Finantien, Van Bosse.
---

BUITENLANDSCHE BERIGTEN. FRANKRIJK.
Het Fransche regeringsblad van gisteren, den 17den, berigt dat de Deensche gezant den Keizer de geloofsbrieven heeft overhandigd, waarin hy als vertegenwoordiger van Denemarken bij het keizerlijk gouvernement wordt geaccrediteerd.
Verder logenstraft het regeringshlad de geruchten van aanstaande veranderingen in de zamenstelling van het Fransche kabinet. De Keizer zoude zich den I7den naar het keizerlijk landgoed te Compiègne begeven en daar eene jaglpartij houden, tot bijwoning waarvan vele aanzienlijke personen uitgenoodigd waren. Hij zou den 23sten of den 24sten dezer te farijs terugkomen ; eerst na zijne terugkomst zouden, naar gemeld wordt, de gezanten van Oostenrijk, Pruissen en Rusland, nagenoeg gelijktijdig, aan den Keizer hunne nieuwe geloofsbrieven overhandigen. ■—■ De Moniteur van den 16den dezer behelst eene mededeeling betreffende den staat der Fransche finantien aan het eind dezes jaars. » Die staat — zegt het regeringsblad — is zeer voldoende. In de begrootinovoor 1852 werden de uitgaven geraamd op fr. 53,985,242 meer dan de inkomsten, terwijl na bet vaststellen der begrooting voor spoedvereiichende of' onvoorziene uitgaven nog fr. 47,203,400 is beschikbaar gestold; zoodat er een tekort van nagenoeg 101 millioen zoude bestaan, ndien al de beschikbaar gestelde gelden waren uitgegeven en de inkomsten niet meer dan de raming bedragen hadden. Doch de indirecte inkomsten overtreffen die van het vorige jaar niet slechts met een bedrag van 37 millioen, waarop bij het vaststellen der begrooting o-erekend was, maar met minstens zestig millioen. Eene zoo aanzienlijke vermeerdering dezer inkomsten is een verschijnsel van den heugelijksten aard, een schitterend blijk van algemeene welvaart en rijkdom. Buitendien zullen de directe staatsinkomsten nagenoeg twaaf millioen meer dan het geraamde bedrag opbrengen. Hebben alzoo de gezamenlijke inkomsten nagenoeg vijf en dertig millioen meer bedragen dan de raming, vaa den anderen kant blijft op de beschikbaar gestelde gelden eene som van zes en twintig millioen onuitgegeven: het tekort over 1852 bedraagt alzoo slechts veertig millioen. Om deze uitkomst juist te beoordeelen, bedenke men, dat de Staat, terwijl hij voor 40 millioen schuld maakte , in den loop dezes jaars drie en zeventig millioen besteedt tot uitvoering van buitengewone openbare werken, eene uitgave van productiven aard, hoedanige niet zoo zoo zeer als eene uitgave maar, zoolang zij met wijs overleg beperkt worden, veeleer als een voorschot en eene voordeelige geldbelecoiricr moeten worden aangemerkt. Het tekort is onbeduidend, vergeleken met de groote dingen die dit jaar gedaan zijn , met de groote werken die de Keizer heeft gelast, met de maatregelen tot herstel van vrocer aangerigt kwaad, die hij heeft tot stand gebragt. De vlottende schuld zal door dat tekort niet aanmerkelijk worden verzwaard, want zij is, niettegenstaande hetgeen van vroegere diensten ten haren laste gekomen is, veelmeer dan voldoende om in de behoeften te voorzien, gelijk daaruit blijkt dat er thans 152 millioen in de schatkist is." — De Moniteur behels! weder eene mededeeling strekkende om aan de wegens politieke redenen in gevangenschap of ballingschap verkeerende personen den weg tot het verwerven van gratie aan te wijzen en gemakkelijk te maken. » De bedoelde personen — zegt het regeringsblad zijn óf door den burgerlijken of door den militairen regter of door regterlijke coramissien van gemengden aard gevonnisd ; al deze vonnissen zijn even wettig, daar de commissien ten gevolge van den staat van beleg krachtens de hooge wet van het algemeen welzijn ingesteld werden. Echter is ten allen tijde onderscheid gemaakt tusschen do veroordeelden door buitengewone vierscharen en door de gewone justitie. De regering moest onderscheid maken tusschen hen die om louter politieke redenen veroordeeld zijn en degenen die onder voorwendsel van politieke bedoelingen misdaden gepleegd hebben welke met de zedewet in strijd zijn, dat is te zeggen dieven en moordenaars. Ook moest de regering onderscheid maken tusschen hen die slechts werktuigen of'handlangers geweest zijn, en degenen die bij de aanslagen tegen de openbare orde aan het hoofd stonden en door de jury of den krijgsraad of' het hooge staatsgeregtshof. veroordeeld zijn, en alzoo alleen in den wettelijk bepaalden vorm kunnen begenadigd worden. Behoudens deze uitzondering, zal de vrijheid hergeven worden aan allen die onder de gevolgen onzer rampzalige burger J twisten gebukt gaan; de gebannenen en zij die bij maatregel van algemeene veiligheid uit Frankrijk verwijderd zijn, kunnen in het land terugkeeren, mits zij het gezag erkennen hetwelk door den wil der natie mot eene zoo indrukwekkende meerderheid van stemmen is hersteld geworden. Het gouvernement matigt zich niet aan, hun de bewoordingen voor te schrijven waarin zij van die erkenning moeten doen blijken ; nog minder wil het hun verklaringen opdringen, die een man van eer niet zoude kunnen onderschrijven. Wat de regering wil, niet voor haar zelve maar voor het belang der natie door wie zij met de zorg voor de algemeene rust is belast, is dat degenen wien het zal vergund worden in het vaderland terug te keeren, door een afdoenden waarborg de zekerheid geven dat zij elk vijandig opzet tegen de gevestigde orde van zaken opregtelijk hebben opgegeven. Minder mag de Keizer niet vergen ; hij mag 's lands belang niet in de waagschaal stellen alleen om aan de inspraak van zijn hart te kunnen voldoen." In deze mededeeling ziet men eene bevestiging van hetgeen reeds uit het stilzwijgen der gouvemements-organen is opgemaakt, dat tot nog toe geen der politieke tegenstanders van de tegenwoordige regering, welke zij noodig geacht heeft uit het land te verwijderen of van hunne vrijheid te
terooven, ïn onderwerping gekomen Is. Wel werd onlangs in die bladen een brief' medegedeeld van den heer Chavoix, een minder bekend lid der Bergpartij in de voormalige Wetgevende Vergadering, waarbij deze in de nederigste bewoordingen onderwerping beloofde en gratie verzocht ; een verzoek waaraan onverwijld voldaan werd ; doch thans blijkt uit den Moniteur zelven dat de heer Chavoix beweert dien brief niet geschreven te hebben. Intusschen is het hem gegeven verlof om in Frankrijk terug te keeren , niet ingetrokken. Het schijnt dat een staatsman die vroeger naauw aan het Huis van Orléans verbonden was, dezer dagen bij den Keizer vruchtelooze stappen gedaan heeft om eene verzachting te verwerven van het decreet waarbij de goederen der Orléans aan den Staat toegeëigend of derzelver verkoop binnen zekeren termijn gelast is. In de Indépendance Belge, een blad welks betrekking met de Orleanistische partij bekend is, wordt verklaard dat die stappen zonder voorkennis der Prinsen van Orléans zijn gedaan en dat die Prinsen hunne aangenomen gedragslijn van waardige lijdzaamheid niet verlaten. Intusschen doen zij den verkoop hunner uitgestrekte bezittingen in Frankrijk onafgebroken voortzetten, zoodat deze nog vóór den door het besluit gestelden termijn zal zijn afgeloopen.
— De commissie van den Senaat, die met het voorbereidend onderzoek der van regeringswege voorgedragen wijzigingen der constitutie heiast was, heeft eergisteren haren arbeid ten einde gebragt, en den heer Troplong met het opmaken van haar rapport belast. Het schijnt dat de Keizer in eene geringe verandering der voordragt heeft bewilligd, waardoor de door hem verlangde onbeperkte magt tot het aangaan van handelsverdragen cenigermate zoude worden getemperd, en dat hierop de meerderheid der commissie hare andere bezwaren ter zijde gesteld en zich voor de aanneming der voordragt verklaard heeft. — In Engelsche dagbladen wordt gewaagd van een gastmaal hetwelk dezer dagen door officieren van het Parijsche leger gehouden en waar een toast op de uitbreiding der Fransche grenzen zoude gedronken zijn. In de Fransche gouvernements-organen wordt dat berigt tegengesproken en gezegd dat het bedoelde gastmaal alleen door soldaten gehouden en door geen enkel officier bijgewoond is. Te Parijs is eergisteren een vlugschrift van zekeren Le Masson uitgekomen waarin de inlijving van België en Savoije in Frankrijk als eene uit de historie blijkbare behoefte van Frankrijk wordt voorgesteld. Men zou aan dit geschrift geen bijzonder gewigt hechten, ware het niet zonder zegel uitgegeven, eene omstandigheid waaruit sommigen willen afleiden dat de uitgave met oogluiking der overheid zou hebben plaats gehad.
i— De Moniteur berigt dat overeenkomstig het decreet van den 26sten Maart jl. en de nader gegeven instructien betreffende het bestuur der Protestantsche kerkgemeenten, den sden en 6den dezer bijkans allerwege de verkiezing van de leden der kerkeraden plaats gehad heeft en met kalmte en waardigheid is volbragt. Het regeringsblad voegt er bij , dat de oude kerkeraden, alvorens zich te ontbinden, adressen aan den Keizer hebben gerigt, en deelt een dier adressen mede ; het is van den kerkeraad van Quincy-Ségy (in het departement van de Marne) en behelst onder anderen het volgende : n Wij danken Uwe Majesteit voor de welwillende zorgvuldigheid ons betoond door eene regeling van het kerkbestuur die beter aan de vereischten onzer kerkelijke tucht beantwoordt, en die ons doet hopen dat wij nimmer vruchteloos tot uwe verhevene regtvaardigheid de toevlugt zullen nemen, zoo vaak er iets te doen is om de vroomheid en de welvaart onder ons te doen leven. Onder de hoede der godsdienstvrijheid die gij ons eerlijk gewaarborgd hebt, zullen wij allen met vereende krachten werkzaam zijn om de beginselen der vroomheid, der geregtigheid en der liefde, welke wij uit onze heilige Evangeliën putten, vruchten te doen dragen; en het erkentelijke vaderland zal den naam van Napoleon 111 aan den roemrijken naam van Napoleon 1 paren." — DeParijsche Constitutionnel zegt dat Pruissen nog niet besluitenkan tot eene overeenkomst met Frankrijk ter waarborging van den letterkundigen eigendom, en dat hierdoor de uitvoering belemmerd wordt der door Frankrijk met andere leden van het Duitsche Tolverbond gesloten overeenkomsten van die strekking. Het blad hoopt dat die hinderpaal door de aangeboden tusschenkomst van Hannover zal worden weggeruimd.
---

