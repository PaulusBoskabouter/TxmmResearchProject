BUITENLANDSCHE BERIGTEN. TURKIJE.
Volgens in Triest ontvangen berigten uit Konstantinopel van den llden dezer had eene bezending van den handelsstand zich tot den minister van buitenlandsche zaken begeven, om vertoogen te doen tegen het door de regering uitgevaardigde verbod van de circulatie van vreemde muntspecien. Het antwoord van den minister wordt gezegd, wat de hoofdzaak betreft, ontwijkende, maar toch van eenigzins geruststellenden aard te zijn geweest. Uit Jérusalem had men berigten tot den 30sten November, volgens welke in do quaestie wegens de gewijde oorden eene nieuwe beslissing gevallen was, en wel ditmaal geheel in het voordeel der Grieksch- Katholieken. In den Hauran hadden de zaken een eenigzins gunstiger aanzien gekregen , hebbende onderscheiden Scheiks zioh bereid verklaard, om zich "aan de regering en hare verordeningen te onderwerpen.
---

ITALIE.
Terwijl de Sardinische Senaat beraadslaagt over het wets-ontwerp tot invoering der burgerlijke huwelijks-voltrekking, is een daartoe betrekkelijke brief van den Paus aan den van Sardinië openbaar gemaakt. Hij is reeds in de verloopen maand September geschreven, in antwoord op eenen brief des Konings aan den Paus, waarbij deze geraadpleegd werd over de wijzigingen die sedert in het wets-ontwerp zijn gebragt, en verklaart dezelve onvoldoende : » Het huwelijk — zegt de brief hoofdzakelijk — is een sacrament, en hierin is met eene bijkomende omstandigheid maar het wezen dier verbin dtems gelegen: zonder sacrament is er tusschen Christenen geen huwelijk maar bloot zamenwoning. Eene burgerlijke wet die voor Katholieken de echtverbindtenis van het sacrament afscheidelijk acht en ze uit dat oogpunt wil regelen, strijdt teo-en de leer der Kerk, en matigt zich hare onvervreemdbare regten aan. Aan de leer en de regten der Kerk zoude niet voldaan zijn, al wierden ook, ten gevolge der bij den Senaat te wachten beraadslaging, de twee door Uwer Majesteits ministers aangeduide bepalingen in het wets-ontwerp gebragt, te weten: 1°- dat de wet de huwelijken die regtmatig voor de Kerk voltrokken zijn, als geldig zal erkennen, en 2°. dat wanneer een naar het oordeel der Kerk ongeldig huwelijk mogt zijn gesloten, die van de beide echtelieden, welke later mogt gezind zijn zich naar de voorschriften der Kerk te gedragen, niet zal gehouden zijn eene door de godsdienst gewraakte zamenwoning voort te zetten. 3 » De Keizer behoude wat des Keizers is en late _ aan de Kerk wat haar toekomt: ander middel van verzoening is er niet. Het staatsgezag regele de burgerlijke uitwerkselen van het huwelijk, maar late de kerk het huwelijk zelf tusschen Christenen regelen. De burgerlijke wet kan geen huwelijk geldig of' ongeldig maken : het voor de kerk geldige huwelijk neme zij aan als geldig, en regele dan verder deszelfs werking uit het oogpunt der burgerlijke overheid. n Uwe Majesteit wijst op andere landen die het burgerlijke huwelijk ingevoerd hebben en toch van de liefde des Heiligen Stoels niet zijn uitgesloten. Maar ook tegen de in die landen bestaande wcts-bepalingen betreffende het huwelijk hebben wij steeds geprotesteerd, doch vruchteloosr en zonder, daarom onze liefde te onttrekken aan de Katholieken die dwongen zijn zich aan die wetten te onderwerpen. » Üwe Majesteit schrijft dat een gedeelte der geestelijkheid in uw rijk uwe regering bestrijdt, en uwe onderdanen tot oproer aanzet. Wij kennen de bewijzen niet voor deze op zich zelve onwaarschijnlijke beschuldiging , en kunnen derhalve ook de schuldigen niet straffen. Doch heeft Uwe Majesteit het oog op de geschriften van geestelijken tegen het wets-ontwerp betreffende liet huwelijk, dan moeten wij zeggen dat de geestelijkheid, daarmede aan haren pligt voldaan heeft. De voorgedragen wet is onkatholiek, en het is de pligt der geestelijkheid, de geloovigen hiervan niet onkundig te laten. n Majesteit, het is in naam van Jezus Christus, wiens stedehouder wij zijn niettegenstaande onze onwaardigheid, dat wij tot u spreken ; en in zijn heiligen naam vermanen wij u, uwe bekrachtiging niet te geven aan die wet, welke de bron zal zijn van duizend vërkeerdheden.
---

NEDERLANDEN. MINISTERIE VAN FINANTIEN.
De Minister van Finantien ' Brengt bij deze ter kennis van de Belanghebbenden, dat krachtens de Wet van 4 November 1852 (Staatsblad n°. 190), op Zaturdag den lsten Januarij 1853 en vervolgens zullen worden afgelost alle niet vroeger uitgelote Aandeelen in : I°. de Geldleening voor den aanleg van den Straatweg van Zeist naar Woudenberg ; 2°. die voor de Bestrating van den Weg van Amsterdam langs de Weesper zij de naar Naarden ; en dat mistdien de renten dier leeningen niet verder dan tot gemelden dag kunnen worden goedgedaan. De Aflossing zal geschieden ten Kantore van den Staatsraad jhr. mr. J. van Iddekinge, Agent van het Ministerie van Finantien, in de Spinhuissteeg te Amsterdam, tegen intrekking der Aandeelen, in dorso voor voldaan geteekend en voorzien van alle daarbij behoorende onverschenen interest-coupons, onder bijbetaling, voor zooveel de Aandeelen der laatstgemelcle Leening betreft, van negen maanden Rente, ter somma van f 33.75 per Aandeel, waarvoor mede aan de keerzijde der Obligatien voor voldaan is te teekenen. 'sGravenhage, den 20sten November 1852. De Minister voornoemd, Van Bosse.
---

MINISTERIE VAN BUITENLANDSCHE ZAKEN.
Onder dagteekening van den 20sten December 1852 is door den Minister van Buitenlandsche Zaken aan den Deenschen Minister Resident bij het Nederlandsehe Hof eene acte afgegeven, waarbij namens Zijne Majesteit den Koning der Nederlanden wordt toegetreden tot het tractaat, hetwelk op den Bsten Meijl. tusschen Zijne Majesteit den Koning van Denemarken ter eenre, en HH. MM. de Keizers van Rusland en Oostenrijk, de Koningen van Pruissen en Zweden en Noorwegen, do Koningin van Engeland en den President der Fransche Republiek ter andere zijde, te Londen is geteekend, ter verzekering van de integriteit der Deensche Monarchie en der orde van eventuele troonsopvolging in Denemarken.
---

SPANJE.
Het Spaansche regeringsblad van den 18den dezer behelst eene aanschrijving van den minister van binnenlandsche zaken aan de hoofden van het burgerlijk bestuur in de provinciën, die als eene verklaring der beginselen van het nieuwe ministerie aangemerkt werd. Het doel der" regering is, volgens deze aanschrijving, den luister der kroon en het indrukwekkende van het koningschap nog, zoo mogelijk, te verhoogen, zonder afbreuk te doen aan de ware grondslagen der représentative staatsinrigting, en zonder aan de burgers het regt te ontnemen om de handelingen van het ministerie te onderzoeken en in het openbaar te beoordeelen, maar door aan de bestaande staatsinstellingen nieuwe waarborgen van bestendigheid en behoud bij te zetten: dit is, zegt de minister, het groote vraagstuk hetwelk de regering zoekt op te lossen en waarover zij ook de uitspraak.der Wetgevende Kamers zal inroepen. Deze verklaring heeft te Madrid over het algemeen eenen voor do regering gunstigen indruk gemaakt, en onder de oppositieparty de opgewonden gemoederen tot meerdere bedaardheid gestemd. Intusschen leest men nog in de Madridsche berigten van den 17den, dat de vergunning tot het houden eener bijeenkomst ter voorbereiding der verkiezingen, door de overheden van Madrid ook aan een aantal kiezers van de ultra-liberale of progressisten-party' geweigerd is, geüjk dagen vroeger aan de gematigde oppositie.
---

FRANKRIJK.
_' _--__-, .VX.XU __. Men kent thans eindelijk den tekst van het besluit tot wijziging der constitutie , zoo als het door de commissie van den Senaat mot goedvinden der regering gewijzigd is, en in de zitting des Senaats van den 23sten dezer zoude worden in beraadslaging gebragt. Bij de bepaling dat tot alle werken van openbaar nut en alle ondernemingen van algemeen belang door den Keizer bevel of magtiging gegeven wordt, is het volgende gevoegd : » Indien echter deze werken of ondernemingen gepaard gaan met verbindtenissen voor de schatkist, of' met ondersteuning uit 's lands middelen , zullen de daarvoor noodige gelden bij eene wet bewilligd moeten zijn , alvorens de werken kunnen worden aangevangen." Bij de bepaling dat de Prinsen van het Keizerlijke Huis van hun achttiende levensjaar af leden van den Senaat en den Staatsraad zy'n, is gevoegd dat zij niet dan met vergunning des Keizers de vergaderingen dier staatsligchamen mogen bijwonen. Het kroongoeden de civile lijst worden bij een senaatsbesluit geregeld, niet eens voor altijd, maar telkens wanneer een nieuwe Keizer de regering aanvaard. De bepaling dat het Wetgevend Ligchaam bij het onderzoek der staatsbegrooting, de uitgaven voor elk ministerie in ééne som bewilligt of weigert, is in de voordragt gebleven, doch met deze toevoeging: » De begrooting van staatsuitgaven wordt aan het Wetgevend Ligchaani voorgelegd met hare administrative splitsing in hoofdstukken en artikelen." De leden van het wetgevend ligchaam zullen niet, zoo als de voordragt aanvankelijk inhield, eene vaste som van fr. 6000 jaarlijks als schadeloosstelling ontvangen, maar fr. 2500 maandeüjks, zoolang eene gewone of buitengewone zitting aanhoudt. De bepalingen die de handelsverdragen en daarmede het tarief van in- en uitvoorregten geheel van 's Keizers wil afhankelijk stelt, is niet gewijzigd: al wat men heeft kunnen verkrijgen, zijn toelichtende en geruststellende verklaringen, en de belofte om den Senaat te raadplegen. Men verzekerde dan ook dat enkele senaatsleden, die groot geldelijk: belang hebben bij de handhaving der bestaande beschermende regten, voornemens waren eene ernstige poging te doen om do hiertoe betrekkelijke bepaling der voordragt door den Senaat te doen verwerpen of wijzigen. — Het Fransche regeringsblad behelst eene uitvoerige mededeeling omtrent de voorgenomen werken tot vergrooting van het gebouw der militaire school en van het Champ de Mars te Parijs. Deze mededeeling besluit aldus: " Zoo zal de militaire school het middelpunt worden voor de zamen stelling en regeling der te Parijs vereenigde strijdmagt, en tevens een vast oefeningskamp uitmaken zoo als nergens elders in Europa bestaat." — Engelsche en Duitsche bladen gewaagden dezer dagen van groote aankoopen van graan die het Fransche gouvernement in het buitenland deed, en wel, naar men meende, met een politiek doel. De Fransche Moniteur logenstraft dit berigt als gansch ongegrond, en voegt er bij dat in de militaire magazijnen voorraad is voor de behoefte van het gansche leger gedurende meer dan een jaar, dat het bestuur nimmer graanaankoopen doet dan met openbare aanbesteding, en dat het geen behoefte gevoelt om uit vreemde landen graan te ontbieden. — Het. Fransche regeringsblad behelst weder eenige verslagen van den bestuurder van het in Fransch Guyana opgerigte stratgesticht. » Uit die stukken — zegt de ministeriele Patrie — blijkt dat het gesticht in een gunstigen staat verkeert ; dat de derwaarts overgebragte boosdoeners zich zeer goed aan het luchtsgestel gewennen , en dat hun zedelijke en stoffelijke toestand uitmuntend is. De vraag der oprigting van overzeesche strafgestichten is thans beslecht, en Frankrijk plukt reeds vruchten van dien gelukkigen maatregel, want ten gevolge daarvan is hier te lande het aantal der misdrijven, vooral van die welke door reeds gercgtelijk gestrafte personen bedreven worden, aanmerkelijk verminderd."
---

