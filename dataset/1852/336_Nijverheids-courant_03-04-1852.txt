Algemeene beschouwingen over Nijverheid.
. PREMIEN VOOR DE VISSCHERIJEN Uit vroegere vertoogcn weet men , dat wij geene voorstanders zijn van , de bijzondere voorregten, die- aan eenigen tak van industrie, zoo het heet, ter bescherming of opwekking , of instandhouding worden verleend. Omtrent de visscherijen maken wij- dan ook geene uitzonderingen, en echter aarzelen wij niet te verklaren ,• dat de opheffing der prcmiën , zoo als zij thans langzamerhand wordt voorbereid, ons in één opzigt hoogst onbillijk voorkomt. Vrije ontwikkeling, vrije beweging der industrie is onze leus; eene industrie, die zich zonder voorregton en bescherming niet kan staande houden, is geen nationaal voordeel, al toont men ons ook duizend personen aan, die daarbij hun brood vinden. De kapitalen , die deze industrie voeden, zullen zich elders plaatsen en daar zeker niet minder personen aan het brood helpen, of wel, de door de bescherming gedoofde energie van den ondernemer wordt wakker geschud en geeft eene vroeger ongekende kracht en ontwikkeling aan de onderneming. Maar deze beschouwing berust dan ook op de veronderstelling, dat hij, die zich zelven helpen kan en helpen moet, vrij is in zijne beweging. Een gezond volwassen mensch kan best loopen , maar wanneer men hem de beesten vaSt bindt, dient men hem een karretje te geven, als men wil, dat hij zich voorwaarts bewege. Dit is de toestand met onze visscherijen. Haar zijn de beenen knellend gebonden, en voor dat haar het karretje worde ontnomen, zou het billijk zijn, haar eerst de boenen vrij te' geven. Als een voorbeeld vestigen wij de aandacht op de bepalingen omtrent de haringvisscherij. Deze is thans geregeld (1) bij de wet van 12 Maart 1818, en wat de inwendige policie betreft voor Holland, door het provinciaal reglement van / Julij 1826, voor de 'andere provinciën door de wet van 28 Julij 1801. Allen Nederlanders mogen de haringvangst uitoefenen, geen vreemdeling mag er deel in hebben, op eene boete van f 2000; als of het eene nationale ramp zoude zijn, dat vreemdelingen met hunne kapitalen hier scheepstimmerwerven en touwslagers en zeelui en wie niet al aan de kost hielpen! Geen visscher mag voor een vreemde de vangst uitoefenen, op straffe van eene gevangenis van zes maanden; geen vreemde haring mag ingevoerd worden; niemand mag de haringvisscherij uitoefenen, dan na daartoe geautoriseerd te zijn. De haringvisscherij wordt in twee soorten Onderscheiden: de groote , die in zee de haring vangt, kaakt, zout en in tonnen legt; de kleine of versche haringvisscherij met platboomde. vaartuigen, oostwaarts van Yarmouth, in volle zee uitgeoefend wordende. Het is verboden deze laatste soort te kaken, maar hiervan kan soms dispensatie vrorden verleend. Eindelijk nog is er panharingvisscherij. Deze haring mag nooit als pekelharing ingezouten worden. Alle haring, die gevangen wordt, moet in ons land worden binnengebragt ; de schepen moeten, uitgaande of 't huis komende, altijd regtstreeks van de haven naar de visscherij , of van daar naar de haven terug keeren ; zij Mogen de haring op zee niet verkoopen, evenmin als zij vreemde haring Magen inkoopen ; zij mogen niet vódr den 24 Junij hunne netten uitwerpen; (dit tijdstip is in de laatste jaren bij speciale wetten veertien dagen vervroegd). (t) Wij nemen dit artikel uit het Weekblad van den Beider en het Nieuwe Diep, 29 Maart j. 1., des te gereder over, daar wij het als een belangrijk bijvoegsel beschouwen tot dat, hetwelk in no. 48 van den vorigen Jaargang voorkomt, onder den titel van: Over de oorzaken van het verval onzer haringvisscherij en de .middelen om haar weder in bloei te doen toenemen. De Red. '(1) Wanneer men spreekt van eene industrie te regelen, mag men dat veilig vertolken door aan banden te leggen, even als eene wet tot verbetering van een accijns in het algemeen wil zeggen tot verhooging van een accijns. De Provinciale Staten zullen het tijdstip bepalen, waarop de schepen weer binnen mogen komen! ! De haring jagers mogen in geene andere haven binnenvallen , dan waaruit zij zijn uitgevaren. Het is verboden tusschen de banken van Noorwegen, van lerland en van Schotland haring te visschen. De pekelharing mag niet in den handel gebragt worden, dan nadat zij gekeurd is , enz. Men ziet uit dit zeer verkort overzigt van de wet, aan hoe vele banden de haringvisscherij gelegd is ; al krioelde het van de heerlijkste haring op do kusten van Noorwegen, onze visschers zullen moeten toezien, dat Engelschen of Hamburgers van daar met volle lading, huiswaarts keeren. Al konden zij in zee hunne lading met grove winst verkoopen , zij moeten eerst de kosten msken , die naar het vaderland te voeren, te laten keuren, fusten en tonnen te laten merken, zoodat met tijdverlies, kosten en verloren renten, de ;winst reeds verloren is. Welke aanzienlijke schatten er jaarlijks verloren gaan door het verbod om de versche haring en de panharing in te zouten, is moeijelijk te bepalen. De waarde der vangst, die lip onbeduidend is, zou zeer stijgen en men zou daardoor aan de behoeftige klasse een goedkoop dierlijk voedsel verschaffen. Bij het Provinciaal reglement worden nog meer banden aangelegd. In iedere plaats waar haringschepen worden uitgerust, wordt een waterschout, een opzigter, , een ontvanger van lastgelden, keurmeesters van de haring, pakkers van de haring, keurmeesters van liet vaatwerk, van het zout en van de kol en tellers of telsters van de netten aangesteld. De zout-haringvisscherij mag alleen uitgeoefend worden met kielschepen die ra-zeilen voeren, met eene volle haringvleet in zee loopen en ook 20 last haringtonnen onder de luiken kunnen bevatten. De reeder, , die zonder bewijs van toelating een schip ter visscherij uitrust, wordt met eene boete van j' 300 tot ,f 3000 gestraft, de stuurman met eene gevangenis van 14 dagen tot twee maanden. Tot het zouten van haring mag geen ander dan grof ongeraffineerd Spaanseh of Portugeesch zout, of fijn geraffineerd, binnen het rijk van zout gezoden zout gebruikt worden. Alleen op de eerste reis mogen vierde en achtste tonnen worden medegenomen , maar van elks niet meer dan zeven stuks. Ook voor de jagerij wordt toelating vereischt en aan de schepen als jagers uitgerust mag geen haringwant, zout, noch eenig klein vaatwerk worden mede gegeven. Er mag op die schepen geen haring gevangen, gekaakt, gezouten, noch gelegen worden. Zij mogen geen haring overnemen, dan van schepen varende uit de provincie Holland; de tijd gedurende welke zij mogen overnemen, wordt door Gedeputeerde Staten bepaald. Vreemd klinkt het in het reglement te hooren omschrijven, wat volle haring, kuit- of homzieke haring, maatjes-haring en ijle haring is, en welke naar het oordeel van Provinciale Staten het lekkerst, het vetst of het duurzaamst is, als of een reglement de malschhéld of vetheid schenken kon. De gevangen haring moet gezouten worden met niet minder dan vier tonnen zout op het last. kie soorten moeten in afzonderlijke tonnen gelegd Worden, maar de hom- mag niet van de kuit-haring, noch de groote van de kleine worden gesorteerd. De stuurlieden moeten toezigt houden, dat de gekaakte haring van den oenen bodem der ton tot den anderen wel gelijk en kruisgewijze vier lang op den rug in zijne lagen wordt gelegen. Voor 21 Julij zal geen gevangen haring anders dan met grof zout, doch na dien tijd mag de volle met fijn zout gezouten worden. De schepen mogen niet vroeger van de visscherij naar huis zeilen dan daags na het eindigen van den jaag– tijd, en niet eerder dan op den vierden dag daarna binnengaats komen. Wij gelooven niet noodig te hebben om het reglement in zijn geheel door te loopen , om te doen zien, dat er geen industrie bekend is, waarbij van den eersten tot den laatsten stap alles zoo geregeld is als die bij de haringvisscherij; wij kunnen ons echter niet weerhouden nog de bepalingen van het haringwant mede te doelen, die ons bij uitnemendheid schijnen te bewijzen tot welke uitersten men komt, als men gaat regelen wat aan de Vrije beweging overgelaten moet worden.
De kol voor het garen der haringnetten moet getrokken worden uit zuivere onvermengde nederlandsche of oostersche hennip , die door den keurmeester moet worden goedgekeurd het garen mag daaruit met eenen draad tevens gesponnen en moet behoorlijk gewaterd en gedrpogd worden. De haringnetten moeten op evenwijde scholen door éénen persoon tevens gebreid worden; ook mogen geen twee halfjes tot een geheel net worden gemaakt. leder haringnet zal breed moeten zijn 748 scholen, en diep of lang 68 volle mazen, de halve netten of halfjes mede 748 scholen en 34 mazen, elke maas van 2 knoopen , te rekenen van boven naar beneden. Geen haringnet mag gebruikt worden zonder dat hetzelve door den teller of teister is goedgekeurd. Zulke munitieuse voorschriften zijn belagchelijk voor ons, die volstrekt niet begrijpen welk nadeel er voor den Staat iu gelegen zonde zijn, indien met netten van andere hennip en grootere of kleinere afmetingen de buizen vol geladen uit zee terug keerden; doch wat wij zeer goed begrijpen, is , dat eens industrie, die aan zulke schromelijke banden wordt gelegd, te grond moet gaan of volstrekt ondersteuning noodig heeft, ja daarop regtmatige aanspraak heeft. Wij zien met genoegen de langzame opheffing der premiën te gemoet , maar achten die onbillijk, zoo lang men aan de visscherij niet ook de vrije beweging schenkt, om met de minste kosten de meeste voordeelen te behalen.
---

