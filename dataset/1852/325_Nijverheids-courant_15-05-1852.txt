Algemeene beschouwingen over Nijverheid.
VEREENIGING TER BEVORDERING VAN FABRIEK- EN HANDWERKNIJVERHEID. Onder bovengenoemden titel las ik in het vorige nornmer een ingezonden stuk door den Heer E. van Beek te Leerdam. Ik huldig zeer de edele beginselen , die hem hebben aangespoord om de oorzaken op te sporen, waarom bij ons Nederlanders de ambachtslieden niet die bekwaamheid bezitten, welke wij bij onze naburen vinden, en om de middelen aan te wonden, ten einde dit te verbeteren. Het doet mij echter leed , dat hij in zijne verwachting is te leur gesteld, en dat het grootsche plan, hetwelk hij heeft gevormd en waaraan hij krachtdadig de hand wilde leenen , maar waartoe hij niettemin de medehulp van anderen behoefde, is verijdeld, en dat wel , omdat men aan de werkzaamheden dier Vereeniging eene andere rigting wilde geven, dan de oprigter zich daarvan had voorgesteld; hij toch wilde de Nijverheid onzer landgenooten bevorderen door de daarstelling eener algemeene Maatschappij , waarvan elk harer leden , door menschenliefde aangedreven, in zijne woonplaats, in overeenstemming met de grondslagen der Vereeniging, zich beijverde om door de oprigting van scholen aan ambachtslieden theoretisch en practisch onderwijs te verschaffen, opdat zij wetenschappelijke en bruikbare ambachtslieden zouden kunnen worden, en niet meer zouden behoeven achter te staan bij onze naburen. Wij beleefden ecnen tijd, waarin men bij de oproerkreeten Vrijheid! Vrijheid! ook de banden wilde losmaken van al hetgeen de menschen maatschappelijk verbonden houdt; zoo heeft men het sieraad van Nederland, het Koninklijk Instituut te Amsterdam gevestigd, zien vallen; om spoedig wederom met vernieuwden luister op te staan. Zoo werd de twistappel geworpen in de vergaderzalen van de Maatschappij tot Nut van 't Algemeen, te gelijk toen de onwentelings-geest , die, sedert de laatste jaren gansch Europa schokte en de troonen deed vallen of waggelen, ook aan ons Vaderland veel onlieil aanbragt ; terwijl de afgezanten van beroering zich meesterlijk van hunnen taak hebben gekweten, bespied door hunne groote lastgevers , die de ooren rondom de wanden hielden en met hunne vurige blikken als door het glazen huis heenschouwden. Maar God° zij dank, het gevaar is geweken! ! De kreet: „ de Maatschappij ~ tot Nut van 't Algemeen heeft uitgediend !" is gesmoord. -- Want hetgeen haar doel was, om door verbetering van het onderwijs deugd en goede zeden te bevorderen, hiertoe heeft zij het voorbeeld gegeven; thans reikt hare werkkring verder, de zoo vele normaal-scholen staan daar, als uitstekende blijken, hoe zij op het fondament, dat gelegd is, liet huis opbouwt; zij staan daar, als eene Reuzen-Maatschappij van 15000 leden , die wel boven hare stichting kan en mag schrijven: Vreest God I eert den Koning!! De Maatschappij ter bevordering van Nijverheid, die weldra haar 75- jarig bestaan viert, werd ook van den invloed van dien onwentelingsgeest niet verschoond. Men heeft getracht hare zedelijke rigting te ondermijnen , en haren stoffelijken welvaart door het intrekken <ren subsidiën te verminderen, zoo niet te vernietigen; zij blijft niettemin volhouden aan hare roeping te beantwoorden en ontneemt niet wederkeerig de subsidiën , die zij aan scholen verstrekt, waarin de ambachtsman wordt onderwezen in de grondbeginselen der natuur-, schei-, teeken- , reken- en wiskunde. Zij zal staande blijven, omdat zij het heil van het Vaderland ten doel heeft! En wat zal er nu van de Vereeniging ter bevordering van Fabrijk- en Ilandwerk-Nijverheid worden? Indien zij aan het doel des Opzigters wil gaan beantwoorden, dan kan er iets goeds uit voortkomen, dan duldt de Maatschappij ter bevordering van Nijverheid haar gaarne nevens zich, en zij kan dan datgeen volvoeren, waarheen de meer grootsche bemoeijingen van de eerste niet regtstreeks leiden. Zoo kan ieder in elke Maatschappij, in zijnen kring, in zijn huisgezin mede arbeiden tot bevordering van het grootsche doel: Mensehenliefde. Wee ! dezulken, die door overdreven eigenbelang, heerschzucht, of miskenning van het goede dat bestaat, vereenigingen oprigten ten verderve der Natie ; dezulken brengen de sporen van vernietiging reeds bij hunne geboorte mede. Leijden 10 Mei 1852. ZAALBERG.
---

Landbouw en Veeteelt.
GENEESWIJZE DER LONGZIEKTE BIJ HET RUNDVEE, DOOR .A.. R 0 E K , HEELKUNDIGE TE 'S GRAVENHAGE. Wij hebben in een onzer vorige notnmers (No 16) medegedeeld, dat de Heer Hoek aan den Minister van Binn. Zaken mededeeling had gedaan van door hem in het groot genomene proeven ter genezing van de longziekte bij het rundvee, en dat dien ten gevolge een doelmatig middel door hem was uitgevonden. Thans hebben wij voor ons liggen eene brochure, getiteld zoo als aan het hoofd dezer staat vermeld, en waarvan wij den zakelijken inhoud onzen lezers willen Mededeelen. Als voorafgaande opmerkingen deelt de schrijver mede, dat de ziekte hoogst besmettelijk is voor de gezonde koeijen, als zij in de nabijheid der zieke dieren gebragt worden, vooral ook omdat de dampkring zeer spoedig door de ziekte-stof besmet wordt; op grond waarvan hij van het afmaken van het vee weinig goeds verwacht, en dit nog des te minder, omdat de koeijen lang reeds door de ziekte aangetast kunnen zijn, voordat deze zich naar buiten vertoont. Wat nu de eigenlijke behandeling betreft, de schrijver verdeelt haar in eenen voorbehoedenden maatregel en in de eigenlijke genezing. Als voorbehoedmiddel geeft hij op, om den stal, om het even of men er al of niet de ziekte gehad heeft, eiken morgen te berooken , en wel door, voor eenen stal van 20 h 30 koeijen, 1 Ned. once pek te werpen op.. een komfoor met gloeijende kolen, midden in den stal geplaatst; terwijl men er, zoodra het pek uitgewerkt heeft, 1 Ned. once zware tabak opwerpt. De stal wordt staande de geheele berooking goed gesloten, doch zoodra de tabak heeft uitgewerkt, worden alle deuren en vensters gedurende een kwartier open gezet en dan weér gesloten als naar gewoonte; terwijl men eiken avond langs de koeijen eenigen wijn-azijn sprenkelt, waartoe, voor het boven opgegeven getal, ééne fiesch voldoende is. Deze behandelingen worden gedurende zes weken dagelijks, dan om den anderen dag, vervolgens om de twee dagen en eindelijk eenmaal in de week herhaald. Ook kan men elke koe 's morgens en 's avonds 2 Ned. lood drooge gest toedienen, die men met water aanmengt. Gedurende 3 weken geeft men dit middel dagelijks, dan gedurende 3 weken om den anderen dag, vervolgens eenmaal daags en eindelijk eenmaal om de 2 h 3 dagen. Wat de eigenlijke geneeswijze betreft, zoo raadt de Heer Hoek aan, om, zoodra men de ziekte op den stal ontwaart, de patient van de overige te Verwijderen, en dan drie maal daags de boven beschrevene berooking te doen ondergaan, waartoe men echter, zoo het getal zieke koeijen niet zeer groot is, met 4. Ned. once pek volstaan kan. De besprenkeling met azijn komt hierbij niet in aanmerking. Als geneesmiddel wordt 3 k 4 maal daags het volgende middel toegediend. Men kookt 2 Ned. lood fijne peper met 2 Ned. once gewone siroop en 1 kruik gewoon bruin bier, voegt er 12 droppels pepermunt-olie bij, en giet dan het kokende vocht op een paar handen vol, zich in een emmer bevindende, hooi, zoo mogelijk uit het meest gebroeide gedeelte van den berg. Men plaatst den emmer onder de kop van do koe, ten einde de uit denzelven opstijgende damp door het beest worde ingeademd. Vervolgens doe men zijn best om het beest dit hooi te doen eten, doch wil het dit niet, dan geve men het twee maal daags een vierde gedeelte van eene kruik van het beschrevene vocht, met zemelen of bostel gemengd. De heer E beweert, dat, zoo dit middel de verlangde uitwerking niet heeft, men het daarvoor moet houden, dat de ziekte reeds te ver ontwikkeld was. Ook doet de schrijver nog opmerken, dat het steeds goed is om boven het knie-gewricht der voorpooten , aan de binnenzijde, een doekje met groene zeep te leggen; terwijl ook in sommige gevallen bij den aanvang der ziekte, vooral bij verharding der longen, eene kleine aderlating door hem nuttig geoordeeld wordt. Eindelijk wordt ook nog als doelmatig opgegeven, om de koe, bij den aanvang der ziekte, van tijd tot tijd op eens 1 2 medic. oncen Engelsch zout in te geven met wat zemelen en water vermengd. Do herstelde koeijen plaats men weder op den stal, en laat ze verder, gelijk met de andere , de zuiverings-methode ondergaan; doch nimmer mogen zij de beide middelen te gelijk gebruiken. Het ligt niet op onzen weg, om de waarde van de boven opgegeven behandelingen te beoordeelen ; bovendien, proeven, die deze waarde zouden doen uitkomen, worden niet opgegeven, en ook met geen enkel woord wordt gewag gemaakt van de wetenschappelijke gronden, waarop deze behande-Engs-wijze rust. Ten aanzien van deze laatste zegt de schrijver alleen, dat hij zich voorbehoudt hierop later terug te komen, en wij vermeenen ZE. te moeten aanraden daaraan zoo spoedig mogelijk gevolg te geven, ten einde do deskundigen met meer kennis van zaken zijne opgave zullen kunnen beoordeelen.
---

