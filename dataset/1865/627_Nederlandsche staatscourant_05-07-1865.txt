NEDERLANDEN. 's Gravenhage, den 4den Julij 1865. MINISTERIE VAN FINANTIEN.
De Minister van Finantien maakt bekend dat bij hem ontvangen is een postwissel groot f 30, door een onbekende, onder hat postmerk Rotterdam van 1 dezer ingezonden , tot voldoening van welligt verschuldigd geweest successieregt eener in 1853 opengevallen nalatenschap. 's Gravenhage, den 4den Julij 1865. De Minister voornoemd, G. H. Betz.
---

BUITENLANDSCHE BERIGTEN. ITALIE.
De Italie, een ministerieel dagblad van Florence, zegt in haar jongste nommer: » Uit de verklaringen van het nieuwe ministerie van Spanje blijkt dat bet ernstig op het erkennen van het koningrijk Italie bedacht is. Dat zou een nuttige stap wezen ; doch de voordcelen zouden bijna uitsluitend voor Spanje zijn, althans veel grooter dan die voor het koningrijk Italie uit eene goede betrekking met het Madridsche kabinet zouden voortvloeijen. » Maar in de staatkunde en bij het onderlinge verband der natiën behoort men de zaken uit een hooger oogpunt dan bekrompen eigenbelang , te beschouwen; en wij erkennen volmondig, dat het voor de beide volken van belang is onderling weder vriendschapsbetrekkingen aan te knoopen. » Voor het handelsverkeer tusschen Spanje en Italie zou dat ongetwyfeld voordeelig zijn. Volgens de handelsstatistiek bedraagt Spanjes uitvoer naar Italie en zijn invoer uit ons land slechts eene waarde van eenige weinige millioenen francs in het jaar. Dat bedrag zou voorzeker Wel voor vermeerdering vatbaar zijn. » Eene post-overeenkomst zou denkelijk mede een gewenscht gevolg van eene politieke toenadering tusschen de twee landen zijn. » Spanje is thans min of meer afgezonderd in het zedelijke opzigt; het staat buiten den stroom die volken en vorsten voorwaarts drijft. Ook uit dien hoofde zou het de toenadering tot eene vrije en onafhankelijke natie wenschelijk voor zich zelf moeten achten. " — Een bij de Indépendance Belge ontvangen schrijven uit Florence van 29 Junij behelst de volgende opgaven, die in een liberaal en Italiaansch gezind dagblad opmerking verdienen. »De heer Vegezzi en zijn secretaris, de heer Maurizio, leggen groote tevredenheid over hun verblijf te Rome en over den geest van verzoening, waarmede zij er bejegend zijn, aan den dag. Hunne afscheidsaudientie bij den Paus was zeer plegtig, en zoo statig als aan de ambassadeurs pleegt verleend te worden. De moeijelijkheden, die zij hebben ontmoet, wijten zij aan den rijdelingschen invloed der Oostenrijksche diplomatie; en het is, wat ook door Weener dagbladen gezegd worde, voor zeker te houden dat er van Oostenrijks zijde veel moeite is gedaan om het gelukken der onderhandelingen te beletten. » Doch de Italiaansche gelastigden erkennen dat Italie en Rome het desniettemin eens zouden geworden zijn, indien dezerzijds niet op het beëedigen der bisschoppen ware aangedrongen. Dit was het groote bezwaar ; al de andere zou men wel te boven gekomen zijn. »De Pauselijke minister van oorlog, mgr. de Mórode, heeft aan den heer Vegezzi voorgesteld eene onderlinge afspraak omtrent de te nemen maatregelen tot wering der struikrooverij aan de Napelsche grenzen te maken ; doch uit Florence is geantwoord dat de Fransche overheden in die zaak gekend zouden behooren te worden. Toen heeft de heer de Mórode zijn voorstel ingetrokken, zeggende dat er niets van komen kon indien de Franschen in de zaak moesten worden gemengd. »In eene gisteren alhier gehouden zitting van den ministerraad heeft de heer Vegezzi mondeling mededeeling omtrent zijn wedervaren te Rome gedaan. Wat hy verhaalde heeft eenen indruk gemaakt die gunstig voor den wensch naar verzoening is ; en het ministerie heeft schier berouw over het terugroepen zijner onderhandelaren . » In dien ministerraad is het besluit genomen om verder zoo veel mogelijk aan eene verzoening met Rome te arbeiden. De minister van binnenlandsche zaken heeft zijne aanvrage om ontslag teruggenomen ; het ministerie blijft zamengesteld zoo als het thans is ; en de algemeene verkiezingen tot vernieuwing der Kamer van Afgevaardigden zullen in de maand October eerstkomende plaats hebben. »De Koning, eindelijk ontheven van de beslommeringen welke de zending van den heer Vegezzi had medegebragt, is gisteren avond naar Biemont vertrokken ; hij zal er omstreeks twee maanden blijven en zich m de bergen van Valdieri met de gemsenjagt vermaken."
---

SPANJE.
Het Spaansche gouvernement heeft zijne tegenwoordige zienswijze om-
trent de beginselen der handelsstaatkunde doen kennen in de memorie tot toelichting van de voordragt ter wettelijke bekrachtiging der handelsovereenkomst met Frankrijk. Het zegt daarin: »Deze overeenkomst strookt met den vooruitgang der beschaving, die vereischt dat het onderling verkeer der volkeren meer gemakkelijk en meer vrij worde gemaakt, opdat zij ieder zijne bronnen van welvaart en rijkdom beter ontwikkelen en volkomen benuttigen kunnen. »De vooruitgang van onzen tijd vordert insgelijks, dat wij op trapsgewijze en geleidelijke wijziging van het hier te lande bestaande stelsel van handelsstaatkunde bedacht zijn, en hetzelve in overeenstemming brengen met de ware beginselen van staatshuishoudkunde, die door de ondervinding en door daadzaken, tot klaarblijkelijk voordeel voor de algemeene belangen, bekrachtigd geworden zijn. » Met deze overeenkomst is de eerste stap op den zoo vruchtbaren j weg der handelsvrijheid gelukkig gedaan ; doch wij behooren ons daartoe i niet te bepalen. De talrijkste volksklassen zullen weinig genot hebben J van de prijsverlaging welke het gevolg van deze overeenkomst kan zijn, want alioen handelsartikelen van weelde en van luttel belang zullen j daardoor minder duur worden. » Het is noodig het kwaad in den wortel aan te tasten, en te bewer- I ken dat de kleedingstoffen voor het volk goedkoop worden, en dat al de ! bouwmaterialen in prijs dalen , ten einde de middenklasse in onze groote steden goedkoope woningen kunne hebben. Er is eene verlaging noodig van de buitensporig hooge regten, welke het tarief der douane benevens de rijks- en plaatselijke accijnsen leggen op de dranken, het vleesch, visch, suiker, granen, kortom op al de artikelen welke vooral tot voeding van het volk dienen. Dat is de groote, de ernstige vraag vanden dag; daarop behoort de aandacht gevestigd te zijn van allen die den naam van staatsman willen verdienen. »Vrijheid, persoonlijke veiligheid, goede regtsbedeeling zijn zegeningen van groote, van de hoogste waarde; doch armoede, gebrek, kwijning der maatschappij, vooral wanneer zij gepaaid gaan met eene zedelijke opleiding van gebrekkigen aard , beletten genot van die voorregten te hebben , en geven eenen hoogst ongunstigen dunk van de beschaving eener natie." Of deze verlichte denkbeelden bijval bij de Cortes vinden, zal weldra blijken, daar het gouvernement verlangt dat de Kamers nog vóór de sluiting dezer wetgevende zitting de handelsovereenkomst met Frankrijk in discussie nemen.
---

FRANKRIJK.
Gisteren heeft het Wetgevend Ligchaam beraadslaagd over het ontwerp van wet tot goedkeuring der overeenkomst, door het gouvernement met eene vereeniging van kapitalisten gesloten ter bevordering van de ontwikkeling der hulpbronnen van Algérie. Die vereeniging verbindt zich om een kapitaal van honderd millioen francs, bestemd tot het uitvoeren van openbare werken in de kolonie, aan de regering te verschaffen, en zal daarvoor, benevens andere voordeden, eene groote uitgestrektheid Algerijnsche domeingronden in erfpacht ontvangen. De voordragt is door eenige leden bestreden ; zij meenden dat de aangegane overeenkomst te voordeelig voor de particuliere vereeniging was en in de daad nedeikwam op eene nieuwe geldleening, op vrij bezwarende voorwaarden voor de schatkist aangegaan. Na eene discussie, waaraan het gouvernement niet regtstreeks heeft deel genomen , is de voordragt in stemming gebragt en aangenomen met \ 227 tegen 10 stemmen.
---

ENGELAND.
De Londensche Times van gisteren behelst eene lyst van de nieuwe maatschappijen van aandeelhouders, welke in de eerste helft van dit jaar in Engeland opgerigt zijn of hare aandeelen aan het publiek hebben aangeboden. Zij zijn 160 in getal, met een gevormd of te vormen kapitaal van, te zamen, 56,302,000 ponden sterling. In het geheele jaar 1864 waren er 282 zoodanige nieuwe vereenigingen geteld met een kapitaal van te zamen 155,887,500 p. st. In het geheele jaar 1863 was er slechts een kapitaal van te zamen omstreeks 100,000 p. st. voor nieuwe maatschappijen van aandeelhouders gevraagd. Daarbij wordt in de Times de aanmerking gevoegd dat de schier fabriekmatige daarstelling van maatschappijen thans weder even druk schijnt te worden gedreven als ooit vroeger sedert de invoering van de beperkte verantwoorlijkheid der aandeelhouders in Engeland het geval was geweest, maar dat de tijd zal moeten leeren ,in hoc verre het publiek daardoor bij slot van rekening gebaat wordt.
---

BELGIË.
Heden moet de Belgische Kamer van Vertegenwoordigers de discussie aanvangen over de voordragt der regering, houdende nadere bepalingen tot verzekering van de vrijheid, eerlijkheid en geheimhouding der verkiezingen. Ter bereiking van dat doel wordt de gang der stemuitbrenging en wat daaraan voorafgaat tot in kleine bijzonderheden door uitvoerige en strikte wetsbepalingen geregeld ; zoo wordt het papier en de vorm der stembiljetten voorgeschreven; er wordt bepaald dat het stembiljet met gewoon of loopend letterschrift moet worden ingevuld ; dat de kiezer vervolgens door eenen gang, gevormd door twee schermen, de stembus moet naderen om zijn biljet over te geven ; dat er achter het stembureau niemand mag staan, die niet tot hetzelve behoort; dat er geene met stokken of ander meer regelmatig wapentuig gewapende lieden in of bij den toegang van het stemlocaal mogen vereenigd zyn. Almede wordt bepaald , in hoe ver de candidaat kiezers onthalen of op zijne kosten naar de hoofdplaats van het kiesdistrict , alwaar de stembus is, brengen mag. Al die bepalingen moeten dienen tot wering van misbruiken, die zich sedert eenigen tijd bij de verkiezingen in België hebben voorgedaan, en welke vooral aan de conservative partij worden verweten. De strekking der voordragt is dan ook zoo duidelyk dat een van de conservative leden, de heer Dumortier, in de zitting der Kamer van jl. Vrijdag eene poging doende om de openbare behandeling tot het volgende jaar te verschuiven, uitriep: »Het is eene wet, door de eene helft der Kamer gemaakt tegen de andere helft." L)e warme liberalen schijnen, te oordcelen naar de taal der Indépendance Belge, niet zeer ingenomen met de voordragt. Hare bepalingen zijn volgens dat blad meerendeels bekrompen en kleingeestig, ten deele nutteloos, en in allen gevalle ontoereikend, terwijl uitbreiding van het stemregt en van de volksbeschaving in zijn oog de eenige afdoende middelen zijn om omkooping, bedrog en alle andere misbruiken bij de verkiezingen te weren ; worden deze middelen verzuimd, dan zou de vindingrijke voorzorg des wetgeveis, hoe zeer zij ook tot alle bijzonderheden afdaalde, altijd weder worden overtroffen door de sluwheid van eigenbaat en heerschzucht, geholpen door onkunde en onverschilligheid aan den anderen kant.
Het is dan ook de wensch van de Indépendance, dat het gemeentelijk en gewestelijk stemregt terstond door eene wijziging der organieke wetten tot alle burgers, die lezen en schrijven kunnen, worde uitgebreid, opdat die hervorming vervolgens door eene grondwetswijziging ook op de politieke verkiezingen worde toegepast. Doch het voornemen van de leiders der liberale party in de Kamer is, volgens het meer genoemde blad, alle amendementen welke aan de 1 voordragt eene hoogere strekking zouden geven, buiten behandeling te houden en de discussie te bepalen tot hetgeen regtstreeks tot wering van kwade praktijken bij de verkiezingen dienen kan. Zy hopen in deze wetgevende zitting de nu in openbare discussie zijnde wet, en in de volgende die tot regeling van de wereldlijke belangen der kerkgemeenten tot stand te brengen, opdat deze twee punten in den zin der liberale partij beslist en afgedaan zijn eer er weder algemeene verkiezingen tot vernieuwing van de helft der wetgevende kamers te houden zijn.
---

