NEDERLANDEN. 's Gravenhage, den 13den December 1865.
Bij besluit van den 13den December jl., n°. 41, heeft Zijne Majesteit tot burgemeester der gemeente Ruinen benoemd D. F. Notten. Bij besluit van den 13den dezer, n°. 43, heeft de Koning goedgevonden: I°. mr. J. E. Banck, te 's Gravenhage, op zijn verzoek, eervol te ontslaan als lid van den Raad van bestuur der Koninklijke Akademie van Beeldende Kunsten te Amsterdam; 2°. tot lid van genoemden Raad te benoemen dr. J. C. Hacke van Mijnden, te Amsterdam. Bij Zijner Majesteits besluit van den 23sten November jl., n°. 61, zijn tot ridders der orde van den Nederlandschen Leeuw benoemd de heeren : R. C. Burlage, consul-generaal te New York; H. C Hulsenbos, consul-generaal te Lissabon; H. W. Alma, consul te Marseille; P. Romijn, vice-consul voor Stockton en Hartlepool; J. C. Labouchère, laatst consul te Havre. Bij Koninklijk besluit van 9 December jl., n°. 52, is het ontvangkantoor der directe belastingen en accijnsen te Zwaluwe opgeheven en vereenigd met dat derzelfde middelen te Terheyden; en is benoemd tot ontvanger der directe belastingen en accynsen te Terheyden c. a. de heer W. F. G. L. van Tengnagell de Raad, thans in die betrekking te Zwaluwe. Bij Koninklijk besluit van 9 December jl., n°. 53, is benoemd tot ontvanger der directe belastingen en accijnsen te Leek c. a. de heer W. F. van Nouhuys, thans in dezelfde betrekking te Termunterzijl. Bij Koninklijk besluit van 9 December jl., n°. 54, is benoemd tot ontvanger der directe belastingen, in- en uitgaande regten en accijnsen te Harlingen de heer J. S. Greidanus, thans in dezelfde betrekking te Enkhuizen. Bij Zijner Majesteits besluit van den 12den dezer, n°. 85, zijn met ingang van den lsten Januarij 1866 benoemd: tot commissaris der loodsen te Brielle de opperstuurman in het vaste corps dek- en onderofficieren der marine B. Snoek, en tot adjunct-commissaris der loodsen te Hellevoetsluis de 2de stuurman in dat corps /. van der Burgt, beiden thans tijdelijk met die betrekkingen belast.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken, Gelet op art. 1 van het Koninklijk besluit van den loden November 1865 (Staatsblad n°. 127), Heeft goedgevonden te bepalen : Het houden van veemarkten en van openbare verkoopingen van vee in de gemeenten Rijssen en Delden is na den 14den December e. k. verboden. 's Gravenhage, den 13den December 1865. Van wege den Minister, De Secretaris-Generaal, 3. Schröder.
---

BUITENLANDSCHE BERIGTEN. BELGIE.
Het Journal de Bruxelles heeft berigt dat den lOden dezer, kort na het overlijden van Zijne Majesteit Koning Leopold, bij zijnen opvolger per tele"raaph een schrijven van den Keizer der Franschen ontvangen Was, waarvan dat blad beweerde den tekst te kunnen mededeelen, die, benevens eene warme lofspraak op den overleden vorst en betuigingen van leedwezen over zijn overlijden, de verzekering van onveranderlijke toegenegenheid voor den nieuwen Koning behelsde. De Indépendance Belge zegt thans, dat er werkelijk per telegraaph een schrijven van Keizer Napoleon, houdende betuigingen van warme toegenegenheid, bij den erfgenaam der Belgische kroon is ontvangen, ttaar dat de bewoordingen daarvan niet juist door het Journal de Bruxelles zijn medegedeeld. — Men weet dat de Belgische Kamer van Vertegenwoordigers ten Vorigen jare het budget van oorlog na veel aarzeling heeft aangenomen, zich voorbehoudende het geheele onderwerp van 's lands verdedigingsmiddelen op nieuw te behandelen zoodra het de daarvoor noodige opgaven in eene door den minister van oorlog toegezegde memorie zou hehben ontvangen. De reden waarom die memorie nog niet ingekomen is, wordt door een conservatief dagblad van Brussel, la Paix, aldus opgegeven : »» Het uitvoerige rapport van den minister van oorlog omtrent den staat onzer defensiemiddelen en hetgeen in den tegenwoordigen tijd voor 's lands verdediging wordt vereischt, is reeds voor nagenoeg een jaar opgesteld, maar sedert herhaaldelijk gewijzigd. Deconclusien, waarmede de minister van oorlog dat rapport besloot, zijn niet door al zijne ambtgenooten goedgekeurd; en onlangs zijn zij nog weder geheel omgewerkt ten gevolge van do inkrimping der staande legermagt, die in Frankrijk en Oostenrijk plaats had en in Italie en Engeland aangekondigd werd. »» Eindelijk is de minister van oorlog tot de overtuiging gekomen dat de gansche organisatie onzer krijgsmagt veranderd moet worden ; hij erkent dat de aanneming van een plan van geconcentreerde defensie, waarvan Antwerpen met zijne nieuwe vestingwerken het hoofdpunt zijn moet, de helft van onze cavalerie nutteloos en andere hervormingen van meer of min gewigt noodig maakt. Doch onder de personen, die hem omgeven, bestaat geene eenstemmigheid over het stelsel noch over decijfers, die hij in zijne voorstellen aan de wetgevende kamers voorleggen wil."
---

FRANKRIJK.
In Februarij 1843 is tuschen Frankrijk en Engeland eene overeenkomst tot wederzijdsche uitlevering van misdadigers gesloten met bepaling dat zij zou ophouden van kracht te zijn zes maanden nadat zij door de eene of' de andere van de contraherende partijen zou worden opgezegd. Volgens de Gazette des Tribunaux zijn uit kracht van dit verdrag meermalen misdadigers door Frankrijk uitgeleverd ; doch telkens wanneer het de toepassing der verdragsbepalingen van Engelands zijde vroeg, is deze door den omslagtigen en omzigtigen gang der Engelsche regtspleging belet; dit is bepaaldelijk geschied bij eene in Engeland door uitgewekenen gesmede zamenzwering tegen het leven van den Keizer der Flanschen ; en het is nog nooit geschied dat een naar de Britsche eilanden geweken beschuldigde krachtens de overeenkomst van 1843 aan Frankrijk is uitgeleverd. Uit dien hoofde is thans, blijkens eene mededeeling van genoemd blad, door het Fransche gouvernement besloten dat verdrag op te zeggen.
---

ITALIE.
De schaarschheid van geld te Rome is, volgens het Journal de Bruxelles, enkel het gevolg aan de omstandigheid dat het Romeinsche zilvergeld in innerlijke waarde dat van de naburige landen overtreft en deswege tegen dat geld ingewisseld en vervolgens versmolten wordt. Er zou dan ook geen beter middel tegen die schaarschlieid zijn, dan het gehalte van het Pauselijke zilvergeld te verminderen, zoodat het in waarde gelijk stond met het Fransche, het Italiaansche, het Zwitsersche en het Belgische. Dat katholijke blad deelt verder in een schrijven uit Rome van den 6den dezer het volgende mede: »De minister van finantien heeft het noodige geld bijeen gebragt tot het betalen van de rente der Romeinsche staatsschuld over het ten einde loopende halfjaar. Frankrijk heeft voorgesteld het evenredig deel onzer staatsschuld, hetwelk op de vijftien aan den Heiligen Stoel ontweldigde provinciën valt, voor de Romeinsche schatkist te voldoen, en, naar verzekerd wordt, dringt het bij de Pauselijke regering op de aanneming van dat aanbod aan. Het zou een voorschot van Frankrijk voor het koningrijk Italie zijn, en het zou later door Italie hetzij in geld of in grondgebied worden teruggegeven. >» Daar de Pauselijke schatkist jaarlijks omstreeks dertig millioen francs rente te betalen heeft, en Frankrijk drie vijfden van hetgeen zij daarvoor sedert 1 Januarij 1862 uitgegeven heeft zou willen terug betalen , zou zij nu eene uitkeering van 72 millioen francs te verwachten hebben, en in het vervolg eene jaarlijksche bijdrage van 18 millioen. Het antwoord van den Heiligen Stoel op dat aanbod is nog niet bekend, maar zal weldra kunnen worden medegedeeld. » Hier wordt bij voortduring verzekerd dat Keizer Napoleon den Paus aanbiedt, nahet vertrek van het laatste detachement Fransche troepen uit Rome, een corps Fransche vrijwilligers derwaarts te zenden , hetwelk 5000 man sterk zou zijn en in het Pauselijke leger zou worden ingelijfd even als ander buitenlandsch krijgsvolk. Het is te denken dat de Paus dat aanbod niet zal behoeven aan te nemen en alzoo de daaraan verbonden ongelegenheden van onderscheiden aard zal kunnen vermijden. Immers de leegten in het Pauselijke leger worden thans allengs aangevuld ; men ziet ook vrijwilligers, die den Paus in 1860 bij den veldtogt tegen de Italiaansche troepen gediend hebben, hier weder in krijgsdienst treden. De jonge lieden, die onder de banier van den Heiligen Stoel wenschen te dienen, moeten niet vergeten dat de Paus meer behoefte aan soldaten dan aan officieren heeft. Het heeft iets hards voor eenen officier, dienst te nemen als gewoon soldaat; doch dit is eene zelfverloochening waarvan voorbeelden in het kleine leger van den Paus te vinden zijn."
---

ENGELAND.
Het regtsgeding tegen de Fenians te Dublin vordert naar den wensch der regering; zij heeft den 9den dezer eene vierde veroordeeling verkregen , en wel van eene lersche jury en met stipte inachtneming van al de formaliteiten. Het betrof toen den drukker van het weekblad Irish People; deze persoon, met name Haltigan, is tot zeven jaren dwangarbeid veroordeeld. De Dublinsche correspondent van de Londensche Times zegt in een schrijven van den 9den dezer: » Sommige lieden hebben laten blijken dat zij overhelden tot de meening dat de aan Luby en O'Leary opgelegde straf (namelijk twintig jaren dwangarbeid) te streng is; doch zij schijnt tot nog toe geenen genoegzamen indruk te hebben gemaakt; immers ik hoor dat de zamenzweerders nog steeds werkzaam en vol hoop zijn ; en onder het publiek heerscht de meening dat het hoofd der Feniansche broederschap in lerland, Stephens, na zijne ontsnapping uit de Dublinsche gevangenis, niet naar de Vereenigde Staten vertrokken is, maar zich nog in Dublin bevindt en er door zijnen aanhang verborgen gehouden wordt. O'Leary heeft, toen hij do uitspraak van het tegen hem gevelde vonnis had aangehoord, geantwoord met de verklaring dat hij zich niet schuldig kende aan landverraad, dewijl Engeland zijn land, het land van den ler, niet was; deze leer wordt thans door de Nation, een van de katholijke dagbladen van lerland, omhelsd en onbewimpeld aan de leren gepredikt." — Den sden en 6den dezer is te Dublin eene conferentie van liberale lersche parlementsleden, 22 in getal, gehouden, om onderling af te spreken wat zij in de volgende parlementszitting ten behoeve van lerland zouden doen. In veertien besluiten hebben zij de bekende grieven en wenschen van het katholijke lerland zamen gevat. De bevoorregting van de protestantsche kerk en de protestantsche inrigtingen van onderwijs, en van de protestantsche grondeigenaren boven de katholijke pachters zijn de voornaamste van die grieven. De Londensche Times erkent dat die besluiten veel goeds bevatten en over het geheel in eenen gematigden en verzoenlijken geest gesteld zyn. De ministeriele Globe oordeelt bijna even zoo over die besluiten, en voegt daarbij de medeieeling dat het gouvernement reeds aanstalten maakt om te voldoen aan den wensch der lersche katholijken, dieeene eigene, door den staat erkende hoogeschool voor zich verlangen. —De ingezetenen van Haïti, die tegen de regering van den President Geffrard in opstand waren en de stad Cap Haïtien bezet hadden, waren aldaar, gelijk men weet, in botsing geraakt met een Engelsch oorlogsschip, waarbij dat vaartuig te gronde gegaan is. Volgens berigten uit Haïti van 18 November zijn vervolgens twee andere Engelsche oorlogsschepen voor Cap Haïtien verschenen, hebben die stad op nieuw gebombardeerd en de bevelhebbers der opstandelingen gedrongen om de wijk aan boord van een Amerikaansch oorlogsschip te nemen. Cap Haïtien is den 9den November weder door de troepen van Geffrard bezet.
---

