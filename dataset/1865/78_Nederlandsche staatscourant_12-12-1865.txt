MINISTERIE VAN BINNENLANDSCHE ZAKEN.
Bij beschikking van den 9den December zijn door den Minister van Binnenlandsche Zaken als plaatsen van vestiging der inspecteurs voor het geneeskundig Staatstoezigt aangewezen: voor den inspecteur in Noordbrabant on Limburg 's Hertogenbosch ; » ~ » » Gelderland en Utrecht Arnhem; »» »» » » Zuidholland 's Gravenhage ; » » » », Noordholland Amsterdam; » », » » Zeeland Middelburg; » ~ » », Friesland en Groningen Leeuwarden; » », »» », Overijssel en Drenthe Zwolle.
---

MINISTERIE VAST FISTANTIEIT.
De Minister van Justitie, ad interim belast met het beheer van het Departement van Finantien, brengt bij deze ter kennis van het algemeen dat, volgens mededeeling van het Muntcollegie, voortdurend vele valsche halve guldens en enkele valsche guldens in de circulatie worden aangehouden, en waarschuwt uit dien hoofde een ieder, met verwijzingnaar art. 21 der wet van 26 November 1847 (Staatsblad n". 69), om zich niet door aanneming van zoodanige stukken schade te berokkenen. De hier bedoelde valsche stukken zijn te herkennen aan de volgende ken teekenen : I°. de middellijn is iets kleiner dan die van echte stukken , hebbende de echte gulden eene middellijn van 28, en de echte halve gulden eene middellijn van 22 strepen ; 2°. het gewigt van de valsche guldens is ruim 2 wigtjes, en dat van de halve guldens ongeveer 1 wigtje te ligt. Het wettige gewigt van die speciën is 10 en 5 wigtjes. 3°. de letters van de valsche stukken zijn dikker en als gevloeid, terwijl de vlakke gedeelten der stukken mat zijn en niet zoo glad als die van de echte stukken ; 4°. de rand van de valsche stukken is minder diep ingegroefd dan die van de echte, terwijl veelal de ingroevingen niet loodregt staan op da platte vlakken der stukken. 's Gravenhage, den 9den December 1865. De Minister voornoemd, Olivier.
---

BUITENLANDSCHE BERIGTEN. BELGIE.
Zijne Majesteit de Koning Leopold is gisteren, den lOden, even vóór den middag, overleden. Aanstaanden Zaturdag zou de geëerbiedigde Vorst den 75sten verjaardag zijner geboorte hebben bereikt. De Belgische constitutie bepaalt in art. 79, dat van 'sKonings dood af tot de beëediging van zijnen opvolger toe de constitutionele magt der Kroon door den ministerraad onder zijne verantwoordelijkheid en in den naam van het Belgische volk zal worden uitgeoefend. Dien ten gevolge is onmiddellijk na den dood van Koning Leopold een besluit van den ministerraad uitgevaardigd , bepalende dat de regterlijke uitspraken in den naam van den ministerraad zullen worden uitgevaardigd zoo lang de Troon ledig staat. Verder is door den ministerraad eene proclamatie van dezen inhoud uitgevaardigd : »> België heeft den Koning verloren die zich gedurende eene lange, vreedzame en roemrijke regering met onwankelbare verknochtheid aan zijn lot heeft aangesloten. » Na met heldhaftige standvastigheid te hebben geworsteld tegen de ligchaamssmarton, die hij in de laatste jaren zijns levens te verduren had, is hij ten laatste door den dood overwonnen, hij, aan wien België in zijne droefheid en in zijne dankbaarheid reeds den naam van Vader des Vaderlands heeft toegekend. » Vol eerbied voor het aandenken van den wijzen en braven monarch wiens verlies het betreurt, zal het Belgische volk, zich zelf getrouw blijvend, gerust wachten op den nabij zijnden dag waarop de erfgenaam der Kroon den eed in de handen van de vertegenwoordigers der natie zal afleggen. »Om aan België het behoud zijner vrijheid, zijner welvaart en zijner onafhankelijkheid te verzekeren zal Leopold 11, die reeds het hart der bevolking gewonnen heeft, het verheven voorbeeld van zijnen doorluchtigen vader volgen ; en hij zal bij de gansche natie eendragtige en krachtige ondersteuning vinden tot vervulling zijner edele en vaderlandlievende taak." De plegtige begrafenis van 'sKonings lijk zal door den ministerraad worden geregeld. Naar de Indépendaace verzekert zal het lijk den 12den, 13den en 14den dezer in het paleis te Brussel op een praalbed gelegd en het publiek aldaar toegelaten worden, en zal den 16den dezer, den 75sten verjaardag van 's Konings geboorte, de ter-aarde-bestelling plaat 3 hebben. Te Laeken wordt naast het nieuwe kerkgebouw, waarin het stoffelijk overschot van de eerste Koningin der Belgen rust, een groote tempel opgeslagen, waarin de lijkplegtigheden voor Koning Leopold naar de voorschriften der Luthersche kerk zullen gehouden worden. De wetgevende kamers van België zullen heden elk zitting houden. Een door den minister van finantien aan de Kamers medegedeeld verslag van den staat der Belgische schatkist op den lsten September jl. wijst zeer gunstige uitkomsten aan. Daaruit blijkt onder anderen, dater sedert het jaar 1858 nagenoeg 176 millioen francs voor buitengewone uitgaven zijn besteed, en dat de helft van die som, namelijk 90 millioen, uit de overschotten der inkomsten is gevonden, en zulks terwijl de belastingen niet verzwaard maar eer verligt zijn. Naar het zich thans laat aanzien, zegt het aangehaalde verslag, zal de vier percents en de drie percents schold tegen het jaar 1874, en de 4'/3 percents schuld tegen het jaar 1882 door de voortgaande amortisatie geheel uitgedelgd zijn. — Het Belgische gouvernement heeft dezer dagen eene wet voorgedragen, strekkende om de sterkte der staande legermagt op 80,000 man, en die der eerstvolgende ligting op 10,000 man te stellen, gelijk sedert jaren regel is. Bij het onderzoek in de afdeelingen der Kamer van Vertegenwoordigers is de wensch geuit, dat België op het voorbeeld van verscheiden groote Staten tot vermindering der staande legermagt zou overgaan. Doch de meerderheid heeft geoordeeld de behandeling van dat vraagpunt te moeten uitstellen tot de discussie over het rapport omtrent 's lands krijgswezen en verdedigingsmiddelen, hetwelk ten vorigen jare door den minister van oorlog is toegezegd; en de centrale afdeeling heeft zich met het wetsontwerp vereenigd onder verklaring dat zij intusschen de vraagpunten betreffende de inrigting en zamenstelling der legermagt in het midden liet, en onder betuiging van den wen3ch dat de ligting van 1866 niet in haar geheel zou worden in dienst gesteld.
---

NEDERLANDEN. 's Gravenhage, den 11den December 1865.
(Staatsblad n°. 133.) BESLUIT van den Bden December 1865, houdende eenige bepalingen nopens de verzendingen van geld door middel van postwissels tusschen Nederland en België. Wij WILLEM 111, bij de gratie Gods, Koning der Nederlanden, Prins van Ohanje-Nassau, Groothertog van Luxemburg, enz. , enz. , ENZ. Gelet op het postverdrag tusschen Nederlanden België van 21 Maart jl. (Staatsblad n°. 66); Gezien het rapport Onzen Minister van Justitie , ad interim belast met het beheer van het Departement van Finantien, van 4 dezer, n°. 103, Post., Hebben besloten en besluiten : Art. 1. Tusschen Nederland en België zal gelegenheid bestaan tot het verzenden van geld door middel van postwissels , af te geven door en betaalbaar te stellen op de postkantoren in de beide landen, die daartoe in gemeen overleg tusschen de Nederlandsche en Belgische postadministratien zullen worden aangewezen. Art. 2. De postwissels, bij het voorafgaande artikel bedoeld, zullen tot geen hooger bedrag dan van honderd gulden (f 100) of van de daarmede overeenstemmende som van twee honderd en elf franken vier en zestig centimes (fr. 211.64 es.) worden afgegeven. Art. 3. Voor elke geldverzending naar België zal van den nemer van den postwissel hier te lande een regt worden ingevorderd van tien cents voor elke vijf gulden of voor een gedeelte van vijf gulden. Art. 4. Onze Minister voornoemd wordt gemagtigd tot het nemen der verdere maatregelen , die tot de uitvoering van het postverdrag met België, in het hoofd dezes gemeld , vereischt worden. Art. 5. De bepalingen van dit besluit komen in werking te rekenen van I°. Januarij 1866. Onze Minister van Justitie, ad interim belast met het beheer van het Departement van Finantien , is belast met de uitvoering van dit besluit, hetwelk in het Staatsblad en in de Staats-courant zal worden geplaatst, 's Gravenhage, den 6den December 1865. WILLEM. De Minister van Justitie, ad interim belast met het beheer van het Departement van Finantien, Olivier. Uitgegeven den twaalfden December 1865. De Minister van Justitie, Olivier. Bij Koninklijk besluit van den Uden dezer, n°. 68, zijn benoemd tot burgemeester van do gemeente: Standdaarbuiten J. van Dorst; Haarlem mr. C. Fock; Andijk R. Kooyman Pz., secretaris dier gemeente; Budel J. C. A. Rutten; Noorddijk jhr. mr. C. de Marées van Swinderen; Aagtekerke J. de Visser. Bij Zijner Maje3teits besluit van den 9den December jl., n°. 67, is aan mr. P. C. J. van Ghert, op zijn daartoe gedaan verzoek, eervol ontslag verleend uit zijne betrekking van plaatsvervangend kantonregter te Steenwijk. Bij Koninklijk besluit van 8 December jl., n°. 73, is aan den heer F. A. J. Koppelaar, op zijn verzoek, eervol ontslag verleend uit zijne betrekking van ontvanger der directe belastingen, in- en uitgaande regten en accijnsen te Tilburg c. a.
---

