Advertentie
. Bij dit Nommer wordt verzonden titel en Inhoud voor jaargang 1864.
inhoud. Een woord naar aanleiding der pas uit Japan aangevoerde Yama-mayn-eijeren. Gaskalk. Gaskalk en kraaijen. Noodige teregtwijzing. Maats. enz. (34 â€”42). Berigtea (24-26). Varia (54-62). Vraagbord en brievenbus. AdvertentiÃ«n. Markten enz.
---

EEN WOORD NAAR AANLEIDING DER PAS UIT JAPAN AANGEVOERDE YAMA-MAYU-EIJEREN.
Het berigt, ook in NÂ°. 6 dezer Courant opgenomen, dat de ijverige pogingen van Prof. HOFFMANN om een nieuwen aanvoer van Yama-mayu-eijeren regtstreeks uit Japan te verkrijgen, geslaagd zijn, zal gewis met de meeste belangstelling zijn vernomen. Deze eijeren, waarvan Prof. HOFFMANN de bereidwilligheid had mij ook een gedeelte af te staan, verkeeren ten gevolge der doorgestane warmte gedurende de reis, waardoor ook reeds enkele rupsjes onderweg Zijn uitgekomen, in een zeer ver gevorderden staat van ontwikkeling. Ik acht het daarom in het belang der zaak noodig, om degenen, die daarvan ontvangen lnogten en mijn vroeger stukje over de kweeking dezer vlindersoort (geplaatst in NO. 52, 1864 , dezer Courant) gelezen hebben, er opmerkzaam op te maken, dat, zoo ik daarin als mijn gevoelen te kennen gaf, dat het aanwenden der middelen tot het vertragen der eijeren eerst in het begin van April zou moeten Plaats hebben, dit allÃ©Ã©n betrekking heeft op de hier te lande gewonnen en gedurende den geheelen winter op eene koele plaats bewaarde eijeren, weshalve ik Inij , bij eene toepassing derzelfde wijze van behandeling op de thans aangevoerde, geenszins voor een goeden Uitslag verantwoordelijk kan stellen. Het eenige wat ik thans kan aanraden, is, om, gelijk ik dit ook zelf zal doen, deze eijeren in verscheidene Partijtjes af te doelen , en de proefnemingen in dier voege in te rigten , dat men in staat is, de middelen tot vertraging op verschillende tijdstippen te kunnen aanvangen. Bewaart men de eijeren eenvoudig in een koel vertrek, waar thans de temperatuur 40 43Â° Fahr. zijn kan, doch later tot 57Â° en hooger zal opklimmen, dan zullen zij misschien veel vroeger, doch stellig niet later dan tegen half April uitkomen en dus op een voor de kweeking hier te lande nog ongeschikten tijd. Het zal dus bepaald noodig zijn, Pogingen in het werk te stellen, om dit vroege uitkomen, zooveel mogelijk, tegen te gaan. Gelijk men weet, bestaan de middelen daartoe voor zoo verre die ten minste tot op heden bekend zijn, in het bewaren der eijeren in gewone en ijskelders, of in potten, die, hetzij voor een gedeelte, hetzij geheel en dan op een Ã¡ anderhalf voet in een koelen en droogen grond worden ingegraven. Ook wordt een digt inwikkelen in watten of ruw katoen voor nuttig gehouden, en zou men daarbij nog kunnen beproeven, om reeds thans eenige weinige eijeren geheel aan de buitenlucht bloot te stellen. Dat het, bij al deze proefnemingen, die natuurlijk op verschillende manieren kunnen gewijzigd worden, vooral is aan te bevelen, om de eijeren niet aan de zon bloot te stellen, en hen evenzeer tegen al te sterke droogte als te grootÂ° vochtigheid te behoeden, zal wel geen betoog behoeven. Daalkuizen, DE ROO VAN WESTMAAS, 3 Febr. 1865.
---

GASKALK.
In NÂ°. 1 dezer Courant wordt door den Heer Mr. J. P. AMERSFOORDT gevraagd of de reden van het meer vernielen der tarwe op met gaskalk bemest land kan worden toegeschreven, dat die tarwe een meer aangenamen smaak voor de kraaijen heeft, en zoo ja, aan welk scheikundig bestanddeel dit is toe te schrijven? Om hieraan de verlangde uitlegging te geven, wil ik eerlijk bekennen, dat daartoe mij de bekwaamheden ontbreken, doch meen, dat de volgende opmerking mogelijk licht over deze zaak kan verspreiden. Aan de zeekust is het de gewoonte om, indien er een lijk aanspoelt, dat door ontbinding niet meer vervoerbaar is, dit na de noodige kennisneming in het naastbijgelegen duin te begraven, en dan die plaats weder met helm te bepoten. Nu is het mij gebleken, dat de helm op die plaatsen door de kraaijen en ander roofgevogelte wordt opgetrokken en de grond omgewoeld. Ook is mij bekend, dat de Scheveningers , die hun aardappelland, in de duinen gelegen, met vischgrom bemesten, steeds veel last van de kraaijen hebben, terwijl zij, die koe- of anderen mest gebruiken, meestal van dat ongedierte op hun lai3l verschoond blijven. Heeft nu de gaskalk, zoowel als vischgrom en een in ontbinding overgegaan lijk, soms eene voor de kraaijen aantrekkelijke lucht? L. P. W.
---

GASKALK EN KRAAIJEN.
De Heer Mr. AMERSFOORDT bemestte een stuk veenachtig land aan de kanten met gaskalk en bezaaide het geheele stuk met tarwe. Kort na de zaaijing bleek het, dat op de kanten de tarwe uitbleef. Maar de planten hadden toch gekiemd; zij waren voorzien van goed ontwikkelden wortel en stengel, doch lagen allen boven op den grond; de moederkorrel was er afgebeten, zegt de Heer Mr. A. Dit was niet gebeurd met de rijen in het midden der akkers, onmiddellijk daarnaast WAAR ECHTER GEEN GASKALK WAS GEKOMEN, die slechts aan de kanten van den akker onvermengd gebruikt, diep was ondergeploegd. Ook boonen , die den sprokkelaars waren ontsnapt en tegelijk met de tarwe waren opgekomen, waren het meest uitgetrokken en opgegeten, daar waar de gaskalk gestrooid was. â€žDe dieven waren de kraaijen geweest," zegt de Heer Mr. A. (Landb.-Cour. N.. 1, art, gaskalk); neen zegt de Heer WILHELMY (Dandb.-Cour. NÂ°. 3, art. kraaijen) â€žde kraaijen waren de dieven niet." Het zij mij vergund in deze zaak een enkel woord tneB te spreken, gevende ik mijne tneening uit den aard der zaak gaarne voor beter. Om mij duidelijk te doen begrijpen, heb ik opzettelijk in het bovenstaande de omstandigheden door den Heer Mr. A. vermeld, en op welke het naar ik meen juist aankomt, kortelijk herhaald. Ik ben van oordeel, dat Ã¨n de Heer Mr. A. Ã¨n de Heer W. beide regt hebben; dat dus de kraaijen zich bij den Heer Mr. A. aan diefstal hebben schuldig gemaakt, maar en hierin ben ik 't met den Heer W. eens zich niet te buiten zijn gegaan aan de ontkiemende, dus nog levende, gezonde tarwe, maar aan de ziekelijke jonge plantjes, aan dezulke, die met hunne nog teedere worteltjes in aanraking gekomen met den diep ondergeploegden, hier en daar tif niet genoeg e.f niet lang genoeg met den grond in aanraking geweest zijnden gaskalk, kwijnden. De Heer Mr. A. toch gebruikte onvermengden gaskalk, en deze zal om 't even of hij fijngemaakt was of niet toch meer of min klonterig geweest zijn en dus op het eene of andere worteltje Zijne schadelijke eigenschappen in volle kracht hebben uitgeoefend. Toen kwamen de kraaijen , trokken de plantjes uit en aten ze op. Waar geen gaskalk was gekomen, deden de kraaijen geen kwaad. En dit sluit zich geheel aan wat ons van de kraaijen en zulke vogels wordt geleerd door Prof. VROLIK , Prof. SCHLEGEL, door Dr. WTTEWAALL , Dr. GLOGER en anderen. Bovendien is 't ook wel mogelijk, dat in 't door den Heer Mr. A. bedoelde veenaehtige land insekten huisden, die, in aanraking gekomen met den gaskalk en daardoor in beweging geraakt, getracht hebben dat onherbergzaam oord te ontloopen. Dat ze onmiddellijk door kraaijen vervolgd werden we kunnen 't immers in zoo menigen met insekten voorzienen akker opmerken, die wordt geploegd en waar de kraaijen den ploeger op de hielen volgen om dadelijk bij 't omwerpen van den grond hunne prooi te bemagtigen ? Zijn er werkelijk insecten in het land van den Heer Mr. A. geweest, die door den gaskalk verontrust en later door kraaijen verslonden zijn, dan zijn door het omwoelen van den grond door de kraaijen die immers bij voorkeur azen op de heel- of halfdoode dierenwereld en dus ook op lijken, vischgrom enz., zooals de Heer P. W. in dit nommer teregt opmerkt de teedere plantjes daardoor beschadigd, en hierdoor, niet minder dan (bij onze onderstelling van zoo even) door den gaskalk in hun groei verontrust en belemmerd, zijn zij gaan kwijnen, hebben het leven er bij ingeschoten en waren in min of meer rottenden staat op hunne beurt een kostelijk voedsel voor de kraaijen. Ik geloof niet, dat het verschijnsel, hetwelk de Heer Mr. A. heeft vermeld, mag toegeschreven worden aan een eigenaardigen smaak, die de op gaskalk gegroeide tarwe zou hebben bezeten. Want de uitgetrokken tarwe ontkiemde immers slechts zou als de Heer Mr. A. mededeelt; zij ontwikkelde zich niet tot fiksche planten. Waar er tarwe-planten op de met gaskalk bemeste kanten van 't land overbleven dat wel niet het geval zon zijn, indien op gaskalk gegroeide tarwe voor kraaijen zoo bijzonder veel aantrekkelijks had staan zij zeer gezond, zegt de Heer Mr. A. Dit gaat zeer goed zamen, met wat ik boven onderstelde. Waar de gaskalk min of meer fijn verdeeld, en niet in klontertjes, bij het onderploegen rondom in aanraking kwam met den veenachtigen grond, daar was 't wel waarschijnlijk, dat Zijne schadelijke eigenschappen minder schadelijk, ja juist voor den veenachtigen grond voordeelig zouden werken en hij geen kwaad, maar integendeel veel goed zou doen. Daarnaast echter was welligt een stukje gaskalk slechts van buiten met wat grond omringd, en al zijne voor 't plantenleven doodelijke eigenschappen in volle mate behoudende, gaf het daarvan blijk door elke plant te doen kwijnen en ten slotte te dooden, die hem aanraakte. Ik herhaal, dat ik mijne meening zeer gaarne voor beter geef; ik deel haar kort en in weinig woorden enkel en alleen mede, omdat de Heer Mr. A. eene uitlegging verlangt van het verschijnsel, en ik wel mag beproeven daartoe te helpen bijdragen. Deventer, 31 Jan. 1865. Dr. L. MULDER.
---

NOODIGE TEREGTWIJZING.
Toen ik mijn opstel, over eenige bijzonderheden van het afgeloopen bouwjaar, geplaatst zag in de Landbouw-Courant van 15 Dec., en het eens nalas, begon ik in te zien, dat ik welligt aan dezen of genen aanstoot kon hebben gegeven. Zelfs werd de bewustheid in mij levendig, dat ik wel zwaar gezondigd zou hebben tegen de aangenomen leer van sommigen, die zich hoofdzakelijk met de beoefening van het wetenschappelijk gedeelte van den landbouw bezig houden. Wat ik dus mogt verwachten, zag ik weldra vervuld, en in NÂ°. 12 van den Vriend van den Landman, of in het Maandblad 1865, No. 1, werd door den Heer E. C. E. een overzigt geplaatst van het door mij geschrevene, waarvan de strekking is om tegen mijne ketterij op te komen, en zeker mij, zoowel als de lezers daarvan, teregt te wijzen. Eene verantwoording van mijne zijde schijnt nu daardoor noodig te zijn geworden. Ik zal daarmede echter zoo kort mogelijk trachten te zijn, en hier slechts enkele punten opnemen, alzoo ik geen lust heb mij met wijdloopig twistgeschrijf in te laten. De eerste mijner uitingen was: dat ik het gevoelen niet deel, dat strenge vorst de eigenlijke oorzaak is geweest van het wegsterven der tarwe in den laatsten winter, en dat, naar het mij voorkomt, die mening bepaaldelijk wordt weÃ©rlegd door hetgeen elders, in oostelijker landen, waar de winters doorgaans strenger zijn dan kier, bijna jaarlijks kan worden waargenomen. Tegen die stelling komt de Heer E. C. E. allereerst op, en beweert hij, ter bestrijding daarvan, Â«dat in die oostelijker landen de gewassen tegen de strengere winters beschermd worden. door sneeuw, die doorgaans den geheelen winter blijft liggen." Deze wederlegging komt dus daarop neder, dat hij het bestaan der omstandigheden, waarop door mij werd gewezen, ontkent en daartegen oorzaken aanvoert, die ik alleen voor het hoogere ''Noorden en Noordoosten als geldig kan toelaten. Op mijne beurt weÃªrspreek ik bepaaldelijk, dat ook in de landen ten oosten van het onze, de wintergewassen doorgaans tijdig door sneeuw worden bedekt, die steeds blijft liggen. Ware dit laatste altijd het geval in die landen, dan zou de zaak daardoor nog geenszins beslist worden, alzoo noch ik, noch iemand anders zou willen of kunnen tegenspreken, dat eene blijvende sneeuwbedekking daar, zoowel als hier en overal, de gewassen tegen beschadiging van allerlei winterweder beschermt en behoedt. Om echter mijn oordeel omtrent het door mij gestelde met weinig woorden te staven, wil ik slechts aanmerken, dat in die oostelijker landen de gewenschte sneeuwbedekking niet altijd juist zoo geregeld plaats vindt, en dat men, b. v. ook in Duitschland genoeg van kale vorst te spreken weet. Tot bewijs hiervoor, zoowel als van hetgeen verder door mij daarover gezegd is, moge een beroep dienen op de uitspraak van een bevoegden Duitschen Schrijver, wiens gevoelen met het mijne geheel overeenkomt. In de Encyclopaedie van Putsche op pag. 281-591 leest men, behalve meer daarvan: Â«Dein Erjrieren unrnittelbar mi Winter beij anhaltendem starken Blachfrost sind daher die Wintergewdchse nicht ausgesetzt , sondern die IVÃ©benunistiinde, welche diesen Frost begleiten , sind es, welche den P jlanzen schddlich werden." Een ander punt, dat vervolgens wordt behandeld, betreft de HALLETT'S tarwe. De redenering daarover kan mij niet gelden. In plaats van tegen die tarwe iets nadeeligs te zeggen, sprak ik slechts van voorzigtigheid met de vreemde soorten, en daar onder van eene, die mij toescheen eenige overeenkomst met de HALLETT's-tarwe te hebben. Integendeel nam ik ze eenigermate in bescherming, door bij te brengen, dat mijn uitgezaaid koorn van hetzelfde gewas genomen, wel op het eene veld te veel geleden, had, maar op een ander stuk gronds een goed gewas heeft opgeleverd, en het vergaan dus niet zoo zeer aan de soort van tarwe dan wel aan andere omstandigheden was toe te schrijven. Met het oordeel van den Heer E. over de nuttigheid van het dieper losmaken van den grond, en het gebruik van de rol stem ik volkomen in. Dit laatste werktuig kwam echter bij mij minder te pas, nu de tarwe niet was opgevroren. Dat echter de grond, onder eene oude graszode, hard of vast zou zijn geworden, betwijfel ik, alzoo ik daaronder steeds losse, mulle aarde heb gevonden. Overigens was bij mij en bij mijn buurman genoeg zorg gedragen voor afwatering, en heb ik dikwijls het water veel hooger in het land gehad, zonder er nadeel van te zien; ook was de tarwe nog niet diep genoeg geworteld om schade van stilstaand water te kunnen lijden. De dwaling alsof er eigenlijk vloeibaar, zigtbaar water in den grond moet zijn, is op mij niet toepasselijk. De Heer E. acht verder mijne opvatting verkeerd van hetgeen sommige geleerden hebben vastgesteld opzigtens de som der warmtegraden, die de verschillende gewassen behoeven. Ik heb daarover alleen willen zeggen, dat het niet genoeg is, wanneer eene plantensoort de noodige warmte ontvangt die b. v. door Bousso-GAULT voor wintertarwe in Frankrijk op 2143Â° is berekend; -- maar dat de voorspoedige groei en het tijdig rijpen ook mede afhangt van het tijdperk, waarin zij de vereischte warmte deelachtig wordt. Als wij, zooals in 1864, tegen het midden van Junij , meest een drooge, heete lucht hebben met gure koude nachten, en in plaats van malsche , vochtige warmte, guur en koud weder na het midden van Julij tot ver â€¢ in Augustus, dan blijf ik gelooven dat, in het eerste geval, op vele gronden de groei belet en in het andere de rijping wordt vertraagd. Inzonderheid heeft het mij eenigzins getroffen, dat de Heer E. C. E. zich geregtigd acht, de bedenking op te werpen, als of ik niet zou weten dat de lucht, bij groote hitte en groote helderheid juist de meeste vochtigheid bevat. Ik kan Zijn Ed. verzekeren dat ik zulks al wel 60 jaren lang heb geweten. Maar, wat ik er later bij geleerd heb, is: dat juist dan als de lucht bij oostelijken wind, bestendig en weken lang, bijzonder heet is en daarbij helder blijft, zij dan, bij al haren inhoud van vochtigheid, nog altijd onverzadigd is en meer begeert; zoodat er dan, in de lange dagen des zomers, meer vocht wordt opgenomen dan er in de korte nachten wordt losgelaten; en dat, als een gevolg dier dorstigheid van de lucht, de verdamping uit de aarde en planten heel wat meer bedraagt dan de opslorping van nachtelijk vocht aan blad en aarde kan vergoeden. Dat evenwel de plantengroei niet overal evenzeer daardoor heeft te lijden, en minder last heeft van die scherpe, drooge winden op vochthoudende, vruchtbare gronden, en vooral ook in de nabijheid van zee- en rivierwateren, waar de benedenlucht steeds rijker is aan waterdamp, zulks komt mij voor te blijken uit de bestendig hoogere opbrengst, welke van de aldaar gelegen bouw- en graslanden wordt verkregen. Die betere uitkomst wil ik dus niet alleen toeschrijven aan de grootere vruchtbaarheid der gronden aldaar, of aan het opslorpend vermogen der aarde ten behoeve der wortelvoeding, maar ook gedeeltelijk aan de meerdere vochtverdamping uit den bodem, waardoor in vereeniging met de dampkringsvochtigheid , de voeding der gewassen, door middel van de bladeren, alzoo wordt verdubbeld. Maar, hetgeen ik nu daareven heb aangevoerd, staat in betrekking tot mijn gezegde in het â€¢ vorig stuk: //dat bij gebrek aan genoegzame vochtigheid der lucht, eene sterke hitte schadelijk werkt." Op grond van deze, naar het schijnt wat vreemd klinkende stelling, is de Heer E. C. E. van oordeel, dat ik in eenige dwaling moet verkeeren , daarin bestaande dat ik verkeerdelijk zou meenen, dat de planten regtstreeks vocht uit de lucht opnemen. ik moet toestemmen, dat die opvatting mijner woorden juist is, in weerwil dat zij strijdig is met de leer van den Heer E. C E., en van alle anderen bovendien, volgens welke het is uitgemaakt, dat het uitsluitend door de wortels is dat die opneming geschiedt. Ons verschil van gevoelen op dit punt acht ik echter van genoeg belang om, ter waardering mijner opvatting, eenige voorstellen en vragen te laten volgen, welker oplossing dat verschil welligt nader tot beslissing kan brengen. Zooals dit bij vele burgers en landbouwers gezien wordt, heb ik, sedert meer dan 6 jaren, op het dak mijner schuur eene gewone huislookplant liggen. Die plant heeft zich aan de bijna naakte pan vastgehecht, en groeide al dien tijd, zonder bijvoeging van aarde of water. Zij vermeerderde elk jaar haren omvang, en heeft steeds de langdurigste droogte doorgestaan. Slechts in 1864 heeft zij het eenige dagen kwaad gehad, maar zij heeft best het leven behouden. Vanwaar nu ontleende die plant het vocht voor hare sappige bladeren? Wortels heeft zij weinige, en de geringe hoeveelheid aarde tusschen hare wortels moet, binnen weinig dagen, uitdroogen door de werking der brandende zonnestralen, die weken lang op de pannen blijven vallen! Elkeen weet ook dat half verlepte bladeren van allerlei bloemen en gewassen weer groen en glad worden, als men ze met de onderzijde op het water legt. Bewijst dit niet dat die bladeren water kunnen opnemen, en het ook werkelijk doen? Zijn er niet vele planten, zooals verschillende soorten van sempervivuna sedum enz., die op oude muren groeijen, cactus, aloÃ« en andere, die op dorre steenachtige standplaatsen wassen, en zelfs boomen, die hunne wortels tusschen spleten van dorre rotsen dringen, en zonder of bijna zonder aarde of water voortgroeijen en bloeijen ? Hebben die gewassen andere bronnen dan den dampkring, of andere organen om vochtigheid en voedsel op te nemen dan door hunne bladeren uit de lucht? Nog dezen zomer nam ik een zestal keekplanten , waarvan ik er drie in een schaaltje legde, dat met water was gevuld; de bladeren op het water, de wortels er buiten. Die planten bleven weken lang groen, de wortels krompen in, en de kroonen rigtten zich op. De drie andere, welke er naast lagen op den droogen grasgrond, waren binnen drie dagen verdord. Ik vraag wederom: is hier geen bewijs, dat de bladeren vochtigheid opnemen? Den 13 Junij , toen alles door droogte en hitte veel had geleden en de tuinvruchten kwijnden, begonnen er des avonds, omtrent te 6 uren, eenige regendroppels te vallen uit eene voorbijdrijvende regenbui. Ik begaf mij terstond in den tuin, en was ten hoogste verwonderd over de frischheid en den aanvankelirken groei van bijna alle gewassen. De regendroppels hadden den grond nog niet voor een vierde gedeelte getroffen, en waren dus niet ingedrongen. De regen hield op, maar de wasdom was zigtbaar reeds begonnen. Kan nu hier iets anders dan opslorping van vocht uit de lucht door de bladen dit uitwerksel gehad hebben? Ik weet wel , dat men dit zoo zoekt te verklaren, alsof de grond reeds vooraf de vochtigheid had aangetrokken; maar ik moet de gaauwigheid dezer verklaring verwerpen, omdat onder mijne voetstappen al de teekenen van vochtigheid op de aarde verdwenen. De Heer E. C. E. gelieve LIEBIG hierover eens na te zien bladz. 146 van het Supplement tot de Vriend van den Landman, waaraan hij wel kennis zal hebben. Men leest aldaar: //in het dorste, droogste zand zien wij de melksapvoerende gewassen tot de volste ontwikkeling komen; het uit de lucht opgenomen en tot haar bestaan onontbeerlijke vocht, wordt door den aard der bladen en van het sap tegen verdamping bewaard." Zoo deze woorden, vergeleken met bladz. 308 , niet duidelijk zijn, en in tweederlei zin mogten worden opgevat; wie zal er dan dwalen: de schrijver, de lezer of de vertaler? En nu ten slotte nog Ã©Ã©ne afwijkende meening ronduit bekend , namelijk deze, want ik heb er meer: Zoowel als het waarheid is, dat de planten door de bladeren koolzuur opnemen uit de lucht, zooals ons stellig wordt geleerd, even zeker zal zulks ook wel het geval wezen met koolzure ammoniak. Maar niet minder zeker zal het dan ook zijn, dat die werking niet geschiedt zonder de dampkrings-vochtigheid mede te voeren, waarin beide zich als opgelost bevinden. Renselaar, F. W. SCHULD, Drx. 21 Januarij 1865.
---

