NEDERLANDEN. 's Gravenhage, den 3den Augustus 1865.
3 dunij 1865, Wij WILLEM III, bij de gratie Gods, Koning n°. 58. der Nederlanden, Prins van Oranje-Nassao, Groothertog van Luxemburg, enz., enz., enz. Beschikkende op het aan Ons ingediend verzoekschrift van H. Veder J"-Rzn. en R. A. de Monchy, te Rotterdam, in hoedanigheid van benoemde directeuren der naamlooze vennootschap Nederlannsche Katoenty}nnerij, te vestigen te Hengelo, strekkende tot het erlangen der J*oninklijke bewilliging op het bij het verzoekschrift gevoegd ontwerp tter acte van oprigting van gemelde naamlooze vennootschap; Gelet op de artt 36 tot en met 56 van het Wetboek van Koophandel : Op de voordragt van Oozen Minister van Justitie, van den 2den Junij l865, eerste afd., n°. 111, Hebben goedgevonden en verstaan : Onze bewilliging te verleenen op het bij het verzoekschrift overgelegd Ontwerp der acte van oprigting der naamlooze vennootschap Neder- Katoenspinnerij, te vestigen te Hengelo. Onze Minister van Justitie is belast met de uitvoering van dit besluit. sGravenhage. den 3den Junij 1865. WILLEM. He Minister van Justitie, Olivier. [De bij dit besluit goedgekeurde acte wordt hierachter medegedeeld.] , Bij Zijner Majesteits besluit van den 28sten Julij jl., n°. 58, is de *apitein-luitenant ter zee H. P. Klerch, op zijn verzoek, eervol ont'agen uit zijne betrekking van lid van den Raad van Tucht te Amsterdam, °*>der dankbetuiging voor zijne als zoodanig aan den lande bewezen jjjensten, en in zijne plaats benoemd de luitenant ter zee van de 1ste *|asse J. J. de Hart, adjudant van den directeur en kommandant der **arine te Amsterdam. B\j besluit van den 31sten Julij jl., n°. 40, heeft Zijne Majesteit goedgevonden, te benoemen tot lsten luitenant (naar ouderdom van rang): pJ*Ü den plaatselijken staf den 2den luitenant F. A. Crussier, plaatseden adjudant der 2do klasse te Willemstad; bij het wapen der infanterie, bij het lste regement, den 2den luitenant **• F. van den Oudendijk Pielerse, van het corps; hij het 3de regement den 2den luitenant J. L. H. Beijens, van het corps. j Sedert de laatst gedane bekendmaking [Staats-courant van den 3den önij 1865), zijn door de belanghebbenden geligt de volgende door *• M, verleende octrooijen : een in dato 12 Mei 1864, voor den tijd van vijfjaren verleend aan • Drissen te Amsterdam, op de uitvinding van eene verbeterde wijze 01 binnen- en buiten-jalousien te vervaardigen ; een in dato 20 December 1864, voor den tijd van tien jaren verleend , aü J. G. Sheilds , woonachtig te Londen, domicilium gekozen hebbende D A. S. Preston te Rotterdam , op de invoering der uitvinding van erbeterde telegraaph palen ; p een in dato 5 Mei 1865, voor den tijd van vijf jaren verleend aan p' Uhlhorn te Grevenbroich bij Keulen, domicilium bij Vriesendorp en j*aade te 'sGravenhage, op de invoering der uitvinding van een reguateur voor windmolens; i-.een in dato 13 Mei 1865, voor den tijd van vijfjaren verleend aan Jpeïnp en Schotel te Dordrecht, op de uitvinding van een molen , '«nstig tot het slijpen van Namensche tegels ; », een in dato als voren, voor den tijd van vijftien jaren verleend aan i • 5". de Cock te Rotterdam, op de invoering der uitvinding van een vereerd filtreertoestel tot het bruikbaar maken van zout of bedorven water.
---

RAAD VAN STATE.
openbare vergadering van den Raad van State, Af deeling voor de chilien van bestuur, op Woensdag, den 9den Augustus 1865, des °°Wniddags ten elf ure.
---

BUITENLANDSCHE BERIGTEN. DUITSCHLAND.
i' k *n o°stenrijk nieuw opgetreden staatsminister Graaf Belcredi heeft " het aanvaarden zijner betrekking de volgende circulaire toegezonden aan de stadhouders en gouverneurs van alle niet tot de Hongaarsche Kroon behoorende koningrijken en landen. » Ik heb het ambt van staatsminister, waartoe des Keizers vertrouwen mij geroepen heeft, heden aanvaard. Terwijl ik u daarvan kennis geef en u verzoek mij in de vervulling van mijne moeijelijke pligten te ondersteunen, acht ik het tevens nuttig, die gedeelten van de administrative dienst nader aan te wijzen, waaromtrent eene juiste opvatting mij van bijzonder gewigt voorkomt. »De gewigtige taak der administrative overheid bij het handhaven van regt en orde vereischt, zal zij behoorlijk vervuld worden, bovenal een goed inzigt in de zaken en een juist begrip van eene wettelijk geregelde vrije beweging der onderscheiden levenselementen ; en ik moet u vooral verzoeken met allen nadruk te willen bevorderen dat de handelingen der overheden niet enkel stipt naar de wet geregeld, vast en waardig zijn, maar dat zij ook blijken dragen van begrip eener vrije en zelfwerkende ontwikkeling der krachten. Ik beschouw het als een der gelukkigste verschijnselen van onzen tijd, dat men langzamerhand den kring van die aangelegenheden tracht uit te breiden welke overgelaten moeten worden aan het zelfbeheer dergenen, wier belangen regtstreeks daarin betrokken zijn. » Alle orde vindt haren krachtigsten steun in het bewustzijn van hare noodzakelijkheid, en dat bewustzijn wordt juist door de deelneming aan het openbare leven, niet enkel wat de wetgeving maar ook wat de administratie betreft, verhoogd. Het is dus de pligt der overheden dit streven, voor zoo ver hot binnen de wettelijke grenzen blijft, met allen ijver te ondersteunen en zich met takt jegens autonome corporatien te gedragen, ten einde de goede verstandhouding in het algemeen belang te bewaren. » Ongetwijfeld is vastheid en kracht bij het handhaven van het wettig gezag een onmisbaar vereischte voor een bruikbaren ambtenaar ; en ik merk hierbij op dat ik noch eene liberale, noch eene illiberale, maar slechts eene zoodanige handhaving der wet als de regte kan beschouwen, welke aan den geest en de letter der wettelijke voorschriften en dus aan den pligt van het ambt beantwoordt. Echter kan de politieke ambtenaar door krachtig handelen alleen zijne taak nog op verre na niet naar behooren vereullen. Met takt te handelen is even zeer onmisbaar , indien niet elke belemmering welke men ontmoet tot ernstige verwikkelingen zal leiden; en ik moet u verzoeken, in voorkomende gevallen de handelingen der ambtenaren en hunne geschiktheid voor hunne betrekking uit dit oogpunt met regtvaardige gestrengheid te beoordeelen. » Het regtstreeksche en mondelinge verkeer met de bevolking, en wel op vertrouwen inboezemende wijze, is noodzakelijk opdat de ambtenaar niet verzinke in gehechtheid aan doode vormen en slendergang, maar de wezenlijke behoeften der maatschappij leere kennen en beoordeelen, en daardoor aan zijne werkzaamheid een goed resultaat verzekere. Schriftelijk verkeer kan niet gemist worden, maar het moet binnen veel engere grenzen plaats hebben dan tegenwoordig meerendeels het geval is. »Ik wil over dit laatste punt hier niet verder uitweiden, daar het ook in naauw verband staat met de quaestie der kosten van het bestuur, en ik mij moet voorbehouden niet alleen de administrative maar ook de finantiele zijde van het vraagstuk eerlang uitvoeriger te behandelen. Thans wil ik alleen doen opmerken dat naauwgezette spaarzaamheid in het omgaan met 's lands eigendom een voorname pligt van den ambtenaar is, en dat vooral de tegenwoordige omstandigheden dezen pligt op den voorgrond moeten doen stellen. Verdienstelijke handelingen in dit opzigt zullen beloond, maar zorgeloosheid en onachtzaamheid gestreng gestraft worden. »De vrije uiting van gedachten door de drukpers, wanneer zij door liefde voor de waarheid geleid wordt, behoort door ambtenaren als een kostbaar goed ontzien te worden. Persoonlijke gevoeligheid moet worden ter zijde gesteld; en alleen wanneer bij eene objective beschouwing iets strafwaardigs mögt gevonden worden, is het geregtelijk gezag in te roepen om de wet ten volle te doen gelden. » Voor die landen, in welke verschillende nationaliteiten aanwezig zyn, moet ik de strengste onpartijdigheid en gelijke regtvaardige behandeling van iedere nationaliteit ten nadrukkelykste aanbevelen. De administratie en ieder afzonderlijk ambtenaar moet zich in het verkeer met de bevolking van hare taal bedienen, en de bekwaamheid daarvoor is een punt, waaraan by de beoordeeling der geschiktheid van eenen ambtenaar groot gewigt behoort gehecht te worden."
---

FRANKRIJK.
Aan de Indépendance Belge is in brieven uit Parys van jl. Dingsdag het volgende gemeld: »Al wat men nader omtrent den loop en den uitslag der gemeentelijke verkiezingen in Frankrijk verneemt is gunstig voor den vooruitgang der liberale begrippen. Overal is er een levendige strijd gevoerd, ook daar waar de demokratie de nederlaag heeft geleden.
Het is klaarblijkelijk dat de volksgeest uit de sluimering ontwaakt; in 't oog loopend is ook het groote aantal maires, aan welke het niet gelukt is zich tot lid van den raad hunner gemeente te doen kiezen. Het is als of de kiezers het dit maal by zonder op de maires gemunt hadden. »Het zou overdrijving zijn, wanneer men zeide dat de verkiezingen in den geest van de politieke tegenpartijders des gouvernements zijn uitgevallen; doch onwedersprekelijk ademen zij eenen geest van onafhankelijkheid, en verraden zij zekere vooringenomenheid tegen de cnndidaten der overheid, juist omdat zij door de overheid zijn aanbevolen. De kiezer heeft getoond zijn regt zelfstandig te willen uitoefenen. Welk een onderscheid in vergelijking met de verkiezingen voor het Wetgevend Ligchaam, die in 1863 zijn gehouden ! In twee jaren tijds is de stemming des publieks zoo zeer veranderd, dat de naam van officielen candidaat thans eer na- dan voordeelig is voor dengene die de stemmen van zijne medeburgers vraagt. En dit is te opmerkelijker, daar men ditmaal niet kan zeggen dat de hoofdstad Parys het voorbeeld heeft gegeven ; immers Parys heeft gelijk Lyon eenen door het gouvernement benoemden gemeenteraad. Men ziet thans eene beweging die van de uiteinden komt en naar het middelpunt gaat, iets zeldzaams in een land van centralisatie. » Het zou moeijelijk zijn juist op te geven hoe vele aan het gouvernement onwelgevallige keuzen er wel gedaan zijn; vele daarvan zijn aan het oog van het publiek onttrokken door middel der zoogenaamde municipale lijsten, waarop personen gebragt waren die men begreep niet te kunnen weren. » Het schijnt dat er ten gevolge van den uitslag der gemeentelijke verkiezingen gewigtige besluiten in de hoogste kringen in overweging zijn. Er is zelfs sprake van eene kabinetsverandering." Andere geruchten gewagen van politieke hervormingen, welke bij Keizer Napoleon in overweging zouden zijn. Met het o>g daarop zegt le Temps, een liberaal dagblad van Parys: o Het zou dwaas zijn ons te houden als of w:j geene kennis droegen van de omloopende geruchten die reeds door verscheiden dagbladen vermeld zijn. Zoo er geloof aan die geruchten te hechten is, zou Frankrijk eene wijziging van zijn politiek leven te gemoet gaan, en zou er eene uitbreiding der volksvrijheid op handen zijn. »Is dat berigt gegrond? En in welk opzigt zou de volksvrijheid worden uitgebreid ? Dienaangaande zouden wij , gelijk van zelf spreekt, niet anders dan gissingen aan onze lezers kunnen raededeelen ; immers een ieder begrijpt dat hier van geene andere uitbreiding der vrijheid sprake kan zijn, dan die door het gouvernement vrijwillig en uit eigen beweging zou worden geschonken. »Ons alzoo tot gissingen en waarschijnlijkheden bepalende, moeten wij erkennen dat de bedoelde geruchten ons geenszins ongelooflijk schijnen. Is het waar dat het dan, wanneer de behoefie aan eene hervorming zich doet gevoelen , tijd is om daartoe over te gaan , dan is het onwedersprekelijk thans een uiterst geschikt tijdstip voor hervorming. Inzonderheid bij de nu afgeloopen verkiezingen is het gebleken, dat het politieke leven zich alom in ons land verbreidt, er. dat de zucht tot deelneming aan het bestier onzer eigene aangelegenheden zich van de steden uitbreidt naar het platteland." — De officiële Moniteur herinnert in zijne avonduitgave wat er laatstelijk in de Sleeswijk-Holst einsehe zaak is voorgevallen, en voegt daarbij deze aanmerking : » Bij gelegenheid dezer nieuwe voorvallen is in den Duitschen Bond de vraag gedaan , hoe het Flansche gouvernement over de siaatkunde der Duitsche kabinetten oordeelt. » Het antwoord op die vraag wordt aangewezen door de gedragslijn welke het Fransche gouvernement in den vroegeren loop dier zaak heeft gevolgd. Zoo dikwerf' het zich genoopt vond om zijn gevoelen te doen kennen , heeft het verklaard zieh aan het nationale gevoel der bevolkingen te houden; en het blijft zijn verlangen dat die schikking, welke de voorkeur zal erlangen, met dit beginsel in overeenstemming zij." Verder verzekert de Moniteur wederom » dat er grond is om te denken dat het gouvernement der Unie volharden zal bij zijne onpartijdige en verzoenende houding jegens Mexico." Eindelijk berigt dat blad, dat de zaak van den moordaanslag, welke in April jl. te Parys in het gebouw van het Russische gezantschap door eenen Russischen onderdaan op eenen beambte van dat gezantschap is gepleegd, voor den Franschen regter zal behandeld worden. Het zou, naar het oordeel van het Fransche gouvernement, eene onjuiste gevolgtrekking uit de leer der exterritorialiteit zijn, wanneer Rusland uitlevering van dien misdadiger eisehte; en het Russische gouvernement heeft, de regtsvraag in het midden latende, verklaard niet op de uillevering te willen aandringen.
---

