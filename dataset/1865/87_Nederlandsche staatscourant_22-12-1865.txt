NEDERLANDEN. ’s Gravenhage, den listen December 1865.
Bij Koninklijk besluit van 16 December jl., n°. 49, is tot burgemeester der gemeente Pernis benoemd A. A. J. G. Cremer. [Herplaatsing ter verbetering eener misstelling.] Bij besluit van 21 December jl., n°. 56, heeft Zijne Majesteit goedgevonden , tot burgemeester der gemeente Leeuwarden te benoemen D. Zeper. Bij Koninklijk besluit van den 21sten December jl., n°. 54, is aan D. Hoogeboom, op zijn verzoek, eervol ontslag verleend als burgemeester der gemeente Nieuwendam. Bij Zijner Majesteits besluiten van den 20sten December jl., n". 48, 49 en 50, is, op derzelver daartoe gedane verzoeken, met ingang van I Januarij aanstaande, eervol ontslag verleend aan : mr. H. R. van Hees, als regter in de arrondissements-regtbank te Alkmaar ; mr. F. J. A. Fles, als regter in de arrondissements-regtbank te Breda ; en J. D. C. C. de Mol, als notaris te Harderwijk. Bij Koninklijk besluit van 19 December jl., n°. 58, zijn benoemd tot ontvanger : der directe belastingen, in- en uitgaande regten en aceijnsen te Millingen de heer A. Merens, thans ontvanger te Dalen; der directe belastingen en aceijnsen te Dalen de heer H. Lambers, thans ontvanger te Millingen. Bij Koninklijk besluit van 19 December jl., n°. 60, is benoemd tot ontvanger der registratie en domeinen te Hoogeveen de heer mr. F. G. van Marie, thans ontvanger der registratie en domeinen te Raalte.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken , Gezien art. 2 van Zijner Majesteits besluit van den 23sten October 1865 (Staatsblad n°. 122); Gelet op zijne beschikkingen vanden 24sten October, 4den, 16den en 30sten November, den 4den en 12den December jl., opgenomen in de Staats-couranten van den 26sten October, den 5/6 den en 17den November, den lsten, sden en 13den December jl.; Overwegende, dat eene nadere wijziging noodzakelijk is inden loop der lijn van afsluiting van Regeringswege tot wering van veeziekte bewaakt, Brengt ter algemeene kennis, dat de aanhef van eerstgemelde beschikking aldus gewijzigd wordt: van de Noordzee af' langs de sluis te Katwijk, den linker oever volgende van het kanaal en van den Rhijn tot de stad Leiden, van daar langs de zuidelijke grens dier gemeente (de Singels) tot den Nieuwen Rhijn ; voorts steeds den linker oever dier rivier volgende tot het punt, waar de Does zich met den Rhijn vereenigt, langs het noorderboord van de Does tot aan do Zuidzijdervaart, die vaart langs tot de achterwetering ; van daar de noordelijke grens der gemeente Woubrugge volgende en langs de Leidsche vaart tot waar deze de Aar ontmoet bij de Vijfgaten-brug ; voorts in zuidelijke rigting langs het westerboord der Aar tot aan de Nieuwe vaart en het westerboord der Nieuwe vaart volgende tot aan den Rhijn ; voorts steeds den regter oever van den Rhijn volgende tot Zwammerdam, van daar den Rhijn verlatende, den linker oever van de Meije volgende langs de Kaaiwetering tot Slikkendam ; verder langs de zuidzijde der Hollandsche kade tot het Woerdsche Verlaat ; van daar die kade volgende over den Oudendam tot de grens van Kockengen, en verder , steeds langs die kade gaande, tot aan den Breudijk ; van daar langs de noord- en westzijde van den Breudijk tot aan de noordzijde van den grooten weg der eersto klasse n°. 5; van daar de zuidzijde van den grooten weg volgende over Harmeien tot aan de Meern ; verder de westzijde van den Meerendijk tot aan de Noord-IJsseldijk, en langs dezen de brug aan den Hoogenboom overgaande en verder den grooten weg der 2de klasse n°. 2 volgende tot aan Montfoort ; aldaar de buitenzijde van de Stadsbuitengracht volgende tot dâàr, waar die in den IJssel uitkomt, dezen overgaande tot op den Noorderoever dier rivier en dien oever volgende tot aan Oudewater. Van daar enz. 'sGravenhage, den 21sten December 1865. Van wege den Minister, De Secretaris-Generaal, J. Schröder.
---

MINISTERIE VAN BINNENLANDSCHE ZAKEN.
De Minister van Buitenlandsche Zaken maakt bekend dat ook in het koningrijk Wurtemberg de Nederlanders ontheven zijn van de verpligting om een paspoort te vertoonen , van welke bepaling alleen zijn uitgezonderd do personen die werk of eene dienst zoeken of voor de uifoef'ening van hun bedrijf rondreizen , als daar zijn: handwerksgezellen, dienstboden, marktkramers, goochelaars, kunstenmakers, muzijkanten, enz. welke derhalve steeds van een paspoort moeten voorzien zijn.
---

MINISTERIE VAN BINNENLANDSCHE ZAKEN.
Bij het Departement van Finantien is ontvangen een postwissel, groot f 2, door een onbekende, onder het postmerk Hontenisse, ten behoeve van 's Rijks schatkist ingezonden. 's Gravenhage, den 20sten December 1865. De Minister van Justitie, ad interim belast met het beheer van het Departement van Finantien, Olivier.
---

RAAD VAN STATE.
Openbare vergadering van den Raad van State, Af deeling voor de geschillen van bestuur, op Woensdag, den 3den Januarij 1866, des voormiddags ten elf ure.
---

BUITENLANDSCHE BERIGTEN. FRANKRIJK.
Terwijl in particuliere brieven uit Parys wordt verzekerd dat men aldaar in de hoogste kringen ontevreden is over de paragraaph der boodschap van den President Johnson betreffende Mexico, geeft de officiële Moniteur een schrijven uit Washington van den 6den dezer, waarin het volgende voorkomt : » Men vindt hier den toon der boodschap van den President over het geheel gematigd. Dat is ook de geest der paragraaph, waarin de President zich verklaart tegen de tusschenkomst van Europa in de zaken van het Amerikaansche vaste land en inzonderheid tegen pogingen om aldaar de monarchale staatsinstellingen uit te breiden. Die verklaring bevat niets waarmede de door Frankrijk in Mexico gevolgde staatkunde strijdig is. Toen het Fransche gouvernement zich tot Mexico wendde, had het geen ander doel dan eenereeks van vorderingen ten behoeve van Fransche onderdanen en van Fransche belangen , die tot nog toe onbehoorlijk waren miskend, te ondersteunen, zoo als vroeger door de Vereenigde Staten zelven was gedaan. Doch Napoleon 111 is door omstandigheden, die buiten zijne magt lagen, in de noodzakelijkheid gebragt om den oorlog te verklaren aan het bewind hetwelk destijds in Mexico het hoog gezag in handen had. Dat bewind is gevallen, en een ander, voortkomende uit het algemeene stemregt, is in zijne plaats getreden. Frankrijk moest natuurlijk de regering, die eeniglijk in staat was om het herstel zijner regtmatige grieven te verzekeren , verdedigen tegen aanvallen van oproerigen aard. Welk doel het beoogde, beeft het Fransche kabinet door al zijne handelingen, gelijk door al zijne verklaringen, doen blijken. Aan verovering, aan aanwinst van grondgebied voor zich zelf, denkt het niet; het heeft zich niets toegeëigond, niets aangenomen; het wil niets behouden van de uitgestrekte landstreken, welke door zijne troepen weder in vrede gebragt zijn. De aanwezigheid van Fransche troepen in Mexico is, gelijk men thans in de Vereenigde Staten weet, een louter tijdelijke maatregel, die zal ophouden met de redenen welke tot dien maatregel hebben doen besluiten. » Wat betreft den regeringsvorm die laatst door de Mexicanen vrijelijk is gekozen, bij is door het gouvernement der Vereenigde Staten zelf herhaaldelijk erkend. De President Monroe had zich bij den Keizer van Mexico, Iturbide, doen vertegenwoordigen; en toen in 1854 de gezant van Santanna te Washington bevel van de Mexieaansche regering ontving om aan het gouvernement der Unie mede te deelen dat de staatsinstellingen van Mexico weldra eene verandering zouden ondergaan, is door den heer Mercy op die mededeeling eenvoudig geantwoord, dat Mexico, gelijk elke onafhankelijke en souvereine natie, het regt had om dien regeringsvorm te kiezen, welken het als het meest passend voor zijnen volksaard beschouwde. Deze antecedenten toonen dat er geen volstrekte strijd bestaat tusschen de staatkunde der Vereenigde Staten en de aanneming van den monarchalen regeringsvorm door een naburig volk." Een bij de Indépendance Belge ontvangen schrijven uit Parys van eergisteren zegt: »De jongste verklaring van den President Johnson betrekkelijk de Mexieaansche zaak heeft hier groote teleurstelling gebaard. Al is de vorm dier verklaring gematigd , al noemt zij Frankrijk en Mexico zelfs niet, zij geeft evenwel vooruitzigt op verwikkelingen in de toekomst. Die verwikkelingen zouden nog te verhoeden zijn, indien het Fransche
gouvernement zich allengs van alle aansprakelijkheid voor den gang der zaken in Mexico los maakte ; en dat dit voortaan de strekking der Fransche staatkunde jegens Mexico is schijnt uit verscheiden berigten je blijken." De ontevredenheid der Parysche studenten over de relegatie der bekende redenaars van het Luiksche congres heeft zich eergisteren in wanordelijkheden lucht gegeven. Eenige voorlezingen zijn gestoord door o-etier en kreten, door bet uiten van scheldwoorden tegen hoogleeraren en teen den minister van openbaar onderwijs. De gewapende magt is tusschen beide gekomen om de orde te handhaven, en heeft een aantal studenten in hechtenis genomen. Daarop is, met goedkeuring van den minister, de toegaDg tot de geneeskundige lessen gesloten voor allen die niet bewijzen kunnen geregtigd te zijn tot het bijwqDen daarvan. De Presse heeft eene gelijksoortige waarschuwing als de Epoque ontvangen, dewijl zij een protest van studenten tegen de boven gemelde relegatie had opgenomen. — Het medegedeelde gerucht van eene verzoening tusschen Keizer Napoleon on zijnen neef, den Prins Napoleon, heeft zich nog niet bevestigd.
---

