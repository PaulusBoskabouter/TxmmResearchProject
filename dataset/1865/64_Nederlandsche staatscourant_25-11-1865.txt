NEDERLANDEN. 's Gravenhage, den 24sten November 1865.
Bij Zijner Majesteits besluit van 16 November jl., n°. 69, is aan den graaf C. M. E. G. van Bylandt, Hoogstdeszelfs buitengewoon gezant en gevolmagtigd minister aan het Hof van Pruissen, vergunning verleend tot het aannemen en dragen der versierselen van ridder-grootkruis der orde van Medjidié, hem door Z. M. den Sultan van Turkye geschonken. Bij Zijner Majesteits besluit van 18 November jl., n». 70, is aan den heer J. J. Kraemer, consul van het Groothertogdom Hessen te Rotterdam, vergunning verleend tot het aannemen en dragen der versierselen van ridder Iste klasse der orde van Verdiensten van Philips den Grootmoedige, hem door Z. K. H. den Groothertog van Hessen geschonken.
Bij besluit van den 23sten November jl., n°. 60, heeft Zijne Majesteit goedgevonden, aan den lsten luitenant C. J. de Bordes, van het 7de regemeni infanterie, op het daartoe door hem gedaan verzoek, een eervol ontslag uit de militaire dienst te verleenen.
---

MINISTERIE VAN BINNENLANDSCHE ZAKEN.
Vervoer van varkens buiten de lijnen van afsluiting naar binnen is Vrijgesteld. De Minister van Binnenlandsche Zaken, Thorhecke.
---

RIJKSTELEGRAAF.
Het kantoor te Alkmaar opent voortaan gedurende de wintermaanden de dienst ten 8 ure des voormiddags.
Telegraaf kantoren zijn geopend te Altena, Artern, Barby, Bischofsburg, Calau, Gnadenfrei, Lautenburg, Mensguth, Querfurt, Rössel, Samter, Sensburg, Soldau en Stallupönen in Pruissen ; te Boussu-en-Fagne, Gilly, Pavillons-Slave, Sysseele en Waerschoot in België, en te Gravenstein in Sleeswijk-Holstein. Spoorwegtelegraafkantoren zijn geopend te Aprath, Ober-Böblingen en Teutschenthal in Pruissen. Het kantoor te Borkum in Hannover is gesloten en de spoorwegtelegraaf kantoren te Altena, Gnadenfrei, Samter en Stallupönen in Pruissen zijn opgeheven. 'sGravenhage, den lOden November 1865. Van wege den Minister, De Secretaris-Generaal, 3. Schröder.
Bij beschikking van 22 November 1865 is aan I. D. Havermans te Gorinchem, tot wederopzegging, vergunning verleend voor eene stoombootdienst tot vorvoer van reizigers, goederen en vee en het slepen van schepen tusschen Gorinchem , Zalt-Bommel en Dordrecht.
---

BUITENLANDSCHE BERIGTEN. DUITSCHLAND.
De Wiener Zeitung brengt thans de boodschap des Keizers tot opening van den Zevenbergschen Landdag, die den 19 dezer heeft plaats gehad. Daarin wordt de aan die vergadering opgedragen taak aldus omschreven: » Geroepen om het vraagstuk der regeling van de staatsregtelijke betrekkingen van ons Grootvorstendom Zevenbergen in rijpe overweging te nemen, en om dit vraagstuk bij het naauwe verband, waarin Zevenbergen tot Onze Hongaarsche Kroon staat, in het welbegrepen belang der beide landen tot oplossing te brengen , leggen Wij u , gelijk Wij den reeds bijeen geroepen Hongaarschen landdag tot herziening van art. 7 der wet van 1847—1848 zullen uitnoodigen, als eenig en uitsluitend onderwerp van beraadslaging de herziening voor van art. 1 der wet van den Zevenbergschen landdag van 1848 betrekkelijk de vereeniging van Hongarije en Zevenbergen, welke Wij bij Onze besluiten van 20 October 1860 voorloopig onaangeroerd hebben gelaten, en noodigen u uit om de bepalingen van het genoemde artikel met inachtneming van de aan die beide landen gemeene belangen op nieuw en zonder verwijl in grondige overweging te nemen, en voorts de resultaten van deze Uwe beraadslagingen aan onze Koninklijke en G root vorstelijke beslissing te onder- Werpen. "
— De Provinzial-Correspondenz, een orgaan der Pruissische bewindslieden , behelst het volgende : »Eene voorgenomen vermindering van het Fransche leger heeft overal in Europa en vooral in Pruissen de_ aandacht tot zich getrokken, hoofdzakelijk dewijl men gelooft, dat zij niet zonder invloed op de sterkte des legers in de overige staten kan blijven. Met name is de bloote aankondiging van dien maatregel voorde mannen onzer partij van vooruitgang voldoende geweest om dadelijk ook eene vermindering van het Pruissische leger voor oirbaar en noodzakelijk te verklaren. Onze regering zal voorzeker niet aarzelen om het voorbeeld van andere staten en in de eerste plaats van Frankrijk te volgen, wanneer aldaar in de daad eene aanzienlijke vermindering des legers wordt ingevoerd. Maar alvorens aan verwachtingen dienaangaande voedsel te geven, behoort zorgvuldig onderzocht te worden , in hoe ver de aangekondigde maatregelen tot eene noemenswaardige vermindering van het Fransche leger zullen leiden. Wij stellen ons voor,_ nader op dit onderwerp terug te komen, maar merken voorloopig aan, dat, terwijl de sterkte des legers op den voet van vrede 400 à 430,000 man bedraagt, de voorgenomen vermindering volgens de officiële Fransche opgave slechts 10,000 man in 't geheel, volgens anderen slechts 8099 man bedraagt, een getal hetwelk door de oprigting van drie nieuwe bataillons, tot op 6000 man verminderd wordt. De vermindering betreft voorts niet de manschappen maar alleen de kaders, en wel zullen alleen de zoogenaamde depôt-kaders, die niet eigenlijk tot het leger op den voet van vrede behooren maar alleen in oorlogstijd dienen , ontbonden worden. Deze depôt-kaders bestaan bij ons in vredestijd in 't geheel niet, maar worden eerst bij het ontstaan van oorlog «evormd. Bovendien zal de maatregel eerst in het jaar 1867 uitgevoerd worden. Reeds hieruit kan afgeleid worden , dat de voorgenomen verandering voor de eigenlijke oorlogsmagt en strijdvaardigheid van Frankrijk tegenover het buitenland van niet veel beteekenis kan zijn, en dat het dwaas en onverstandig zou zijn met het oog op dien maatregel te verlangen, dat in de inrigtingen van het Pruissische leger zelfs het geringste veranderd worde."
---

ITALIE.
Het katholijke Journal de Bruxelles zegt: »Uit Rome wordt geschreven dat de generaal Kanzler, de nieuwe minister van oorlog, aan de bevelhebbers der aan de grenzen gelegerde troepen instructien heeft gegeven, waarbij hun op zware straf verboden is in betrekking met de bevelhebbers van detachementen Piemontaesch krijgsvolk te treden. _ In geval zich buitengewone omstandigheden mogten voordoen, zullen zijde mededeelingen, die zij aan officieren van het Piemontesche leger zouden meenen te moeten rigten, door parlementairen, dat is in den voor oorlogstijd gebruikelijken vorm, moeten zenden. Op gelijke wijze wordt reeds sedert eenigen tijd op de kust van den Kerkdijken Staat gehandeld; wanneer een Piemonteesch oorlogsvaartuig dio kust, bepaaldelijk de haven van Civita Vecchia, wil aandoen, moet het de parlementairsvlag hijschen. Hieruit blijkt dat de geduldige maar vastberaden staatkunde van den Heiligen Stoel, welke door den heer de Mérode werd toegepast, ook het rigtsnoer voor den tegenwoordigen minister van oorlog is. • — Koning Victor Emanuel heeft in de troonrede aangekondigd dat het Italiaansche parlement in de nu aangevangen zitting ook zou hebben te beraadslagen over de scheiding tusschen Staat en Kerk , alsmede over het opheffen der godsdienstige vereenigingen. Volgens de Nazione, een ministerieel dagblad van Florence, is de wet op de kerkelijke goederen reeds ontworpen, en behelst zij hoofdzakelyk de volgende bepalingen: De kerkelijke goederen zullen door den Staat worden verkocht; de opbrengst van den verkoop zal in inschrijvingen ophet grootboek der staatsschuld worden belegd; de aartsbisschoppen, de bisschoppen, kanunniken en pastoors zullen, ter vervanging van hetgeen hun uit de inkomsten dier goederen toekwam, vaste bezoldigingen uit de schatkist ontvangen. Het aantal dioecesen, seminarien en kerspelen zal worden verminderd. De kerspelen zullen in eenige klassen worden verdeeld naar hunnen omvang en belangrijkheid; voor elke klasse zal de bezoldiging van den dienstdoenden geestelijke op een bepaald bedrag worden gesteld, doch voor geene van die klassen zal de bezoldiging minder dan 800 francs inhet jaar zijn. De kerkfabrieken, of goederen en inrigtingen der onderscheiden kerkgemeenten, zullen worden beheerd door commissien, die aanvankelijk door°het gouvernement benoemd, maar over eenige jaren door deleden der gemeente verkozen zullen worden, doch steeds onder het onmiddellijk toezigt van een in elke dioecese door het gouvernement aangesteld collegie zullen staan. Aan elke gemeente zal het gouvernement een deel van de opbrengst der in staatsschuldbrieven geconverteerde goederen der kerk toeleggen, om er tot voorziening in de kosten der eeredienst te worden aangewend door de even gemelde commissie voor de kerkfabrieken.
---

FRANKRIJK.
De officiële staat van Frankrijks handelsverkeer met zijne kolomen en
met andere landen gedurende het jaar 1864 is thans openbaar gemaakt; hij cetuigt van den gunstigen invloed, dien de vrijgevige handelsverdragen en de staatkunde van het keizerlijke gouvernement in het algemeen, niettegenstaande verscheiden nadeelige omstandigheden, op de volksbedrijvigheid en de ruilingen in het afgeloopen jaar hebben uitgeoefend. De algemeene handel van Frankrijk met zijne koloniën en met andere landen heeft in 1864, de geheele in- en uitvoer te zamen genomen en naar de tegenwoordige marktprijzen berekend, geloopen over eene waarde van 7329 millioen francs, dat is acht per cent meer dan in 1863, en 231/2 per cent meer dan het gemiddelde bedrag der laatste vijf jaren vdór 1864. Dat bedrag verdeelt zich aldus: invoer 3,407,400,000 francs; uitvoer 3,921,200,000 francs. Wanneer men alleen den invoer voor binnenlandsche consumtie en den uitvoer van producten des lands neemt, bevindt men dat de handel in 1864 eene waarde van 5452 millioen francs heeft beloopen , namelijk 2528 bij den invoer, en 2924 bij den uitvoer. De buitenlandsche koopwaren, voorloopig ingevoerd om in Frankrijk bewerkt en vervolgens weder uitgevoerd te worden , bedroegen in 1864 eene waarde van 89 millioen francs bij den invoer en van 198 millioen francs bij den wederuitvoer. De in- en uitvoer ter zee , in zijn geheel genomen , bedroeg in 1864 eene waarde van 5135 millioen francs; daarvan is bijna de helft, namelijk eene waarde van 2422 millioen francs, onder de Fransche vlag in- of uitgevoerd. De landen waarmede Frankrijk in 1864 de meeste handelszaken heeft gedaan , zijn , gerangschikt naar den omvang van het handelsverkeer : Engeland, Zwitserland, Italie, België , het Duitsche Tolverbond . Spanje, Turkije, Brazilië, Egypte, de Vereenigde Staten, Britsch Indie en Rusland. De Moniteur de CAnnée, het dagblad van het Fransche ministerie van oorlog, erkent dat 's Keizers besluit tot inkrimping der kaders van het de gemoederen in beweging gebragt en de officieren bezorgd gemaakt heeft; tot geruststelling betoogt hij verder, dat de Keizer zorg voor de belangen der militairen draagt, en hun vooruitzigt op promotie of op overgang in eene andere loopbaan ter harte neemt; en daarbij beriet hij, dat er reeds door het ministerie van binnenlandsche zaken gelegenheid voor een honderdtal onderofficieren is opengesteld om na eenige opleiding eene aanstelling bij de dienst van den rijkstelegraaph te bekomen. Er is ook gelegenheid aan de militairen aangeboden om zich voor het vervullen van zekere betrekkingen bij de administratie der belastingen en bij de posterij te bekwamen en vervolgens eene vaste aanstelling daarbij te verkrijgen. — De Patrie, een van de ministeriele dagbladen van Parys, beweert dat de handelwijze van den Spaanschen vlootvoogd jegens Chili niet zoo veel berisping verdient als zij schier allerwege ontmoet, en voegt daarbij dat hij zich tot het blokkeren der kust van Chili wilde bepalen en geenen aanval op eenige haven zou doen alvorens nadere instructien van zijn gouvernement ontvangen te hebben.
---

