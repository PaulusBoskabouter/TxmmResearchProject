NEDERLANDEN. 's Gravenhage, den 17den November 1865.
(Staatsblad n». 126.) BESLUIT van den Uden November 1865, houdende aanwijzing der gemeente Driebergen als standplaats van een postkantoor. Wij WILLEM 111, bij de gratie Gods , Koning der Nederlanden, Prins van Oranje-Nassau, Groothertog van Luxemburg, enz. , enz. , ENZ. Gelet op art. 6 der wet van 12 April 1850 (Staatsblad n°. 15), mitsgaders op Ons besluit van 26 Julij 1850 (Staatsblad n°. 41); Gezien het rapport van Onzen Minister van Finantien, van den 7den dezer maand , n°. 61, Posterijen , Hebben besloten en besluiten : Art. 1. Er wordt in de gemeente Driebergen een postkantoor gevestigd, om in werking te komen met den lsten Januarij 1866. Art. 2. De voorschriften van artt. 2 tot 5 van Ons boven aangehaald besluit van 26 Julij 1850 (Staatsblad n". 41) zijn op het poätkantoor te Driebergen van toepassing. Onze Minister van Finantien is belast met de uitvoering van dit besluit, waarvan een afschrift zal worden gezonden aan de Algemeena Rekenkamer en 't welk in het Staatsblad zal worden geplaatst. 's Gravenhage, den Uden November 1865. WILLEM. De Minister van Finantien, G. H. Betz. Uitgegeven den zestienden November 1865. De Minister van Justitie, Olivier.
(Staatsblad n». 127.) BESLU I T van den Ihden November 1865, betreffende het verbod van het houden van markten en openbare verkoopingen van rundvee. Wij WILLEM 111, bij de gratie Gods, Koning der Nederlanden, Prins van Oranje-Nassau, Groothertog van Luxemburg, Enz., enz., enz. Gezien art, 1 der wet van den 17den October 1865 (Staatsblad n°. 121); Op de voordragt van Onzen Minister van Binnenlandsche Zaken, van den 25sten October 1865, n°. 228 , 9de afdeeling , daarbij de rapporten van Onze Commissarissen in de provinciën overleggende; Den Raad van State gehoord ; Gezien het nader rapport van Onzen voornoemden Minister, van den 13den November 1865, n°. 310, 9de afdeeling, Hebben besloten en besluiten: Art. 1. Het houden van markten en openbare verkoopingen van rundvee, voor zooverre het door gemeenteverordeningen blijft vrijgelaten, is verboden : I°. binnen de lijnen van afsluiting, aangewezen naar aanleiding van art. 2 van Ons besluit van 23 October jl. (Staatsblad n°. 122), en 2°. luiten die lijnen , in de streken of gemeenten , waarvan de aanwijzing door Onzen Minister van Binnenlandsche Zaken door plaatsing in de Staatscourant ter algemeene kennis zal worden gebragt. Art. 2. Ons tegenwoordig besluit treedt in werking met den dag der afkondiging in het Staatsblad. Onze Minister van Binnenlandsche Zaken is belast met de uitvoering van dit besluit, dat in het Staatsblad zal worden geplaatst en waarvan afschrift zal worden gezonden aan den Raad van State, 's Gravenhage, den 15den November 1865. WILLEM. De Minister van Binnenlandsche Zaken, Thorbecse. Uit2e<reven den zestienden November 1865. De Minister van Justitie, Olivier.
Bij besluit van den 16den dezer, n°. 59, heeft Zijne Majesteit goedgevonden : I°. op hun verzoek, een eervol ontslag te verleenen : aan den heer D. van der Wel Wz. als dijkgraaf van den polder Charlois (Zuidholland) ; aan den heer W. C. van den Brandeler als heemraad van het dijkscollegio van den Lande van Voorne (Zuidholland); aan jhr. mr. J. H. van Foreest van der Palm als heemraad van den •A-Ona-Paulownapolder (Noordholland) ;
2°. te benoemen : tot lid van het bestuur van het waterschap voor de Oude Maas (Noordbrabant) den heer C. J. Bax van Dongen ; tot secretaris bij het heemraadschap van den Rosendaalschen en Steenbergschen Vliet (Noordbrabant) den heer L. J. Schoonheyt; tot heemraad in het polderdistrict Tielerwaard (Gelderland) den heer mr. W. C. baron van Pallandt ; tot dijkgraaf van het heemraadschap van Nieuw-Mathenesse (Zuidhollünd) den heer P. J. van Dijk van Matenesse ; tot dijkgraaf in het dijkscollegie van de Watergraafsmeer (Noordholland) den heer jhr. H. J, Rufgers van Rozenburg ; tot hoofdingeland in het dijksbestuur van den Wieringerwaard (Noordholland) den heer A. Kaan Jz. ; tot dijkgraaf van den polder Katwoude (Noordholland) den heer D. Middelbeek ; tot dijkgraaf van het waterschap der Uitwaterende Sluizen in Kennemerland en Westfriesland (Noordholland) den heer jhr. D. C. de Dieu Fontein Verschuir van Heilo, met bepaling dat de benoemde zitting zal hebben gedurende den tijd van zes jaren, en dat zijne benoeming onderworpen blijft aan de voorwaarden v;m het nader in te voeren reglement van bestuur voor het waterschap ; tot gezworen van den Hoofdplaatpolder (Zeeland) den heer B. J. Thomaes ; tot dijksgedeputeerde bij het dijksbestuur der Vijfdeelen zeedijken binnendijks (Friesland) den heer jhr. U. J. Heerma van Beyma thoe Kingma ; tot dijksgedeputeerde bij het dijksbestuur der Vijfdeelen zeedijken buitendijks (Friesland) den heer J. A. Hibma. Bij Koninklijk besluit van 14 November jl., n°. 62, zijn benoemd tot adjunct-controleur van de directe belastingen en het kadaster in de provincie : Friesland, de heer J. G. Perk van Lith, thans surnumerair bij gemeld vak van administratie te Gouda ; Zeeland, de heer E. T. Smeets, thans surnumerair bij hetzelfde vak van administratie te 's Hertogenbosch. Bij Koninklijk besluit van den 16den November jl., n°. 51, is de 2de luitenant P. L. Andriessen, van het wapen der artillerie van de landmagt in West-Indie, bevorderd tot lsten luitenant bij dat wapen.
---

MINISTERIE VAN BINNENLANDSCHE ZAKEN.
In het tweede bijvoegsel tot deze courant worden medegedeeld Opgaven betreffende den veetyphus in de provincie Zuidholland over de week beginnende den hden November en eindigende den Uden November jl.
---

BUITENLANDSCHE BERIGTEN. DUITSCHLAND.
Het Weener regeringsblad maakt thans bekend het van den 2den dezer gedagteekende keizerlijke rescript betreffende de opening van den Croatisch-Slavonischen Landdag en de aan denzelvc voor te leggen voorstellen. In den aanhef van dat stuk wordt gezegd : » Het is ons eene behoefte u de herhaalde verzekering te geven, dat, gelijk de voorspoed en het aanzien der door de Voorzienigheid aan ons toevertrouwde monarchie ons innig ter harte gaan, wij even innig overtuigd zijn dat dit verheven doel met de organische, natuurlijke ontwikkeling en versterking van do afzonderlijke bestanddeelen der monarchie niet alleen niet in strijd is, maar ze in tegendeel onderstelt, en juist daarin zijn krachtigsten en duurzaamsten steun moet vinden. »De aloude instellingen, wetten en gebruiken van dit koningrijk zijn, even als zijne denkwijze, taal en nationaliteit, een hoofdbestanddeel van zijn innerlijk wezen, en tevens de grondslag van het geheele politieke, intellectuele en maatschappelijke gebouw in hetzelve. » Dezen natuurlijken grondslag nemen wij gaarne en met alle opregtheid als uitgangspunt voor verdere ontwikkeling aan. » Het historische zal dus voor ons niet het einddoel zijn, maar de wettige en daarom meest geschikte bodem, in welken alleen het nieuwe en met de behoeften van den tijd overeenkomende zich ontwikkelen en duurzaam wortel schieten kan. »Gelijk wij verzekerd zijn, dat gij, de vertegenwoordigers van een begaafd volk, dit beginsel even openhartig on opregt erkennen zult, als wij hebben goedgevonden het jegens u uit to spreken, even zoo houden wij ons overtuigd dat gij u vereenigen zult met de overwegingen , welke wij ten aanzien van de gewigtigste, al de landen onzer monarchie gelijkelijk rakende staatsaangelegenheden in ons koninklijk rescript van 8 November 1861 ontwikkeld hebben.
»Het is in de daadeene volstrekte behoefte van den tijd , dat voortaan bij de wetgeving niet enkel in de afzonderlijke koningrijken en landen van ons rijk, maar ook in de monarchie als geheel, de vertegenwoor digers der volken medewerken. » Welke aangelegenheden hierbij als gemeenschappelijke te behandelen zijn hebben wij in ons diploma van 20 October 1860 bepaald. De vorm dier behandeling werd door de met ons patent van 26 Februarij 1861 openbaar gemaakte grondwet bepaald. » Terwijl wij die beide staatsstukken hiernevens aan u mededeelen, noodigen wij u uit dezelve aan te nemen." Dit is de eerste koninklijke propositie, na afdoening waarvan andere voorstellen zullen worden gedaan. Voorts wordt de Landdag uitgenoodigd om bij tijds te zorgen dat het koningrijk behoorlijk vertegenwoordigd worde bij de inauguratie des Keizers als Koning van Hongarye , Dalmatie, Croatie en Slavonie, tot voorbereiding waarvan de Hongaarsche Landdag hoofdzakelijk bijeen geroepen is. De Rumänen in Zevenbergen hebben geweigerd aan de verkiezingen voor den Landdag van dat gewest deel te nemen , hoofdzakelijk om reden dat die Landdag bijeen geroepen is op grond eener wet van 1791, die berust op middeleeuwsene en met de eischen van den geest des tijds niet overeen te brengen instellingen en beginselen, en dat zy aan de alzoo uitgeschreven verkiezingen deel nemende, hunne in 1863 verkregen nationale regten zelve met voeten zouden treden. — De half-ofûciele Abendpost verzekert ten stelligste, dat het berigt van het afbreken der onderhandelingen over een handelstractaat met Engeland, hetwelk door verscheiden Weenor bladen was volstrekt ongegrond is. Voor zoo ver dit gerucht mögt ontstaan zijn uit het vertrek der heeren Morier en Beaumont, doet het blad opmerken dat de eerste tot secretaris van het Britsche gezantschap te Athene benoemd en ter aanvaarding van die betrekking vertrokken is , en dat noch hij noch de heer Beaumont als gevolmagtigde aan de onderhandelingen hebben deel genomen, met het voeren waarvan de Britsche gezant en de heer Mallet, lid van den raad van koophandel, belast zijn. — Het gerucht dat de Oostenrijksche minister van finantien, na de onderhandelingen met het bankiershuis Rothschild afgebroken te hebben, met andere Parysche huizen eene leoning heeft aangegaan, schijnt volgens den Weener correspondent der Londensche Times gegrond te zijn. Die berigtgever meldt in een schrijven van den Uden dezer, met opgave van vele bijzonderheden , dat er op die wijze, onder verpanding van staatsdomeinen, eene som van 150 millioen florijnen voor de schatkist verkregen is. Dezelfde berigtgever schrijft dat de onderhandelingen tot het sluiten van een vrijgevig handelsverdrag tusschen Oostenrijk en Engeland niet naar wensch vorderden.
---

