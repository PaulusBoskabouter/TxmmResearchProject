NEDERLANDEN. ’s Gravenhage, den 12den December 1865.
Bij besluit van den 18den December jl., n°. 56, heeft Zijne Majesteit goedgevonden, tot schoolopziener in het tweede schooldistrict der provincie Drenthe te benoemen den heer mr. C. L. Kniphorst te Assen. Bij besluit van den 18den December jl., n°. 59, heeft Zijne Majesteit goedgevonden : I°. aan de nagemelde officieren bij de dienstdoende schutterijen, op hun verzoek, eervol ontslag te verleenen wegons verandering van woonplaats: bij die te Leiden, aan J. J. graat van Limburg Stirum, als 2den luitenant; bij die te 's Gravenhage, aan mr. P. M. Beelaerts van Emmichoven, als 2den luitenant; 2°. te benoemen : bij de dienstdoende schutterij te Leiden, tot 2don luitenant L. Forernan, thans fourrier ; bij de dienstdoende schutterij te 's Gravenhage, tot 2den luitenant H. J. G. van Cattenburch, thans schutter; bij de rustende schtterij in de provincie Overijssel, sde bataillon, lste compagnie, tot lsten luitenant, mr. P. M. Beelaerts van Emmichoven, tot dusver 2de luitenant bij de dienstdoende schutterij te 's Gravenhage. Bij Zijner Majesteits besluit van den 18den December jl., n°. 42 ,is aan den heer R. Paling Wz., op zijn daartoe gedaan verzoek, met den lsten Januarij 1866 eervol ontslag verleend uit zijne betrekking van secretaris der commissie van administratie over de gevangenissen te Woerden ; en is voorts in zijne plaats benoemd de heer J. W. Roessingh van Iterson, secretaris der gemeente Woerden en lid van genoemde commissie, met vergunning wijders om het ambt van secretaris der commissie gelijktijdig te bekleeden met dat van secretaris der gemeente. Bij Koninklijk besluit van 16 December jl., n°. 70, is benoemd tot ontvanger der directe belastingen en accijnsen te Ternaard c. a. de heer E. J. Woudsma, thans in dezelfde betrekking te Warga e. a. Bij besluit van den 18den dezer, n°. 67, heeft Zijne Majesteit goedgevonden , den kapitein der lste klasse van het corps mariniers H. de Haan Hugenholtz, met ingang van den lsten Januarij aanstaande, krachtens lit- c van art. 33 der wet van 28 Augustus 1851 (Staatsblad n°. 126), ter zake van ongeschiktheid voor de dienst wegens in en door de dienst ontstane ligchaamsgebreken, op pensioen te stellen, onder toekenning, ingevolge lit. b van art. 14 en art. 19 der wet van gelijke dagteekening (Staatsblad n°. 127), van een jaarlijksch pensioen van flOBO. Wijders zijn bij voormeld besluit, met voorschreven datum, bij dat corps bevorderd : tot kapitein der lste klasse de kapitein der 2de klasse W.G. Tuning; tot kapitein der 2de klasse de lste luitenant G. J. Steyn Parvé ; en tot lsten luitenant de 2de luitenants P. Dibbetz en J. A. Zaal. Bij Koninklijk bestuit van den 18den December jl., n°. 53, is de heer dr. B. Th. W. van Hasselt, predikant bij de Hervormde gemeente te Terheide, benoemd tot predikant bij de Protestantsche gemeente in Nederlandseh Indie.
---

MINISTERIE VAN FINANTIEN.
De Minister van Justitie, ad interim belast met het beheer van het Departement van Finantien , brengt bij deze ter kennis van het algemeen dat, volgens mededeeling van het Muntcollegie, voortdurend vele valsche halve guldens en enkele valsche guldens in de circulatie worden aangehouden, en waarschuwt uit dien hoofde een ieder, met verwijzing naar art. 21 der wet van 26 November 1847 (Staatsblad n°. 69), om zich niet door aanneming van zoodanige stukken schade te berokkenen. De hier bedoelde valsche stukken zijn te herkennen aan de volgende ken teekenen : I°. de middellijn is iets kleiner dan die van echte stukken , hebbende de echte gulden eene middellijn van 28 , en de echte halve gulden eene middellijn van 22 strepen ; 2°. het gewigt van de valsche guldens is ruim 2 wigtjes, en dat van de halve guldens ongeveer 1 wigtje te ligt. Het wettige gewigt van die speciën is 10 en 5 wigtjes. 3°. de letters van de valsche stukken zijn dikker en als gevloeid, terwijl de vlakke gedeelten der stukken mat zijn en niet zoo glad als die van de echte stukken ;
4°. de rand van de valsche stukken is minder diep ingegroefd dan die van de echte, terwijl veelal de ingroevingen niet loodregt staan op de platte vlakken der stukken. 'sGravenhage, den 9den December 1865. De Minister voornoemd, Olivier.
---

BUITENLANDSCHE BERIGTEN. ITALIE.
De heer Chiaves, lid der Italiaansche Kamer van Afgevaardigden, is bij een besluit van Koning Victor Emanuel van den 14 den dezer benoemd tot minister van binnenlandsche zaken, eene ambtsbetrekking die sedert een paar maanden tijdelijk door den minister van openbaar onderwijs was waargenomen. De Italie, een ministerieel dagblad van Florence, zegt dienaangaande: » De nieuwe minister van binnenlandsche zaken behoort tot die leden der vorige Kamer, die, met het verdrag tot ontruiming van Rome in beginsel niet ingenomen zijnde , het ter goeder trouw hebben aangenomen en geneigd zijn krachtig tot deszelfs volledige uitvoering mede te werken. De heer Chiaves behoort in de noordelijke provinciën des koningrijks te huis; tijdens de afgeloopen verkiezingen was hij lid van het vaste verkiezings-comité onder voorzitting van den graaf Ponza di San Martino. » Zijne intrede in het ministerie, gepaard aan de verkiezing van den heer Mari tot voorzitter der Kamer, geeft grond om te hopen dat de oude splitsing in de groote liberale partij geenen invloed meer zal uitoefenen , en dat beginselen en 's lands belangen het eenige terrein voor de parlementaire beraadslagingen zullen zijn. " — Volgens brieven uit Rome, aangehaald door den Franschen Moniteur van gisteren, was de geldkrisis, die ongelegenheden in den Kerkelij ken Staat veroorzaakt had , minder geworden ten gevolge van het verbod van het agio, alsmede van de aanmunting van Romeinsch geld door de Pauselijke Bank.
---

FRANKRIJK.
Acht honderd regtsgeleerde Studenten van Parys hebben een formeel protest ingediend tegen de relegatie waardoor zeven hunner makkers wegens het in België door hen gehouden gedrag getroffen zijn; en verscheiden Parysche dagbladen, waaronder zelfs de ministeriele Patrie, laten ontevredenheid of althans leedwezen over dien harden maatregel blijken. Doch de uitspraak van het bestuur der Parysche hoogeschool is gisteren door den olficielen Moniteur medegedeeld en althans in beginsel goedgekeurd. De bedoelde zeven studenten hadden geweigerd zich voor het bestuur der hoogeschool te komen verantwoorden, op grond dat zijne regtspraak zich, even als die van alle andere Fransche regtbanken, bepaalde tot binnen 's lands voorgevallen feiten, en alzoo niet kon worden uitgestrekt tot iets wat zij buiten 's lands gezegd of gedaan zouden hebben, aangenomen zelfs dat zij er als studenten hadden gesproken of gehandeld. Daarentegen wordt in de uitspraak van het bestuur der hoogeschool gezegd dat de disciplinaire regtspraak niet, als de criminele of correctionele, door de wet tot het grondgebied dos rijks is bepaald, maar zich wegens haren aard en haar doel verder uitstrekt, en de aan haar onderworpen personen, zoo als hoogleeraren , regterlijke en andere ambtenaren, officieren van het leger, ook buiten 's lands volgt. — Eergisteren werd te Parys verzekerd dat de goede verstandhouding tusschen don Keizer en zijnen neef', den prins Napoleon, hersteld was; zij werd, gelijk men weet, gestoord door de rede, welke die prins te Ajaccio bij de inwijding van het gedenkteeken voor Napoleon I gehouden heeft. Thans zou de prins besloten hebben zijn verblijf in Zwitserland te verlaten en weder te Parys te komen. Insgelijks, doch stelliger, werd verzekerd dat de prins onlangs in een schrijven aan zijnen schoonvader, den Koning Victor Emanuel, inkrimping der Italiaansche legermagt en eene conservative staatkunde jegens het buitenland aangeraden had.
---

BELGIË.
Gisteren is de nieuwe regering godsdienstig ingewijd met eene plegtige godsdienstoefening in de domkerk te Brussel. De aartsbisschop van Mechelen, primaat van België, benevens de bisschoppen der zes andere dioecesen des lands, hebben den Koning aan den ingang van het kerkgebouw opgewacht en er binnen geleid. Vervolgens is er een Tedeum gezongen, en de zegen des Hemels met het zingen van het Domine salvum voor den Souverein ingeroepen. De Koning heeft terstond na de eedsaflegging een besluit uitgevaardigd, waarbij vroeger opgelegde ligte gevangenisstraffen en geldboeten worden kwijt gescholden ; eene amnestie die ook den minister van oorlog van de door het bekende duel beloopen straf ontheft. De vraag was opgerezen, wie voorzitten moest wanneer de beide Kamers in vereenigde zitting zaraenkwamen om den eed des KonÎDgs te ontvangen; lieden van conservative rigting wenschten dat de president des Senaats in de vereenigde zitting zou voorzitten. Doch de vraag, aan welken van de twee takken der vertegenwoordiging de voorrang toekomt, is ditmaal niet uitgemaakt; in het officiële verslag van de vereenigde zitting wordt opgegeven dat het bureau bestond uit de personen die het bureau van den Senaat en dat van de Kamer van Vertegenwoordigers uitmaken, en dat de prins de Ligny, als de oudste in jaren van de twee presidenten zijnde, de werkzaamheden der zitting heeft geleid.
---

