NEDERLANDEN. 's Gravenhage, den 28sten December 1865.
23 Nov. 1865, Wij WILLEM 111, bij de gratie Gods, Koning n°. 51. der Nederlanden, Prins van Oranje-Nassau , ■— Groothertog van Luxemburg, enz., enz., enz. Beschikkende op het aan Ons ingediend verzoekschrift van H. de Kat van Barendrecht, J. Staets Vriesendorp, O. B. 't Hooft van Benthuizen, A. Vos van Hagestein, F. C. Déking Dura en F. van der Linden, te Dordrecht, de vier eerstgenoemden in hoedanigheid van commissarissen en de twee laatstgenoemden van directeuren der aldaar gevestigde naamlooze vennootschap: Dordrechtsche Verzekeringmaatschappij tegen zeegevaar, strekkende tot het erlangen der Koninklijke bewilliging op het bij het verzoekschrift gevoegd ontwerp der acte, houdende wijzigingen in de acte van oprigting en verlenging van den duur van gemelde naamlooze vennootschap, in voege als nader omschreven in het mede bij het verzoekschrift overgelegd uittreksel uit de notulen van de algemeene vergadering van aandeelhouders, gehouden te Dordrecht, den 31 s ten Maart, 29sten Julij en 26sten October jl. ; Gelet op de artt. 36 tot en met 56 van het Wetboek van Koophandel, en op Onze besluiten van den 16den Julij 1840, n°. 74, den 14den Mei 1852, n°. 18, en den lsten Mei 1859, n°. 57, alle op deze vennootschap betrekkelijk; Op de voordragt van Onzen Minister van Justitie, van den 22sten November 1865, eerste afdeeling, n°. 85, Hebben goedgevonden en verstaan : Onze bewilliging te verleenen op het bij het verzoekschrift overgelegd ontwerp der acte houdende wijzigingen in de acte van oprigting en verlenging van duur der naamlooze vennootschap : Dordrechtsche Verzekeringmaatschappij tegen zeegevaar, gevestigd te Dordrecht. Onze Minister van Justitie is belast met de uitvoering van dit besluit. 's Gravenhage, den 23sten November 1865. WILLEM. De Minister van Justitie, Olivier. [De bij dit besluit goedgekeurde acte wordt hierachter medegedeeld.} Bij besluit van 28 December jl., n°. 41, heeft Zijne Majesteit aan M. graaf van Limburg Stirum, H. D. kamerheer, dienstdoende bij Z. K. H. Prins Frederik der Nederlanden, vergunning verleend tot het aannemen en drao-en der Orde van de Kroon 2de klasse, hem door Z. M. den Koning van Pruissen geschonken. Bij besluit van den 28sten dezer, n°. 42, heeft de Koning goedgevonden aan de commissie uit de Staten van Utrecht, belast met het onderzoek van het ontwerp-reglement voor het waterschap de Ronde Veenen, alsmede der bijzondere reglementen voor de in de Ronde Veenen gelegen waterschappen Botshol, Nellestein, de eerste, de tweede en de derde bedijking der Mijdrechtsche droogmakerij, magtiging te verleenen om na de sluiting van de wintervergadering der Staten hare werkzaamheden voort te zetten. Bij besluit van 28 December jl., n°. 43, heeft Zijne Majesteit tot arrondissements-yker der maten en gewigten benoemd F. van Schelven, kweekeling der Polytechnische School te Delft. Bij Koninklijk besluit van 26 December jl., n°. 44, is aan den heer J. A. T. Cohen Stuart, benoemd tot Administrateur van Finantien in de kolonie Suriname, op zijn verzoek, eervol ontslag verleend uit zijne betrekkingen van referendaris bij het Departement van Finantien en van secretaris van de Algemeene Commissie van Liquidatie der zaken van de voormalige wees- en momboirkamers. Bij Koninklijk besluit van 26 December jl., n°. 46, is benoemd tot ontvanger der registratie en domeinen te Grave de heer B. H. Tours, thans in dezelfde betrekking te Papendrecht.
---

MINISTERIE VAUT BINNENLANDSCIIE ZAKEN.
Bij beschikking van den Minister van Binnenlandsche Zaken van 27 December 1865 zijn, met wijziging in zoo ver van de beschikkingen van 14 October en 24 November jl., aan de spoorwegopzieners Hanckar en Sleyster voorloopig Delden en Schagen als standplaatsen aangewezen.
---

RIJKSTELEGRAAF.
Telegraaf kantoren zijn geopend te Carlowitz, Georgswalde en Tisza- Ujlak in Oostenrijk; te Birnbaum, Bocholt, Cleve (Kleef), Königshütte, Moers, Orteisburg, Schönfliess, Shwerin a/d Warthe, Willenberg en Zabrze in Pruissen en te la Bastide-de-Sérou, Beaufort, (Maine et Loire), Beaumesnil, Billom, Condé (Nord), Dégagnac, Ecos, Kaysersberg, Lapoutroye, St, Mandé, Mer ville, Meursault, Montpezat, Nanterre , Neuville-de-Poitou, St. Nicolas-de-la-Grave, Pont-St. Pierre, Routot, Sarralbe, St. Sauveur, le Trait, Ucel en St. Victor VAbbaye in Frankrijk. Spoorwegdiensttelegraafkantoren zijn geopend te Acsâd , Biikk.Gelse, St. Ivan , St. Mihaly, Molnari, Schützen, Steinamanger en Zinkendorf in Oostenrijk; te Frontignan, Maranville, Ougney en Valergnes in Frankrijk, alsmede een kusttelegraaf kantoor te Ile de Penfret in Frankrijk. De kantoren te Ax, Bédarrides eu Laurière in Frankrijk en het tijdelijke kantoor te Gastein in Oostenrijk zijn gesloten; de pruissische spoorwegtelegraafkantoren te Cleve, Königshütte en Zabrze zijn opgeheven. 's Gravenhage, den 18den December 1865. Van wege den Minister, De Secretaris-Generaal, 3. Schröder. In het tweede bijvoegsel tot deze courant worden medegedeeld Opgaven betreffende den veetyphus in de provincie Utrecht over de week van 16 tot 23 December jl.
---

BUITENLANDSCHE BERIGTEN. ITALIE.
Een bij de Indépendance Belge ontvangen schrijven uit Florence van den 24sten dezer zegt : » Het is den generaal La Marmora nog niet gelukt een kabinet zamen te stellen. hoewel hij in zijne pogingen daartoe opregte ondersteuning vindt bij de geheele conservative partij en zelfs bij het centrum der volksvertegenwoordiging. De kabinetskrisis duurt voort; en dit kan men bezwaarlijk een ongeluk noemen, als men let op den slechten indruk , gemaakt door eene gisteren omloopende lijst van de nieuwe ministers, waarop zes Piemontezen en drie generaals voorkwamen ; dat was een wanklank in de tegenwoordige tijdsomstandigheden ! Gelukkig was onder die drie generaals de heer Brignone, een man van veel oordeel en tact; op de uitnoodiging van De Lamarmora om de portefeuille van oorlog op zich te nemen heeft hij afwijzend geantwoord, zeggende dat de optreding van üulk een kabinet door de Kamer als eene uitdaging zou worden opgenomen en dus weinig goeds beloofde. Zijne weigering en die van den heer Depretis hebben doen afzien van het plan, hetwelk gisteren definitief vastgesteld scheen en zoo onwelgevallig aan het publiek was. » De Kamer van Afgevaardigden heeft zich verklaard tegen de voordragt der regering om de exceptionele wetsbepalingen tot wering der struikrooverij, de befaamde wet Pica met bare schier onmenschelijke hardheden, vooreerst nog een jaar in stand te houden; zij wilde daarmede tegen de aanmatigingen der militaire overheid protesteren, en achtte het buitendien ongepast buitengewone bevoegdheid toe te vertrouwen aan een nog te vormen ministerie. Het gevolg is dat de Napelsche gewesten met I Januarij aanstaande weder onder het gemeene regt en in het volle genot der constitutionele waarborgen voor de persoonlijke vrijheid der burgers komen. » Vrienden der aftredende bewindslieden verzekeren dat de generaal De Lamarmora door den Koning met het vormen van het nieuwe bewind is bolast om reden dat Frankrijk verklaard had de verbindtenis tot verwijdering zijner troepen uit den Kerkelijken Staat bezwaarlijk te zullen kunnen gestand doen wanneer het koningrijk Italie mannen van de linker zijde tot ministers had. Doch het is moeijelijk te gelooven dat het Fransche kabinet aan Koning Victor Emanuel de handen in de keuze zijner ministers zou willen binden. » De linker zijde toont meer en meer verbolgenheid en heeft de hoop om op het kussen te komen niet opgegeven. Te dien einde zou zij, zegt men, vier van de negen portefeuilles willen geven aan mannen van het centrum; deze zouden zich bij de Kroon, als 't ware, borg voor de linker zijde stellen." Volgens de berigten van den Paryschen Constitutionnel zou het den heer De Lamarmora denkelijk gelukken een nieuw en duurzaam bewind te vormen, en wel met ondersteuning van het centrum der Kamer. — Italiaansche dagbladen, aan de katholijke partij toegedaan, berigten dat vijf en zestig Italiaansche kloostergestichten zich bij adressen tot den Keizer der Franschen gewend en zijne bescherming ingeroepen hebben tegen de voordragt tot opheffing der godsdienstige vereenigingen, die door het Italiaansche gouvernement bij de Kamer ingediend zal worden.
---

