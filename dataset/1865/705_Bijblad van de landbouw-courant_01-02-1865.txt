WAT BEHOEFT DE NEDERLANDSCHE HOUTTELER IN EEN HANDBOEK OVER HOUTTEELT?
Het verschijnen van een nieuw en naar het zich laat aanzien meer uitgebreid werk over onze vaderlandsche houtteelt (1), geeft natuurlijk aanleiding tot de vraag, wat daar in het algemeen thans gevorderd wordt, welke de tegenwoordige vereischten zijn in de literatuur aan het vak van den boschbouw gewijd, wat daar in het bijzonder gevorderd wordfin zulk een meer omvattend boekwerk, zal het in waarheid van dienst zijn aan HH. grondeigenaren en bezitters van bosschen, aan houtvesters en boornkweekers en wie verder ook met houtteelt zich bezig houden, zal het in waarheid aan den vooruitgang en ontwikkeling dier teelt bevorderlijk zijn. Zonder in eene beoordeeling te treden van het thans bij afleveringen verschijnende werk, zoo verre dit uit het reeds verschenen gedeelte mogelijk is, een taak, die in dit geval ook beter aan anderen overgelaten schijnt, zal het dan ook wel niet ongepast zijn, in enkele trekken na te gaan, wat wij in zulk een werk hopen aan te treffen, welke onderwerpen wij daarin zouden wenschen behandeld te zien, welke gapingen en leemten in onze letterkunde over dit vak, het meer bijzonder zou behooren aan te vullen. En hier moet ik beginnen met op te merken, hoe reeds voor een 7 of Btal jaren door mij de hoofdpunten zijn opgegeven, die m. i. noodzakelijk dienden behandeld te worden in zulk een
werk, dat met regt aanspraak zou kunnen maken op den titel van algemeen hand- of leerboek over de vaderlandsche houtteelt, dat in waarheid geacht zou mogen worden op de hoogte des tijds te staan en in de bestaande behoeften genoegzaam zou voorzien. In zulk een meer volledig werk, zoo heb ik toen gezegd, moest allereerst worden stilgestaan bij de geschiktheid van ons land voor die teelt en de vorderingen, die zij hier gemaakt heeft, ook in vergelijking met naburige landen; bij het zamenstel , de groeiwijze en voortplanting der hoornen; bij onze verschillende gronden, hunne meerdere of mindere waarde voor deze teelt en bewerking en voorbereiding daartoe; bij zaaijen en planten, bij kweeking en verdere leiding, bij snoeijen en dunnen. Het moest vervolgens ook de afzonderlijke boomgewassen behandelen en bijzonder ook die houtsoorten nagaan, die, nog minder in gebruik, welligt ruimere aanplanting verdienden. Het moest verder stil staan bij alles, wat met het vellen en den verkoop van het hout in betrekking staat; bij de kosten van aanleg niet alléén, maar ook bij de opbrengsten en inkomsten van verschillende bosschen en niet minder bij hunne neven-voortbrengselen. Daarnevens moest het ook wijzen op de schadelijke insecten, die in onze bosschen huizen, op hunne levenswijze, op de schade, die zij aanbrengen en de middelen daartegen aan te wenden, en niet minder op de vijanden dier dieren, terwijl het verder, zoo verre dit mogelijk is, ook de z" :verschillende boo. men behandelen moest, en einddy., ‹.,4 de wetgeving 3
en het policiewezen in hunne betrekking tot ontginning en houtteelt behoorde na te gaan (1). Dit alles werd er, naar mijne toenmalige denkwijze, gevorderd in een werk, dat met regt den titel zou mogen voeren van handboek of algemeen leerboek der vaderlandsche houtteelt. En zou daar tegenwoordig minder geeischt worden? Dit laat zich natuurlijk niet aannemen. De wetenschap toch, in meer algemeenen zin, heeft zich sedert al weder verder uitgebreid en de bronnen, die de Schrijver tegenwoordig raadplegen kan ook omtrent zulke onderwerpen, die tot voor nog slechts weinige jaren schaars onderzocht waren, stellen hem wel in staat meer te geven, maar worden natuurlijk ook oorzaak, dat men veel meer van hem eischt , zoodat ten slotte zijn taak, ook bij die meerdere hulpbronnen, waarlijk niet van meer gemakkelijken aard geworden is. Immers is het nu ook omtrent deze meer nieuwe onderwerpen, als ik ze zoo noemen mag, dat men vooral aanwijzing van hem verlangt. Bij hetgeen onze vaderlandsche letterkunde over houtteelt reeds oplevert, is het tegenwoordig niet genoeg bij de morphologie , de anatomie en physiologie der plant zich te bepalen, een botanisch overzigt te geven van verschillende boomgewassen, den aard en de gesteldheid onzer gronden na te gaan en eene beschrijving te doen van onze practische houtteelt; integendeel begeert de lezer thans meer, wil hij iets anders nog, dan wat reeds in andere werken over onze houtteelt is opgenomen en verwerkt, en 't welk andermaal te lezen in een nieuw boek, in een eenigzins ander gewaad gehuld, hem weinig baten zonde. De morphologie , de anatomie, de physiologie der plant vindt hij toch reeds behandeld in elk boek over algemeene plantenkunde, en bezit hij zulk een boek niet, hij vindt ze, naar de omstandigheden bewerkt, ook in werken over zijn bijzonder vak, over de Nederlandsche houtteelt. En is het wel anders met alles wat een groot gedeelte der practische houtteelt betreft? Het is waar, dat een nieuwe schrijver hier welligt nieuwe daadzaken zal kunnen aanvoeren, nieuwe denkbeelden zal weten te ontwikkelen, kortaf de reeds bestaande kennis zal weten uit te breiden en vermeerderen. Het is echter ook even waar, dat zijn schrijven op dit gebied, alléén en uitsluitend langs dien weg, nut aanbrengen en ons vooruit helpen kan. Intusschen is daar ook hier, zoo ik mij niet bedrieg, veel, waarop zijne pogingen, tot dit doel aangewend, weinig vrucht dragen zullen. Zoo b. v. is het zoo
hoogst moeijelijke punt omtrent het snoeijen der boomen van verschillende zijden, in meerdere geschriften, zoo oordeelkundig en grondig uiteengezet, zoo klaar en juist voor oogen gesteld, dat het m. i. wel moeijelijk vallen zal, daaromtrent juistere aanwijzingen te geven, betere begrippen mede te deelen. En zoo is de slotsom van dit een en ander dan ook geene andere, dan dat dit alles wel is waar in een algemeen hand- of leerboek ook tegenwoordig nog kan opgenomen worden, ja dit zelfs moet, want de lezer moet daarin alles, wat tot de wetenschap der houtteelt behoort, bijeen vinden kunnen, maar dat het toch als nieuwe bouwstof voor die wetenschap geene waarde bezit, dan voor zoo verre de Schrijver, bij al het reeds elders daaromtrent aangevoerde, nieuwe zaken weet mede te deelen, helderder en juister begrippen weet te doen ontstaan. En zoo is het dan ook duidelijk, dat de Schrijver van soortgelijk werk, bij den tegenwoordigen toestand, een ander gebied nog te betreden heeft en dat niet alleen de individuele lezer, maar ook de wetenschap zelve meer van hem eischen , dan de behandeling van reeds ,overvloedig en dikwerf betoogde zaken, zij het ook dat daaraan eenige verbeteringen en nieuwe aanwijzingen worden toegevoegd. Het veld, daartoe voor hem open liggende en nog niet geregeld bewerkt, is daarvoor trouwens ruim en uitgestrekt genoeg. En hier ligt dan ook zijne eigenlijke roeping, heeft hij op te sporen, wat aan zijn werk zijne eigenlijke waarde geven, wat het eene plaats verzekeren zal boven alles, wat er vroeger over vaderlandsche houtteelt geschreven werd, wat aan hetzelve een volledigheid schenken zal, die het voor ieder belanghebbende tot een veiligen gids maken zal. Dat de punten, die zich hier aan hem ter behandeling voordoen, inderdaad nog velen zijn, behoef ik, na het vroeger opgenoemde, naauwelijks te herhalen. Zoo behoort daartoe gebragt te worden alles, wat met het vellen en den verkoop van het hout in verband staat, als zijnde een onderwerp, dat nog weinig hier de aandacht trok en de kennis waaromtrent tot dus verre bij ons schier uitsluitend eene empirische kennis is. Evenzeer behooren hieronder eene plaats te vinden, de nevenvoortbrengselen van het bosch , zoo als het zaad en blad en de betrekkelijke waarde, daaraan toe te kennen, als een punt uitmakende, waarover in den laatsten tijd, zoo op landbouw-vergaderingen als elders, genoeg gesproken en waaromtrent ook genoeg geschreven is, om die zaak in een boek grondiger te bespreken en beoordeelen. Een ander zeer gewigtig punt, dat hieronder gebragt moet worden, is dat der schadelijke insekten in onze bosschen en hunne vijanden, waarover in de laatste jaren al weder veel licht is opgegaan, dank zij de onderzoekingen van meerderen onzer entomologen, en waarbij men eerst den lezer eenigzins nader bekend zou kunnen maken met de insecten in het algemeen, om vervolgens bij de eigenlijke vijanden onzer bosschen stil te staan, bij hunne leefwijze en ontwikkeling en de schade, die Zij aanbrengen, en daarna te wijzen op die nuttige insecten niet alléén, maar ook op zoovele andere dieren, waaronder vooral zoo vele vogels, die allen op hunne wijze hier werkzaam zijn en krachtig bijdragen, dat aan de te sterke vermeerdering van schadelijke dieren paal en perken wordt gesteld, om ten laatste aan te tonnen, wat de mensch daartoe vermag te doen. Verder is een voornaam punt, hier te behandelen, gelegen in de houtsoorten, die, nog minder hier in gebruik, welligt bij ons eene ruimere aanplanting verdienen zouden, een onderwerp, waaromtrent in vele gevallen nog geene bepaalde uitspraak kan worden gedaan, maar dat in de laatste tijden toch genoeg besproken is, om daarover met meer kennis van zaken een oordeel uit te brengen. Een ander punt nog, hier te bespreken, vindt men in de ziekten der boomen, een onderwerp, zeker nog weinig bij ons onderzocht, maar waaromtrent toch reeds genoeg geleverd is vooral door onze Duitsche naburen, om er het een en ander over mede te deden. Eindelijk blijft een gewigtig punt hier te behandelen over in onze wetgeving en ons policie-wezen in hunne betrekking tot ontginning en houtteelt. Kan overigens de Schrijver van zulk een werk aan dit alles nu nog toevoegen een genoegzaam tal van cijfers, de kosten van aanleg betreffende van verschillende bosschen aan verschillende oorden, zoomede die betrekking hebben op hunne opbrengsten en inkomsten, zijn arbeid aal er te grootere waarde door hebben, bijzonder indien zulke cijfers, zooals dit behoort, op daadzaken zijn gegrond. De noodige afbeeldingen, liefst tusschen den tekst, zijn zeer aan te bevelen. In vroegere werken over onze houtteelt zijn zij in waarheid te schaars aangebragt. Dit alles dus behoort er in zulk een meer omvattend werk behandeld te worden en dit niet oppervlakkig en als in het voorbijgaan, maar grondig en zoo veel de bestaande hulpbronnen dit eenigzins toelaten, genoegzaam uitvoerig, daar het anders tot niets leidt. Zoo zou een onderwerp als b. v. dat der insecten zeker niet in enkele weinige bladzijden mogen afgehandeld worden, evenmin als hij de beschouwing der houtgewassen, hier minder in gebruik, en die bij ons willigt toch eene ruimere aanplanting verdienen zouden, eene bloote , eenvoudige opnoeming van namen zou kunnen volstaan. Neen, elk onderwerp dient veel meer stof te geven tot een beredeneerd, grondig stuk, dat den toets van het onderzoek kan doorstaan en dat leert, ook waar het soms tot besluiten leidt, waarmede men zich hier en daar niet geheel vereenigen kan. Intusschen is dit een en ander nog niet alles wat in soortgelijk werk gevorderd wordt, is oppervlakkigheid niet de eenige klip, waarvoor de Schrijver er van zich wachten moet. Integendeel behoort deze niet minder hierop te letten, dat zijn werk overal een echt Nederlandsch werk zij, dat het over Nederlandsche toestanden handele en voor Nederlandsche houttelers geschikt zij. Wel moge die waarschuwing sommigen overbodig schijnen, zij is niet te min hier volkomen aan hare plaats. Duitsche Verwaltungssysteme , Duitsche Betriebslehre ons te willen opdisschen , dit zou in waarheid iets zijn, waarmede de Nederlandsche houtteler weinig gebaat was. De Schrijver van een handboek over onze houtteelt, dient die houtteelt dan ook hier in de eerste plaats geleerd en van nabij gezien te hebben. Trouwens wij mogen en kunnen immers niet voorbijzien, dat welk schoon en wetenschappelijk aanzien de Duitsche Forstwissenschaft ook bezitten moge, onze vaderlandsche houtteelt toch oneindig hooger staat, dat zij hooger staat, dan die van eenig ander land. Mogt , wat haar nog ontbreekt, meer en meer wegvallen en zij hooger en hooger nog zich ontwikkelen; mogten wij, als één der middelen, die daartoe kunnen bijdragen, ons nog nmaal verheugen mogen in een echt vaderlandsch werk, dat al de door ons opgenoemde vereischten genoegzaam in zich vereenigt, om het in waarheid den naam te doen verdienen van Handboek der Nederlandsche houtleell. Warnsveld, R. W. BOER. December 64.
3* (1) „Leerboek der vaclerlandsche bosehbouwkunde. Handboek voor grondeigenaren enz., door J. J. PAS, kweekeling van Hohenheim", te Amsterdam, bij de Gebr. VAN CLEEFF. (I) Zie de Inleiding mijner "Bijdragen tot de kennis der houtteelt", blz. 1 en 2.
---

