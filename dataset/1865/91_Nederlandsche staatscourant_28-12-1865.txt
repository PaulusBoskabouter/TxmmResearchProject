NEDERLANDEN. 'sGravenhage, den 27sten December 1865.
11 Sept. 1865, Wij WILLEM 111, bij de gratie Gods, Koning n°. 39. der Nederlanden, Prins van Oranje-Nassau, Groothertog van Luxemburg, enz., enz., enz. Beschikkende op het aan Ons ingediend verzoekschrift van commissarissen en directeuren der te Amsterdam gevestigde naamlooze vennootschap: Verzekering-vennootschap, strekkende tot het erlangen der Koninklijke bewilliging op het bij het verzoekschrift gevoegd ontwerp der acte, houdende verlenging van den duur van gemelde naamlooze vennootschap met een nieuw tijdvak van vijf'en twintig jaren, in voege als nader omschreven in het mede overgelegd notarieel afschrift van het proces-verbaal der algemeene vergadering van aandeelhouders, gehouden den lsten Junij jl.; Gelet op de artt. 36 tot en met 56 van het Wetboek van Koophandel en op de Koninklijke besluiten van den 31sten Mei 1842, n°. 30, en van den sden Junij 1855, n°. 62, beide op deze vennootschap betrekkelijk ; Op de voordragt van Onzen Minister van Justitie, van den 9den September 1865, eerste afdeeling, n°. 111, Hebben goedgevonden en verstaan: Onzo bewilliging te verleenen op het bij het verzoekschrift overgelegd ontwerp der acte houdende verlenging van den duur der naamlooze vennootschap: Verzekering-vennootscliap, te Amsterdam, meteen nieuw tijdvak van vijf en twintig jaren, aanvangende den lsten Januarij 1866 en alzoo eindigende den 31sten December 1890. Onze Minister van Justitie is belast met de uitvoering van dit besluit. 's Gravenhage, den Uden September 1865. WILLEM. De Minister van Justitie, Olivier. [De bij dit besluit goedgekeurde acte wordt hierachter medegedeeld.] Bij Koninklijk besluit van den 26sten dezer, n°. 54, is aan dr. J. P. Heije, te Amsterdam, vergunning verleend tot het aannemen en dragen der onderscheidingsteekenen van ridder der 2de klasse van de Ernestinische Huisorde, hem door Z. H. den Hertog van Saksen-Coburg- Gotha geschonken. Bij Koninklijk besluit van den 26sten dezer, n°. 55, is aan den heer A. E. Maas, te Scheveningen, vergunning verleend tot het aannemen en dragen der onderscheidingsteekenen van ridder der orde van St. Olaf, hem door Z. M. den Koning van Zweden en Noorwegen geschonken. Bij Zijner Majesteits besluit van den 23sten December jl., n°. 65, is benoemd tot secretaris der commissie van administratie over de gevangenissen te Leeuwarden mr. C. W- A. Buma, lid dier commissie en advocaat aldaar. Bij Koninklijk besluit van 23 December, n°. 67, is de heer jhr. mr. M. M. van Asch van Wyck, adjunct-secretaris bij het Muntcollegie, aangewezen om gedurende het jaar 1866, in geval van afwezigheid van een der ledon van het Muntcollegie, diens plaats te vervullen bij de behandeling der onderwerpen bedoeld by de artt. 3, 7 en 10 deiwet van 1 Junij 1850 (Staatsblad n°. 25). Bij besluit van den 26sten December jl., n°. 36, heeft Zijne Majesteit goedgevonden, den officier van gezondheid der 2de klasse K. W. Gratama, leeraar bij 's Rijks kweekschool voor militaire geneeskundigen te Utrecht, te vergunnen om tijdelijk in Japansche militaire dienst te treden, en zulks voor den tijd van drie jaren.
---

BUITENLANDSCHE BERIGTEN. ITALIE.
Volgens de tot nog toe bekende uitkomsten der laatstelijk in het koningrijk Italie gehouden verkiezingen zijn zij over het geheel ongunstig voor de linkerzijde uitgevallen , eene omstandigheid die op de vorming van de meerderheid in de Kamer en dus ook op de vorming van het nieuwe kabinet invloed zal moeten hebben. Volgens Vltalie hebben onderscheiden leden der Kamer, van verschillende kleur, zich vereenigd om een voorstel te doen hetwelk strekken zou om eene schikking met Rome te bevorderen ; zij zouden de bisschoppen willen ontheffen van de verpligting om gehoorzaamheid en trouw aan 's lands regering te zweren; en het ministerie zou daartoe zijne vroeger geweigerde toestemming dit maal willen geven. De Italiaansche Kamer van Afgevaardigden heeft, gelijk gemeld is, in de vorige week, tegen den wensch der regering, besloten het finantieel beheer der laatste jaren tot onderwerp eener parlementaire enquête te maken , met het doel om zich te vergewissen of het onvermijdelijk noodig is de belastingen zoo veel te verzwaren als de regering heefe voorgesteld. Naar eene opgave van l'ltalie moeten vooral de volgendt punten door de commissie van enquête worden onderzocht: I°. de uitgaven die zonder magtiging van de Rekenkamer zrjn gedaan; 2°. de uitgaven die buiten de door de staatsbegrooting gestelde perken gedaan zijn; 3°. de overschrijvingen van een budget op een ander; 4°. welke uitgaven er gedaan zijn buiten die tot voldoening van aangegane verbindtenissen, en om welke redenen ; s°. op welke wijze de groote credietoperatien, de uitgifte van schatkistbiljetten, de verkoop der domeingoederen, enz., uitgevoerd zijn; en eindelijk 6°. zal de commissie de staatsrekeningen over de vijf laatste dienstjaren, al zijn deze nog niet afgesloten, moeten nagaan. Omtrent al die punten zal de commissie de uitkomsten van haaronderzoek in een eindrapport moeten opgeven ; doch het is haar vrij gelaten van tijd tot tijd, gedurende den loop harer werkzaamheden, voorloopige verslagen betreffende een of ander der door haar te onderzoeken punten aan de Kamer in te dienen.
---

FRANKRIJK.
Het reeds vermelde rapport van den heer Fould wordt door de ministeriele dagbladen van Parys als zeer gunstig beschouwd. » Het is de inleiding tot de staatsbegrooting voor 1867 —- zegt een van die bladen, de Constitutionnel —, en die begrooting, de vijfde welke door den heer Fould is opgemaakt, verwezenlijkt nagenoeg geheel de denkbeelden welke het programma van zijn bestuur uitmaken. Immers zij onderscheidt zich van de voorgaande door eenen drieledigen vooruitgang ; » I°. het evenwigt tusschen de ontvangsten en de uitgaven is verkregen zonder daartoe gebruik te maken van de geldmiddelen die tot schulddelging moeten dienen ; 2°. de begrooting van buitengewone uitgaven, tot bestrijding waarvan het natuurlijke middel in de buitengewone ontvangsten gelegen is, wordt voor ruim twee derde gedeelten gedekt met het beschikbare overschot der gewone inkomsten; 3°. de schulddelging wordt hervat. Dat zijn uitstekende uitkomsten , die door een ieder erkend zullen moeten worden." Desniettegenstaande was de Paryscheeffectenbeurs gisteren (Dingsdag) in eeneflaauwe stemming, en de koers der Fransche staatschuldbrieven dalend.
---

SPANJE.
Volgens de jongste berigten uit Madrid heeft het kabinet niet raadzaam geacht de discussien over de staatkunde des gouvernements in het algemeen, waartoe het beantwoorden eener troonrede aanleiding pleegt te geven, te vermijden, en heeft het alzoo aan de Koningin voorgesteld de zitting der Cortes in persoon te openen. Dien ten gevolge zou de zitting den 27sten dezer door Hare Majesteit met eene rede worden geopend. De heer Rios Rosas scheen de eenige candidaat voor het voorzitterschap der Kamer van Afgevaardigden to zijn ; hij zou van do zijde der regering aanbevolen , en door de ministeriele partij ondersteund worden.
---

ENGELAND.
Daar wegens de aanhoudende uitbreiding der runderpest in Groot Britannie van onderscheiden zijden het verlangen naar verdere beperking van het vervoer van vee is te kennen gegeven, heeft het gouvernement de plaatselijke overheden door eene uitbreiding harer bevoegdheid in staat gesteld om aan dat verlangen te voldoen, waar en zoo ver zij zullen dienstig achten. Het daartoe strekkende besluit is den 16den dezer genomen en jl. Zondag uitgevaardigd. Het bepaalt ten eerste, wie in dezen met de uitdrukking plaatselijke overheden worden bedoeld, en zegt verder : » Wanneer eene plaatselijke overheid afkondigt dat het dienstig is dat gedurende een te bepalen tijdvak geene koe, vaars, stier, os of kalf (behalve onder zulke voorwaarden als die overheid ter verhoeding van de uitbreiding der runderpest noodig zou achten voor te schrijven) worden vervoerd binnen haar district of van oen bepaald deel van dat district naar een ander bepaald deel, dan zal zoodanig vervoer aan niemand vrijstaan, zullende het evenwel niet mogen worden verboden rundvee per spoortrein door of uit dat district te voeren of over zee van buiten 's lands naar het naaste spoorwegstation in dat district te voeren ter verdere verzending naar een ander district."
Deze nieuwe verordo'ning van het gouvernement zal met 3 Januarij aanstaande in werking komen en tot 1 Maart daaraanvolgende van kracht zijn, en niet langer, ten ware zij bij een nader besluit voor längeren tijd geldig verklaard wierd; hare overtreding zal met eene geldboete van hoogstens twintig pond sterling gestraft worden. — Het Fransche gouvernement heeft, gelijk men weet, aan Engeland het sedert 1843 bestaande uitleveringsverdrag opgezegd. Volgens hetzelve zou ieder van de twee landen aan het andere, op des?elfs aanvrage, personen uitleveren die beschuldigd werden van moord ,manslag, po°dng tot moord, valschheid of'bedriegelijke bankbreuk ; doch de krachtens dit verdrag door Frankrijk gedane aanvragen om uitlevering zijn altijd of meestal vruchteloos geweest dewijl, de Engelsche overheden lieden, die zich onder de bescherming der Engelsche wetten hadden gesteld, niet anders wilden uitleveren dan na zich overtuigd te hebben dat er wezenlijke grond bestond om hen van eene of andere der boven gemelde misdaden te verdenken. De opzegging van het verdrag op dien grond en zonder voorstel tot het aangaan van een ander heeft, blijkens een artikel van de Times, in Engeland bevreemding en leedwezen veroorzaakt. Zij herinnert, zegt dat blad, »het groote en schier grenzelooze verschil in gebruiken, zeden, wetten , staatkundige begrippen en overleveringen ," hetwelk het Engelsche en het Fransche volk vaneen scheidt, en zij toont dat er daarin nog geene wezenlijke toenadering is gekomen. Evenwel kan dat blad bezwaarlijk gelooven dat het Fransche gouvernement in ernst voornemens is zware misdaden voor Franschen of Engelschen straffeloos te stellen mits zij maar tijdig over het Britsche Kanaal naar het naburige land weten te komen ; het verwacht alzoo een voorstel van Frankrijks zijde tot verbetering en ook tot uitbreiding van het opgezegde verdrag, en meent daartoe de medewerking van het Britsche Parlement te kunnen toezeggen, altijd behoudens het beginsel dat een buitenlander, die onder de bescherming van de Engelsche wetten staat, niet op eene eenvoudige aanvrage maar enkel op gegronde vermoedens uitgeleverd mag worden.
---

