NEDERLANDEN. 's Gravenhage, den 8sten September 1865.
(Staatsblad n°. 112.) BE SLUIT van den 28sten Augustus 1865, houdende vaststelling van bepalingen omtrent de bezoldiging van de commiesen bij de Ministeriele Departementen • Wij WILLEM 111, bij de gratie Gods, Konlng der Nederlanden , Prins van Oranje-Nassau , Groothertog van Luxemburg , enz. , enz. , ENZ. Op de voordragt van Onzen Minister van Binnenlandsche Zaken, tijdelijk Voorzitter van den Raad van Ministers, van den 9den Augustus 1865 ; Den Raad van State gehoord (advies van den 22sten Augustus 1865, n». 21), Hebben goedgevonden en verstaan : Vast te stellen de navolgende bepalingen omtrent de bezoldiging van de commiesen bij de Ministeriele Departementen. Art. 1. De bezoldiging van de commiesen bij de Ministeriele Departementen bedraagt ten minste zeventien honderd gulden, en ten hoogste twee duizend gulden 's jaars. Art. 2. De artikelen 2 en 3 van Ons besluit van 28 December 1864 (Staatsblad n°. 133) worden in acht genomen bij de toepassing van het Iste artikel van dit besluit. Onze Ministers, hoofden van de Departementen van Algemeen Bestuur, zijn , ieder voor zooveel hem aangaat, belast met de uitvoering van het tegenwoordig besluit, hetwelk in het Staatsblad zal worden geplaatst, en Waarvan afschriften zullen worden gezonden aan de onderscheidene Departementen , aan den Raad van State en aan de Algemeene Rekenkamer. Lucern , den 28sten Augustus 1865. WILLEM. De Minister van Binnenlandsche Zaken, tijdelijk Voorzitter van den Raad van Ministers, Thorbecke. Uitgegeven den zevenden September 1865. De Minister van Justitie, Olivier.
---

MINISTERIE VAN BINNENLANDSCHE ZAKEN.
Aan Zijne Excellentie den Minister van Binnenlandsche Zaken. VERSLAG der COMMISSIE, belast met het afnemen van het examen B volgens artt. 61 tot 65 van de wet tot regeling van het middelbaar onderwijs. De Commissie, door Uwe Excellentie bij beschikking van 5 Junij jl., n°. 7, sde afdeeling, belast met het afnemen van het examen B volgens artt. 61 tot 65 der wet van 2 Mei 1863 (Staatsblad n°. 50), heeft de eer hierbij Uwer Excellentie het in het derde lid van art. 67 dier wet bedoelde verslag harer werkzaamheden aan te bieden. Bij missive van 12 Junij jl., n°. 341, sde afdeeling, werden door Uwe Excellentie in handen der Commissie gesteld 36 aanvragen om tot het examen B te worden toegelaten ; 32 voor het examen B voor civiel ingenieur of wel voor het daarmede gelijk gesteld examen B voor bouwkundig ingenieur of' architect (art. 61 en 62) ; 2 voor dat voor werktuigkundig ingenieur (art. 64) en 2 voor dat voor mijnen-ingenieur (art. 65). Drie van de candidaten hebben zich vóór den aanvang van bet examen wegens ziekte of andere redenen teruggetrokken, ten gevolge waarvan 33 candidaten overbleven, en wel : 29 voor het examen B volgens artt. 61 en 62, 2 voor dat volgens art. 64, 2 voor dat volgens art. 65, allen leerlingen der Polytechnische School, oud-leerlingen der voormalige Koninklijke Akademie, van welke één het examen A volgens art. 59 had afgelegd , en de overigen van dat examen waren vrijgesteld ingevolge de overgangsbepaling van art. 93. Voor de candidaten voor het examen volgens artt. 61 en 62 had het examen zich uit te strekken over : a. de hoogere stelkunde ; b. de bolvormige driehoeksmeting en de analytische meetkunde ; c. de beschrijvende meetkunde ; d. de differentiaal- en integraalrekening; e. de toegepaste natuurkunde ; ƒ. de analytische scheikunde met betrekking tot de bouwmaterialen ; g. de kennis van bouwstoffen, gebruikelijk zoowel voor bouwkundige als waterbouwkundige werken; h. de constructie van de onderdeelen van gebouwen; i. het vervaardigen van eenvoudige bouwkundige en waterbouwkundige teekeningen en het handteekenen ; voor de candidaten voor het examen volgens art. 64 over de vakken a—e, en over de analytische scheikunde in betrekking tot de materialen voor werktuigen ; voor de candidaten voor het examen volgens art. 65 insgelijks over de vakken a—e, en over de delfstof kunde. De Commissie wijdde eene eerste voorloopige bijeenkomst aan de vaststelling van de inrigting van het examen. Bij de hierover gevoerde beraadslaging werden de voor- en nadeelen van een schriftelijk en van een mondeling examen op nieuw rijpelijk overwogen. Lang aarzelde namelijk de Commissie in de keuze tusschen een gedeeltelijk mondeling en gedeeltelijk schriftelijk, en een uitsluitend schriftelijk examen. Zij nam het beginsel van het uitsluitend schriftelijk examen aan , onder voorbehoud van, indien haar dit na afloop van het schriftelijk examen noodig mögt blijken, daaraan een mondeling onderzoek toe te voegen,— een voorbehoud waarvan echter geen gebruik is gemaakt. De Commissie ontveinsde zich niet, dat tegen bet uitsluitend schriftelijk examen belangrijke bedenkingen kunnen ingebragt worden : de noodzakelijkheid de vragen in ieder vak tot een betrekkelijk gering getal te beperken ; de moeijelijkheid welke de examinator vaak ondervindt in de schatting van de waarde aan een juist maar niet of niet voldoende gemotiveerd antwoord toe te kennen, of wel in de beoordeeling van de toerekenbaarbeid van eene fout, die evenzeer het gevolg kan zijn van eene ligt verschoonbare vergissing als van gemis aan kennis of inzïgt. Eensdeels echter deinsde zij terug voor de bezwaren aan een mondeling examen van een groot aantal candidaten verbonden, — bezwaren, welker uiteenzetting eene herhaling zijn zoude van wat in het verslag der Commissie voor hot examen A (Staats-courant van den 12den Augustus jl.) werd in het midden gebragt, — anderdeels meende zij de mogelijkheid te zien door eene doelmatige inrigting van het schriftelijk examen het gewigt der gemelde bedenkingen zeer te verminderen. Hiertoe meende de Commissie te zullen geraken door in ieder der vakken minstens twee, liefst drie of meer vragen te stellen ; door verder deze vragen zoodanig te kiezen, dat de beantwoording geene groote vindingskracht vorderde; door voor de beantwoording een ruimen tijd te laten ; eindelijk door de meest verwante examenvakken tot eenige hoofdrubrieken zamen te brengen, en de beslissing over den uitslag van het examen meer op het oordeel met betrekking tot ieder dezer rubrieken in haar geheel, dan op dat betrekkelijk ieder vak in het bijzonder te gronden. Daar de wet tusschen de examens B volgens de artt. 61—65, voor zooveel betreft de wiskundige vakken en de natuurkunde, geen onderscheiding maakt, oordeelde de Commissie voor deze vakken aan alle candidaten , zonder eenige splitsing gelijktijdig dezelfde vragen te moeten stellen. Verder werd aangenomen, dat de vragen door de Commissie zouden worden vastgesteld, waartoe ieder der leden meerdere vragen over een of meer vakken aan het oordeel der Commissie zou onderwerpen. Ten opzigte van den aard en strekking der vragen, welke straks uit hare korte vermelding nader zal blijken, acht de Commissie hier de volgende opmerkingen voldoende. Wat de toegepaste natuurkunde betreft heeft de Commissie de vragen voorbedachtelijk gekozen binnen den kring der bij het onderwijs aan de Polytechnische School behandelde onderwerpen. Hoezeer zij gewenscht had hare vragen meer over de verschillende deelen van het gebied der toegepaste natuurkunde te kunnen uitstrekken, achtte zij, met het oog op den bestaanden overgangstoestand, voor ditmaal genoemde beperking nog geoorloofd en billijk. Voor de analytische scheikunde meende zij het examen niet tot de werkelijke uitvoering eener analyse te moeten uitstrekken. Daargelaten nog de groote technische bezwaren, die daaraan zouden verbonden zijn geweest, meende de Commissie, ook bij erkenning van de waarde, welke eenige vaardigheid in het scheikundig onderzoek der bouwstoffen voor den ingenieur hebben kan, zich met de blijken van een juist inzigt der beginselen en de kennis van de hulpmiddelen , welke de wetenschap de praktijk aan de hand doet, te vreden te mogen stellen. Bij de keuze van de vragen voor de constructie van onderdeelen van gebouwen is men voornamelijk geleid door het hoogst wenschelijke van eene degelijke kennis der elementen, en is men er dien ten gevolge toe gekomen de uitdrukking » constructie van onderdeelen van gebouwen" in een beperkten zin op te vatten. De commissie heeft gemeend, dat zij haar oordeel over de bedrevenheid in het teekenen niet uitsluitend op de uitkomst van het examen, maar ook tot op zekere hoogte op de door de candidaten overgelegde behoorlijk gewaarmerkte teekeningen mögt gronden, en dat zy ook overigens, wat door de candidaten als proeve van bekwaamheid in vakken van het examen zou worden overgelegd, in aanmerking mögt nemen. Het examen heeft plaats gehad in het gebouw der Polytechnische school. Bij de schriftelijke beantwoording der vragen waren al de candidaten in ée'ne zaal vereenigd, maar aan afzonderlijke tafels gezeten. Bij het vervaardigen der teekeningen waren de candidaten in twee zalen verdeeld. Steeds werd door een of twee leden der commissie het noodig toezigt uitgeoefend. Het gebruik van boeken, logarithmentafels uitgezonderd, en van aanteekeningen was niet geoorloofd. Aan den eisch van openbaarheid werd voldaan door voor ieder, die zulks verlangen mögt, de gelegenheid open te laten om van de gedane vragen en van de daarop verkregen antwoorden kennis te nemen. Met het oog hierop werd aan de candidaten de vrijheid gelaten om, in stede van hun naam, de antwoorden met een hun toegewezen cijfer te merken. De aanvang van het examen is voor al de candidaten gesteld geworden op Dingsdag 4 Julij ; het heeft voortgeduurd respectivelijk voor de candidaten voor het examen volgens artt. 61 en 62, art. 64 en art. 65 tot Donderdag den 13den, Zaturdag den Bsten en Dingsdag den Uden Julij, gemiddeld gedurende zes uren daags. De eerste dag, Dingsdag 4 Julij, werd voor de beschrijvende meetkunde bestemd. De voormiddag werd besteed aan eene eenvoudige schaduwbepaling ; in den namiddag werden twee vragen opgegeven ; de eerste had betrekking op de theorie der rakende vlakken aan scheeve oppervlakken ; de tweede op de evenwijdige perspectief. De voormiddag van Woensdag 5 Julij werd gewijd aan de beantwoording van drie vragen uit de hoogere stelkunde; zij handelden over gelijke wortels bij eene vierdemagtsvergelijking, de tweedemagtsfaetoren eener hoogere magtsuitdrukking van den tweedemagtsvorm en over het interpoleren. De namiddag werd bestemd voorde bolvormige driehoeksmeting. Uit deze werden twee vragen opgegeven: een voorstel uit de wiskundige aardrijkskunde, en een betrekkelijk de ligchaamsmeting, tot het gebruik van bolvormige driehoeken aanleiding gevende ; beide vraagstukken met toepassing in getallen. De voormiddag van Donderdag 6 Julij werd gegeven aan de analytische meetkunde. Van drie vragen had de eerste betrekking op de theorie van de toegevoegde middellijnen eener ellips ; bij de tweede werd gevraagd de bepaling van de vergelijking van de projectie eener kromme lijn , beschreven door de beweging van een punt op een bol ; de derde betrof de vergelijking van een om wen telingskegel vlak. De namiddag werd bestemd voor de differentiaalrekening, en wel voor de beantwoor ding van drie vragen : het vinden van de waarde van het tweede differentiaalquotient eener implicite functie voor eene bijzondere waarde der veranderlijken ; een voorstel betrekkelijk het vinden van het maximum eener transcendentale functie ; een voorstel betrekkelijk het vinden van den kromtestraal eener kromme lijn , waarvan de beide coördinaten uitgedrukt zijn in functie van een derde veranderlijke, die als onafhankelijk aangenomen wordt. De voormiddag van Vrijdag 7 Julij was gewijd aan de integraalrekening. Als vragen waren gekozen het integreren van twee irrationale uitdrukkingen, eene eenvoudige cubatuur ; en een voorstel over rectificatie van een elliptisch quadrant met toepassing in getallen. Bij het examen in de toegepaste natuurkunde, op den voormiddag van Zaturdag 8 Julij , werd de beantwoording van vier vragen verlangd : de eerste over de telegraafgeleidingen ; de tweede over de bepaling van de electromotorische kracht en van den weerstand eener galvanische keten ; de derde over verschillende methoden van verwarming van gebouwen; de.vierde over de hoeveelheid warmte, welke door den buitenmuur van een verwarmd vertrek verloren gaat, met toepassing in getallen. Op den namiddag van denzelfden dag werden voor het examen in de analytische scheikunde in het geheel vier vragen gesteld. Twee dier vragen, de eene betrekkelijk het opsporen in gieten smeedijzer van de stoffen, welker aanwezigheid voor- of nadeelig is voor hoedanigheden dier ijzersoorten, de andere betrekkelijk het opsporen der meest voorkomende vervalschingen van loodwit, zinkwit en engelsch rood, waren zoowel voor de candidaten voor het examen volgens art. 64 als voor die voor het examen volgens artt. 61 en 62 bestemd. Van laatstgenoemden werd bovendien verlangd de beantwoording eener vraag over het scheikundig onderzoek naar den aard en bruikbaarheid van metselspecien ; van eerstgenoemden over de bepaling van de hoofdbestanddeelen van brons en geel koper, en de opsporing der daarin gewoonlijk voorkomende vreemde metalen. De voormiddag van Maandag 10 Julij werd gewijd aan het handteekenen, en wel het teekenen van eenige meetkundige ligchamen, en daarna van een ornament (rozet) naar pleister. Op den avond van dienzelfden dag werden eenige uren besteed voor de beantwoording van een viertal vragen over eenige houtsoorten bij huis- en waterbouw in gebruik, met aanwijzing van de daarbij voorkomende gebreken; over gegoten en gesmeed ijzer. en over ballaststeen bij zeewerken. Dingsdag en Woensdag 11 en 12 Julij werden gewijd aan het examen in de constructie van onderdeelen van gebouwen, en in het vervaardigen van eenvoudige bouwkundige teekeningen. Van de candidaten werd verlangd, dat minstens één der teekeningen geheel in inkt zou worden afgewerkt, om daaruit, ook onafhankelijk van de overgelegde gewaarmerkte teekeningen, de vaardigheid in het teekenen te kunnen beoordeelen. Als onderwerpen werden gekozen de zamenstelling van eene gootplaat met neuslijst en binnenboeibord, met de plaatsing van den kapstijlopde gootplaat: het kruis- en staand verband bij metselwerk; een kapspant voor een houten hangkap van gegeven spanwijdte, en het profil van een funderingsmuur. Op Woensdag 12 Julij werden bovendien aan de candidaten voorgelegd onderscheidene metselsteenen in hunne hoofdsortering en eenige tegelsoorten, alsmede eenige stukken eiken-, greenen- en dennenhout in gaven en gebrekkigen toestand, waarvan de soort en gebreken moesten worden opgegeven. De voorgelegde monsters werden niet uit de verzameling der Polytechnische School genomen, maar opzettelijk uit den handel aangeschaft. Voor het examen in het waterbouwkundig teekenen werd op Donderdag 13 Julij een ruime tijd gelaten voor het behoorlijk maken eener teekening van eene houten beschoeijing. Het examen in de delfstofkunde voor de candidaten voor het examen B van mij tien-ingenieur had plaats op Dingsdag 11 Julij. Een zestal vragen werden ter beantwoording gesteld, drie uit de algemeene, drie uit de toegepaste delfstofkunde. Onder de eerstgemelde was de hoofdvraag eene uitvoerige vermelding van de hemiëdrie van het regelmatig kristalstelsel ; de beide andere vragen hadden eenige algemeene bepalingen en het verband tusschen kristalvorm en scheikundige zamenstelling tot onderwerp. Bij de laatstgemelde drie vragen werd verlangd eene beschrijving van het kwarts, van de edelgesteenten en van de tinertsen. Bij de beoordeeling der verkregen antwoorden verdeelde de commissie zich in subcommissien van twee leden voor elk der verschillende vakken. Als beginsel werd aangenomen, dat de beoordeeling zoo veel mogelijk door beide leden onafhankelijk van elkander zou geschieden. Het oordeel over de deugdelijkheid der antwoorden werd daarbij uitgedrukt door de getallen 0 tot 10, waarbij 0 gold voor het geval, dat geen blijk van kennis gegeven was, 1 en 2 voor slecht, 3 en 4 voor onvoldoende, 5 en 6 voor voldoende, 7 en 8 voor goed, 9 en 10 voor uitmuntend, zoodat strikt genomen 5 de uitdrukking werd voor even beneden, 6 voor even boven voldoende. Na de afzonderlijke beoordeeling zijn de beide leden der subcommissien zamen gekomen ter vergelijking der gedane schattingen en ter vaststelling van het op grond van het gemeenschappelijk overleg toe te kennen cijfer. Over het geheel bleken hierbij die schattingen in bevredigende overeenstemming te zijn ; waar zich eenig belangrijk verschil openbaarde, werden de antwoorden ieder in het bijzonder aan een nieuw onderzoek onderworpen. De commissie achtte het evenzeer wenschelijk als billijk, bij een examen van zoo grooten omvang, het beginsel aan te nemen dat meer dan voldoende kennis in enkele vakken tegen eenig te kort komen in andere kon opwegen. Zonder dit valt het slagen slechts binnen het bereik van enkele uitstekende, of het zet de kroon op middelmatigheid boven het uitmunten in enkele vakken. De toepassing van dit beginsel moest echter hare grenzen hebben. De commissie heeft bij hare eindbeslissing den volgenden weg ingeslagen. Aan elk der vakken werd eene zekere getallen-waarde toegekend, naar het oordeel der commissie, zoo na mogelijk de verhouding uitdrukkende van de belangrijkheid dier vakken , met het oog op de bestemming der candidaten tot ingenieur. Het product dezer getallen met die. welke het oordeel der subcommissien over de geleverde antwoorden uitdrukten , maakte het getal punten uit voor elk vak verkregen. De commissie heeft bij hare beslissing over het al of niet voldoende van het examen in de eerste plaats gelet op de som der punten, verkregen in elk der hoofdrubrieken, waartoe zij de verschillende examenvakken meende te kunnen brengen, namelijk: I°. de wiskunde; 2°. de natuur- en scheikunde ; 3°. de bouwkunde; 4°. het bouwkundig en waterbouwkundig teekenen en het handteekenen. Voor de candidaten naar het getuigschrift volgens art. 64 kwamen slechts de beide eerste rubrieken, voor die naar het getuigschrift volgens art. 65 slechts de wis- en natuurkunde en bovendien de delfstofkunde in aanmerking. Het examen werd, ook bij min voldoende uitkomst ten opzigte van enkele afzonderlijke vakken, zonder verdere overweging voldoende geacht , indien voor iedere hoofdrubriek het zes tiende gedeelte van het maximum der voor die rubriek te behalen punten verkregen was; daarentegen onvoorwaardelijk onvoldoende, indien voor een of meer rubrieken het vier tiende gedeelte niet overschreden werd, of wel het totaal aantal punten, dus voor alle rubrieken te zamen genomen, beneden de helft van het totaal maximum bleef. Over alle andere gevallen werd afzonderlijk beraadslaagd , waarbij dan de oorsprong der lage cijfers in nadere overweging werd genomen. De uitslag van het examen kan in het volgende overzigt worden zamengevat : Candidaten voor het examen B voor : deelgenomen voldaan niet voldaan Civiel- of bouwkundig ingenieur 29 14 15 Werktuigkundig ingenieur 2 2 » Mijnen-ingenieur 2 11 In het geheel werden dus 17 candidaten toegelaten, 16 afgewezen. De Commissie meent ten opzigte van hare bevindingen in eenige bijzonderheden te moeten treden. Opmerkelijk schijnt haar de omstandigheid, uit de vergelijking van den staat van het examen met dien van het vorige jaar gebleken, dat, waar onder de candidaten er zich dertien bevonden, die toen werden afgewezen, van dezen thans slechts één heeft mogen slagen, terwijl van de twinti" overigen niet meer dan vier behoefden te worden afgewezen. Meent de Commissie zich van beschouwingen over de vermoedelijke oorzaken van eerstgemelde ongunstige verhouding te moeten onthouden, zij acht het verschijnsel van te veel belang voor de juiste waardering der verkregen uitkomst om het te mogen verzwijgen. Is het der Commissie aangenaam te kunnen verklaren dat sommige candidaten in meerdere vakken uitstekend hebben voldaan, zij moet er bijvoegen dat door anderen proeven zijn geleverd die ten eenemale onvoldoende moeten genoemd worden. Bij hetgeen de Commissie nog met betrekking tot de onderdeelen van het examen zal in het midden brengen, dient in het oog gehouden te worden, dat hare opmerkingen, uit den aard der zaak, minder deze bijzondere gevallen gelden. De uitkomst van het examen in de wiskunde kan over het algemeen niet crunstig genoemd worden. Wel gaven de candidaten blijk van eene tamelijk voldoende kennis der verschillende onderwerpen, voor zoo ver deze moet gevorderd worden ; maar daarentegen betoonden de meesten zich te weinig geoefend in de toepassing dier kennis, waardoor zij dan ook in de oplossing van eenvoudige vraagstukken veelmalen faalden. In het bijzonder misten de candidaten over het algemeen vaardigheid in eene oordeelkundige en beknopte uitwerking in getallen ; eene zaak, waaraan naar het oordeel der Commissie moeijelijk eene te groote waarde kan worden gehecht. De resultaten van het examen in de toegepaste natuurkunde waren vrij voldoende. Echter bleek uit de antwoorden dat, hoewel de candidaten vrij wel met de toepassing van warmte en electriciteit bekend waren, hunne begrippen omtrent de gronden, waarop die toepassingen berusten, vooral wat betreft de electriciteit, tewenschen overlieten. De vierde vraag, welke eene toepassing in getallen vorderde, bleef op weinige uitzonderingen na onbeantwoord. Het gehalte der antwoorden op de vragen over de analytische scheikunde liep zeer uiteen. Uit sommige was eene vrij uitgestrekte mate van kennis bemerkbaar, die getuigde van eene vlijtige oefening, bij enkelen zelfs van geoefendheid in het onderzoek. Andere antwoorden droegen de blijken dat het inzigt in de scheikundige werkingen veel te wenschen overliet; sommige dat de onderwerpen niet met opmerkzaamheid waren nagegaan. De meerderheid der antwoorden mögt vrij voldoende genoemd worden. De antwoorden op de vragen over de delfstofkunde waren voor een deel zeer goed, voor een deel voldoende en blykbaar de vrucht van vlijtige studie en goed inzigt. Eenige onnaauwkeurigheden in de antwoorden op de vragen uit de toegepaste delfstofkunde mogen gedeeltelijk toegeschreven worden aan de onvolledigheid der verzameling, welke de Candidaten bij hunne studiën ten dienste stond. Het examen in de kennis van bouwstoffen heeft over het algemeen tamelijk bevredigende uitkomsten opgeleverd. Bij het herkennen en beoordeelen van de hun voorgelegde materialen gaven de candidaten echter blijk van weinig bedrevenheid. Hoewel erkennende dat deze slechts tot op eene zekere hoogte van hen mag gevorderd worden, wijst toch do verkregen uitkomst op de wenschelijkheid dat met de uitbreiding der verzameling van bouwstoffen ook in dier voege worde voortgegaan dat daarin van de meest belangrijke materialen meerdere exemplaren, zoowel in ruwen staat als in verschillenden toestand van bewerking, worden opgenomen. De uitslag van het examen in de bouwkunde, wat betreft de constructie der onderdeelen van gebouwen, was vrij gunstig te noemen. Vele der candidaten toonden goede begrippen van constructie te bezitten; vrij velen gaven van de voorkomende verbindingen niet of slechts gebrekkig rekenschap. Het bouwkundig teekenen, even als het waterbouwkundig teekenen en het handteekenen. ook uit de door de leerlingen aan de Polytechnische school vervaardigde en behoorlijk gewaarmerkte teekeningen beoordeeld , mag over het algemeen boven het middelmatige genoemd worden. Vergeleken met de op het examen zelf geleverde proeven, waren de teekeningen aan de school vervaardigd in den regel beter en netter behandeld ; blijkbaar het gevolg van de omstandigheid , dat vele candidaten nog vlugheid in het teekenen missen, een gebrek echter, dat bij voortgezette studiën en meerdere oefening van zelf zal verminderen. De vaardigheid in het waterbouwkundig teekenen kon over het geheel genomen voldoende genoemd worden, in dien zin namelijk, dat de geleverde proeven, in verband met de overgelegde teekeningen een voldoenden waarborg opleverden dat de candidaten met vrucht de verdere studie in de waterbouwkunde en het waterbouwkundig teekenen zullen kunnen volgen. Wat het handteekenen betreft is het der Commissie aangenaam op blijkbaren vooruitgang te kunnen wijzen. Dat na den ongunstigen toestand, waarvan het verslag van het vorig examen te gewagen had, de thans verkregen uitkomsten nog niet geheel konden beantwoorden aan wat men later zal mogen verlangen , ligt voor de hand ; de geleverde arbeid was echter over het geheel genomen vrij bevredigend ; terwijl ook de ingeleverde gewaarmerkte teekeningen van ernstige en goed gerigte studie getuigden. De Commissie meent haar verslag met eene algemeene opmerking te moeten besluiten. Zij miste in de meeste antwoorden logische gedachtengang, beknoptheid en helderheid. Wenschelijk ware het, dat meer algemeen de overtuiging zich vestigde, dat juistheid van uitdrukking toebrengt tot de Waarde van een antwoord ; dat het uitweiden over onderwerpen, die niet regtstreeks op de vraag betrekking hebben, niet dienstig is om den günstigen indruk van een goed antwoord te verhoogen, en evenmin in staat is om een onvoldoend antwoord goed te maken. Augustus 1865. Namens de Commissie, L. Cohen Stuart, Voorzitter. E. Steuerwald, Secretaris. Bij beschikking van 5 September 1865 is aan van Gend en Loos, te Rotterdam , tot wederopzegging vergunning verleend voor eene stoombootdienst tot vervoer van reizigers, goederen en vee tusschen 's Hertogenbosch en Utrecht, langs Gorinchem en Vianen. Bij beschikking van 5 September 1865 is aan J. E. van de Garde, te Rotterdam, tot wederopzegging vergunning verleend voor eene schroef-Btoombootdienst tot vervoer van passagiers, goederen en vee en het slepen van schepen tusschen Zalt-Bommel en Rotterdam.
---

