NEDERLANDEN. 's Gravenhage, den 2Qsten December 1865.
16 Dec. 1865. Wij WILLEM 111, bu de gratie Gods, Koning n°. 56. der Nederlanden, Prins van Oranje-Nassau, _ Groothertog van Luxemburg, enz., enz., enz. Overwegende: dat, ingevolge art. 7 en de laatste alinea van art. 10 van de bij Ons besluit van 10 September 1864, n°. 47 (Staatsblad n°. 93), vastgestelde verordening op het benoemen van ambtenaren bij de burgerlijke dienst in Nederlandsch Indie, door Ons moeten worden geregeld de bijzondere voorwaarden voor benoembaarheid tot en de voordcelen en verpligtingen verbonden aan het ter beschikking stellen van den Gouverneur-Generaal van Nederlandsch Indie van personen, bestemd tot het vervullen van bepaalde ambten of bedieningen ; en dat het noodzakelijk is over te gaan tot de voormelde regeling, voor zooveel betreft de technische ambtenaren bij de dienst der mijven in Nederlandsch Indie; Gezien Onze kabinetsbeschikkingen, dd. 23 October 1860, n°. 80, en 25 Mei 1865, n°. 35, en Ons besluit, dd. 25 Mei 1865, n°. 34; Op de voordragt van Onzen Minister van Kolonien, dd. 14 December 1865, lit. Apz., n°. 23, Hebben goedgevonden en verstaan : Art. 1. Tot adspirant-ingenieur voor de dienst der mijnen in Nederlandsch Indie zijn benoembaar zij, die een voldoend examen, overeenkomstig het bij Ons tegenwoordig besluit gevoegd programma, hebben afgelegd. Het examen kan voor hen, die het verlangen, gesplitst worden in twee deelen, het eerste omvattende de vakken a—e en l, het tweede ƒ—k, men n. De commissien tot het atnemen van het examen worden benoemd: in Nederland door Onzen Minister van Kolonien, in Nederlandsch Indie door den Gouverneur-Generaal. Art. 2. Van het afleggen van het in art. 1 vermeld examen zijn vrijgesteld zij, die als kweekelingen voor het mijnwezen in Nederlandsch Indie, overeenkomstig de daaromtrent bestaande of nader te geven voorschriften, zoowel praktisch als theoretisch zijn opgeleid geworden en in het bezit zijn van het diploma van mynen-ingenieur, vermeld in art. 65 der wet van 2 Mei 1863 (Staatsblad n°. 50). Van het afleggen van het examen in de vakken a—e en l zijn vrijgesteld zij, die het diploma bezitten voor technoloog, vermeld in art. 60 dier wet. Art. 3. Naar gelang van de behoefte wordt door Onzen Minister van Kolonien het noodige personeel ten dienste van het mijnwezen in Nederlandsch Indie ter beschikking gesteld van den Gouverneur-Generaal. Art. 4. Aan de uitzending uit Nederland zijn verbonden de volgende voordcelen : a. eene voorloopige bezoldiging van f 100 (honderd gulden) 's maands, ingaande met den dag van inscheping voor de reis naar Batavia, waarop vóór het vertrek uit Nederland een voorschot van vier maanden wordt uitgekeerd ; b. eene gratificatie voor uitrusting ten bedrage van f 2500 (twee duizend vijf honderd gulden) ; c. overtogt naar Batavia voor rekening van den lande als passagier der eerste klasse op den gebruikelijken voet. Gehuwden genieten vrijen overtogt op denzelfden voet voor hunne echtgenooten en kinderen , wanneer deze hen op de reis vergezellen, Art. 5. De door Onzen Minister van Kolonien voor de dienst van het mijnwezen in Nederlandsch Indie ter beschikking van den Gouverneur-Generaal te stellen technische ambtenaren moeten zich schriftelijk verbinden tot de onverwijlde teruggave aan 'slandskas van alle gelden welke aan hen of te hunnen behoeve zijn voldaan, zoo wegens kosten van opleiding voor gemelde dienst, als ter zake van gratificatie voor uitrustingen overtogt naar Indie, bijaldien zij binnen den tijd van vijf jaren na hunne aankomst op Java, hetzij op eigen verzoek, hetzij ten gevolge van dienstweigering, pligtverzuim of andere berispelijke gedragingen (het geval van wèl bewezen ziels- of ligchaamsgebreken alleen uitgezonderd), uit 's Gouvernements dienst worden ontslagen. Art. 6. De bepalingen vervat in de artt. 1 en 2 zijn niet van toepassing op de kweekelingen der voormalige Koninklijke Akademie te Delft, die bij het in werking treden van het Koninklijk besluit van 10 September 1864 (Staatsblad n°. 93) reeds voor de dienst der mijnen in Nederlandsch Indie bestemd waren en de Akademie reeds hadden verlaten. Bij hunne uitzending naar Indio worden op hen toegepast de bepalingen der artt. 4 en 5. Art. 7. De bepalingen van dit besluit treden in werking met de afkondiging : in Nederland door plaatsing in de Nederlandsche Staals-courant, en in Nederlandsch Indie door opname in het Staatsblad van Nederlandsch Indie. Onze Minister van Kolonien is belast met de uitvoering van dit besluit, waarvan, tot kennisneming, afschrift zal worden gezonden aan Onzen Minister van Binnenlandsche Zaken. 'sGravenhage, den 16den December 1865, WILLEM. De Minister van Koloniën, I. D. Fransen van de Putte. PROGRAMMA van de kundigheden, welke worden vereischt om te worden benoemd tot adspirant-ingenieur voor de dienst der mijnen in Nederlandsch Indie. a. De wiskunde :de stelkunde met de beginselen der hoogere stelkunde ; de gewone lagere meetkunde, de vlakke en bolvormige driehoeksmeting ; de beginselen der beschrijvende meetkunde met inbegrip van den bol en de projectie, het perspectief en de schaduw van veelvlakkige ligchamen ;de beginselen der analytische meetkunde in het platte vlak en in de ruimte, met toepassing op de kegelsneden en de oppervlakken van den tweeden graad; de beginselen rier differentiaal- en integraalrekening en hunne voornaamste toepassingen. b. De beginselen der theoretische en toegepaste mechanica, voor zooveel deze laatste betreft in het bijzonder de wederstand van bouwstoffen, van de meest eenvoudige hout- en ijzerconstructien , van bekleedingsmuren en gewelven en juiste begrippen aangaande de grondslagen van de theorie der moteurs. e. Het landmeten en de beginselen der geodesie: de ïnrigting en het gebruik der meest voorkomende meet-instrumenten; het opmeten en in kaart brengen van terreinen van verschillende gesteldheid en grootte; het gewone waterpassen, het trigonometrisch en barometrisch hoogtemeten; eenige bekendheid met sterrekundige tijd-, breedte-, lengte- en azimuthbepaling. d. De natuurkunde en hare voornaamste toepassingen, in het bijzonder met betrekking tot het mijnwezen. e. De scheikunde: beginselen der theoretische scheikunde, grondige kennis der anorganische scheikunde, bedrevenheid in het vervaardigen van praeparaten en in het uitvoeren van qualitative en quantitative analysen ; vaardigheid in het gebruik van de blaaspijp en van de titreermethode. ƒ. De delf'stofkunde :de theoretische en toegepaste kristallenleer, grondige kennis van de belangrijkste delfstoffen, de scheikundige zamenstelling der kristal vormen en de overige natuurkundige eigenschappen, alsmede bekendheid met de voornaamste vindplaatsen. g. De aardkunde: de kennis der steensoorten; de kennis der verschillende vormingen en van de haar kenmerkende versteeningen, het voorkomen der ertsen en der andere voor de nijverheid dienstige delfstoffen. h. De metaalbereiding: een juist begrip van de meest belangrijke metaalbereidingen langs den droogen en natten weg, de kennis der daarbij meest gebruikelijke inrigtingen, bijzonder van de verschillende roost- en smeltovens, van de gebruikelijke brandstoffen en van de middelen om de warmte-ontwikkeling te bevorderen. i. De kennis van de bij het mijnwezen meest gebruikelijke door stoom en water in beweging gebragte werktuigen ; van de werktuigen tot het verplaatsen van lasten on tot het opvoeren van water gebezigd. k. Het werktuigkundig teekenen. I. De bouwkunde en het bouwkundig teekenen, voor zooveel betreft de eerste beginselen der constructie. m. De mijnontginning: proefwerken, ontginning boven den grond; delven van mijnputten en gaanderijen en het verzekeren dezer werken, het afdammen van het grondwater; de verlichting, luchtverversching en het drooghouden der mijnen; het losbreken van de ertsen en van de minerale brandstoffen; het vervoer in en uit de mijnen; het sorteren en zuiveren der ertsen; het opmeten en in teekening brengen van mijnen. n. De staathuishoudkundige toestand en de staatsinrigting van Nederlandsch Indie. Bij het examen in de technische vakken behoort te blijken dat de bekendheid met deze ook op eigen aanschouwing en praktische oefening berust. Behoort bij Koninklijk besluit van den 16den December 1865, n°. 56. Mij bekend, De Minister van Koloniën, I. D. Fransen van de Putte. Bij Koninklijk besluit van den 26sten dezer, n°. 65, is: I°. dr. H. van Cappelle op zijn verzoek eervol ontslagen als schoolopziener in het tweede schooldistrict van Noordholland ; 2°. tot schoolopziener in dat district benoemd mr. A. van Eyk Bijleveld, regter in de arrondissements-regtbank te Amsterdam.
Bij Koninklijk besluit van 21 December jl., n°. 61, is aan den heer mr. F. A. van Hall, op zijn verzoek, eervol ontslag verleend uit zijne betrekking van ontvanger der registratie en domeinen te Druten.
---

