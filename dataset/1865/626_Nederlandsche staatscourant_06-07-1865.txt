NEDERLANDEN. 's Gravenhage, den 5den Julij 1865.
29 Mei 1865, Wij WILLEM 111, bij de gratie Gods, Koning n°. 78. der Nederlanden, Prins van Oranje-Nassau , Groothertog van Luxemburg, enz., enz., enz. Beschikkende op een aan Ons ingediend verzoekschrift van D. J. ten Tyeen drie anderen, allen wonende te Breda, daarbij overleggende de statuten der voor minder dan dertig jaren aangegane vereeniging: «Gods Koningrijk kome!" te Breda, en verzoekende dat deze vereeniging door Ons moge worden erkend; Gelet op de voorschriften der wet van 22 April 1855 (Staatsblad n°. 32), in het algemeen, en op art. 6, tweede lid, dier wet in het bijzonder ; Op de voordragt van Onzen Minister van Justitie, van den 27sten Mei 1865, eerste afd., n°. 95, Hebben goedgevonden en verstaan, de statuten van de vereeniging: «Gods Koningrijk kome!" te Breda, gelijk die bij het verzoekschrift zijn overgelegd, goed te keuren, en de vereeniging mitsdien als regtspersoon te erkennen. Onze Minister van Justitie is belast met de uitvoering van dit besluit, hetwelk met de goedgekeurde statuten zal worden geplaatst in de Staatscourant. 'sGravenhage, den 29sten Mei 1865. WILLEM. De Minister van Justitie, Olivier. REGLEMENT van de Vereeniging tot uitbreiding van Gods Koningrijk te Breda, onder den naam: » Gods Koningrijk korne!" Artikel I. De Vereeniging stelt zich ten doel, om aan eene meer en meer zich openbarende behoefte naar ware Evangelieverkondiging, gegrond op de leer der 37 artikelen der geloofsbelijdenis en die van den cathechismus van de Gereformeerde Kerk, vastgesteld in de jaren 1618 en 1619, te voldoen, door het laten evangeliseren en prediken door predikanten, welke van harte met bovengemelde leer instemmen, zonder onderscheid tot welk kerkgenootschap zij behooren. Artikel 2. De kosten ter bestrijding van dit doel, worden gevonden nit vrijwillige bijdragen en jaarlijksche contributien. Artikel 3. Er zullen twee soorten van leden zijn : I°. contribuerende leden, welke door eene jaarlijksche bijdrage van minstens drie gulden van hunne belangstelling in de zaak doen blijken. Deze leden zullen regt hebben op eene zitplaats om te allen tijde de openbare bijeenkomsten te kunnen bijwonen. 2°. stemhebbende leden, welke jaarlijks eene contributie van vijf gulden bijdragen en mot de leer in artikel 1 vermeld verklaren in te stemmen. Deze worden toegelaten bij volstrekte meerderheid van stemmen van het bestuur en der stemhebbende leden, zullende bij staking van stemmen de president beslissen. Artikel 4. Het bestuur bestaat uit een president, een penningmeester, een secretaris en een lid, waarvan, volgens een te maken rooster, jaarlijks in de maand Mei één aftreedt, welk lid bij meerderheid van stemmen der stemhebbende leden door een ander uit hun midden wordt vervangen, zullende het aftredende lid dadelijk herkiesbaar zijn. De president bekomt daarbij twee stemmen. Artikel 5. Jaarlijks, en wel in de maand Mei, zal er door het bestuur een openlijk verslag en rekening en verantwoording van het beheer aan al de leden der Vereeniging gedaan worden. Artikel 6. Het bestuur voorziet in alles wat tot het belang dier vereeniging dienstbaar is, zullende geene regtsgedingen mogen worden gevoerd, of onroerende goederen vervreemd, aangekocht of bezwaard zonder goedkeuring van de meerderheid der stemhebbende leden. Artikel 7. Alle eigendommen der vereeniging, die bij de ontbinding der zelve in haar bezit zijn, zullen worden aangewend tot oprigting van eene Christelijke afgescheidene gerefortneerde gemeente alhier, of bij bet bestaan daarvan aan dezen worden overgedragen, of tot ondersteuning van het christelijk nationaal schoolonderwijs, onverminderd het bepaalde bij de artikelen 1702 en 1717 van het Burgerlyk Wetboek. Artikel 8. De vereeniging wordt onder biddend opzien tot den Koning der Kerk voor den tijd van negen en twintig jaren opgerigt. Breda, den 19dèn Februarij 1865. (Volgen de onderteekeningen.) Goedgekeurd bij 's Konings besluit van den 29sten Mei 1865, n°. 78. Mij bekend, De Minister van Justitie, Olivier.
---

MINISTERIE VAN FINANTIEN.
De Minister van Finantien heeft bij resolutie van 27 Junij jl., n°. 80, betreffende de toepassing van het tarief van regten bij den invoer van slijpsteenen, beslist, dat die voorwerpen, wanneer zij geheel ruw zijn of in het ruwe behouwen of wel enkel gezaagd, zonder betaling ten invoer moeten worden toegelaten. Hebben zij echter eenige verdere bewerking ondergaan, is daarin bij voorbeeld in het midden een gat aangebragt om de spil te ontvangen, en zijn de steenen verder afgewerkt, dan is daarvan het invoerregt verschuldigd als voor bewerkte steen, ad 5 per cent der waarde. De Minister van Finantien maakt ter voldoening aan art. 7 der wet van den 26sten April 1852 (Staatsblad n°. 90) bekend, dat krachtens die wet voor een kapitaal van tien millioen gulden aan muntbiljetten in omloop is, en dat tot de verzekering van de verzilvering dier biljetten de volgende kapitalen op de Grootboeken der Nationale Schuld zyn ingeschreven ; te weten : op het Grootboek der 21/a percents inschrijvingen een kapitaal van f 18,788,000, uitmakende tegen den daarvoor bij art. 5 der wet bepaalden koers van 50 ten honderd eene waarde van f 9,394,000.00 en op het Grootboek der 3 percents inschrijvingen, een kapitaal van f 1,010,300, uitmakende, naar den daarvoor als boven bepaalden koers van 60 ten honderd, eene waarde van 606,180.00 Te zamen ... f' 10,000,180.00 'sGravenhage, den 29sten Junij 1865. De Minister voornoemd, G. H. Betz.
---

MINISTERIE VAN MARINE.
De Minister van Marine brengt ter kennis van de daarbij belang hebbende, dat op den eersten October van dit jaar als kadet bij het Corps Mariniers kunnen worden toegelaten twee jongelingen , na behoorlijk afgelegd examen. De voorwaarden ter toelating tot dat examen zijn : a. dat de jongelingen zijn Nederlanders van geboorte ; b. dat zij op den eersten Januarij van dit jaar den ouderdom van vijftien jaren hebben bereikt en hun achttiende jaar nog niet zijn ingetreden, en alzoo zijn geboren in de jaren 1818 en 1849; c. dat vóór den aanvang van het examen de opgeroepen jongelingen geneeskundig worden onderzocht door eene commissie van drie leden , zijnde twee officieren van gezondheid bij de zeemagt en een burgerlijk geneesheer ; d. dat bedoeld examen wordt afgenomen in de eerste dagen van September door eene commissie, door den Minister van Marine te benoemen ; en e. dat de opleiding wordt gerekend drie jaren te zullen duren en aan ouders of voogden jaarlijks kost twee honderd gulden (f 200), betaalbaar in vier termijnen : op 1 October f 50, » 1 December 50, » 1 Maart 50, n 1 Junij 50, voor ieder studiejaar, welke gelden in mindering zullen strekken der kosten van opleiding. Verder worden geene kosten ten laste van ouders of voogden gebragt, Hiervan is alleen uitgezonderd de vergoeding van schade aan Rijkseigendom, door de schuld of grove onachtzaamheid van een kadet toegebragt, verwaarloozing van kleeding hieronder begrepen. Ingeval een kadet, na twee jaren in dezelfde klasse te zijn gebleven , ten gevolge van gebrek aan vlijt en geestvermogens nog niet tot eene hoogere klasse kan overgaan, wordt voor het verlengd verblijf dezelfde bijdrage in vorengestelde termijnen betaald. De kadet, voor wien de verschenen termijn niet is betaald en wiens ouders of voogden op aanmaning aan de betaling niet voldoen, wordt van de opleiding verwijderd. Bij overlijden, ontslag, verlaten of verwijdering van de opleiding worden de betaalde termijnen noch geheel, noch gedeeltelijk teruggegeven , evenmin als de niet verschenen Worden ingevorderd. Voor afwezigheid door ziekte of andere ooizaken wordt geen uitstel van betaling of korting toegestaan. Dat de vereischte kundigheden voor voorschreven examen bestaan in het navolgende: a. het schrijven van eene goede hand; b. kennis van de gronden der Nederlandsehe en Fransche talen, ten minste zoo veel, dat de adspirant zonder aanmerkelyke taal- of spelfouten deze talen kan schryven en van de eene in de andere taal zonder grove fouten eenvoudige opstellen kan overbrengen; de allereerste beginselen van de Engelsche en Hoogduitsche talen, in zooverre dat uit die talen zeer eenvoudige opstellen in het Nederlandsch kunnen worden vertaald; c. kennis van de gewigtigste tijdperken en gebeurtenissen der vaderlandsche en algemeene geschiedenis; d. kennis van de beginselen der aardrijkskunde; e. de rekenkunde; hieronder is begrepen de leer der evenredigheden en der gewone en tiendeelige breuken, met toepassing op het nieuwe stelsel van maten en gewigten, wordende vooral vereischl, dat de adspirant naauwkeurig en vlug rekene; ƒ. de stelkunst tot de vierkants-vergelijkingen; g. de meetkunst tot aan de ligging en snijding der vlakken. Alleen grondige kennis van de wiskunde, blijkende uit toepassing van het geleerde binnen de grenzen van het gevorderde, zal, wanneer er meer adspiranten zijn, die aan de overige eischen voldaan hebben, dan plaatsen , van invloed op de rangschikking en derhalve op de plaatsing zijn. Ouders of voogden, die verlangen dat hunne zonen of pupillen in dit jaar als kadet geplaatst worden, dienen vóór den laatsten Julij van dit jaar een verzoekschrift in aan den Minister van Marine, houdende: a. naam, voornaam, beroep, woonplaats en geboorteplaats der ouders of voogden; b. de godsdienstige gezindheid waartoe de jongeling behoort; c. de belofte van stipte voldoening aan de bepalingen van het reglement voor de opleiding van kadets bij het corps mariniers. Bij het verzoekschrift moet tevens worden overgelegd: a. de geboorte-acte van den jongeling ; b. eene verklaring dat hij gevaccineerd is of de kinderziekte heeft gehad, door een bevoegden geneesheer afgegeven. In de maand Augustus aanstaande zal in de Slaats-courant mededeeling worden gedaan van den tijd en de plaats van het te houden examen, 's Gravenhage, den 24sten Maart 1865. De Minister voornoemd, W. J. C. HuYSSEN VAN KaTTENDIJKE. De Minister van Marine brengt voorloopig ter kennis van belanghebbende, dat er in den loop van het jaar 1866 een vergelijkend examen zal plaats hebben voor twee plaatsen van adspirant-ingenieurbij de Marine, aan welke betrekking verbonden is eene jaarwedde van f 1000; en dat de vereischte kundigheden ter mededinging bij dat examen bestaan in het navolgende: Programma van de vereischte kundigheden voor het vergelijkend Examen ter bekoming van den rang van Adspirant-Ingenieur der Marine. Taal- en Letterkunde. Het schrijven van zuiver Nederduitsch ; de Fransche en Engelsche talen, wier spraakkunst moet gekend worden Uit deze talen moet men kunnen vertalen en daarin een opstel maken ; de Hoogduitsche taal. Hieruit zal men eene vertaling moeten kunnen maken. Algemeene Geschiedenis. i Deze drie vakken worden vereischt Geschiedenis des Vaderlands. > voor zooverre de kennis daarvan tot Aardrijkskunde. | eene beschaafde opvoeding behoort. Uit het verrigte schrijfwerk zal moeten blijken dat de adspirant eene goede leesbare hand schrijft. Wiskunde. Het vlug en naauwkeurig cijferen. De lagere meetkunst. De driehoeksmeting. De lagere en hoogere stelkunst. De beschrijvende meetkunst met toepassing op schaduwbepaling enz. De hoogere of analytische meetkunst. De differentiaal- en integraalrekening. De leer van het evenwigt en die der beweging, zoo van vaste ligchamen als vloeistoffen. De toegepaste evenwigtsleer, waartoe behooren de wederstand der bouwstoffen, het evenwigt der gewelven enz. Natuurkunde. Behalve een algemeen overzigt meer bijzonder de wetten der warmte en der electriciteit. Scheikunde. De algemeene wetten, de onbewerktuigde en eenig begrip van de bewerktuigde scheikunde. Verder de analytische scheikunde, waarin men genoegzaam geoefend moet zijn om eene eenvoudige scheikundige verbinding qualitatief en quantitatief te kunnen onderzoeken. Geodesie. Een overzigt is voldoende ; echter zal een algemeen begrip van de wijze waarop eene triangulatie geschiedt, noodig zijn en wordt eenige bedrevenheid vereischt in het gebruik der eenvoudigste instrumenten tot waterpassen, landmeten, enz. Artillerie. Eene genoegzame kennis van de vuurmonden en affuiten bij de Nederlandsehe marine in gebruik. Werktuigkunde. Het voornaamste van de leer der werktuigkunde en de toepassing der wiskunde op de bepaling van afmetingen van deelen. De kennis van het stoomwerktuig in het algemeen en van het scheepsstoomwerktuig in bet bijzonder. Technologie. Een algemeen overzigt van de op nijverheid betrekking hebbende zaken is voldoende. Alles wat op de fabricatie van ijzer en metaalwerken, verwstoffen, enz. betrekking heeft, komt hoofdzakelijk in aanmerking. Scheep sbouwkunde. De kennis der zamenstellende deelen van een schip en der wijze waarop een schip ontworpen wordt en de daarbij behoorende berekeningen gemaakt worden.
Teekenen. Genoegzame ervaring in het handteekenen om dagelijks voorkomende voorwerpen te schetsen, zuiver meetkunstig teekenen, scheepsteekenen en bedrevenheid in het wasschen van meetkundige teekeningen worden vereischt. Aanbevelend zullen zijn : bekendheid met de burgerlijke en waterbouwkunde, bedrevenheid in het teekenen van stoomwerktuigen en in het topographisch en ornamentteekenen ; oefening in het gebruik van het mikroskoop en het teekenen van mikroskopische voorwerpen ; kennis van vuurtorens en van wat verder tot de kust verlichting behoort; meer kennis van talen, voor zooverre deze betrekking heeft tot talen, die van eenig nut voor den ingenieur der marine kunnen zijn. Zij die ter plaatsing wenschen in aanmerking te komen, moeten hun 22ste levensjaar nog niet zijn ingetreden. 'sGravenhage, den 12den September 1862. De Minister voornoemd, W. J. C. HUYSSEN VAN KatTENDIJKE. De Minister van Marine brengt ter kennis van de daarbij belang hebbende, dat op een nader te bepalen tijdstip, aan het locaal van het Departement van Marine te 'sGravenhage, een vergelykend examen zal plaats hebben van jongelingen, die tot scheepsklerk bij de Nederlandsehe zeemagt wenschen benoemd te worden. Het getal der opene plaatsen bepaalt zich tot vijf. Ouders of voogden die verlangen dat hunne zonen of pupillen tot dat examen worden toegelaten, dienen, vóór of uiterlijk op den 15den Julij aanstaande, een op zegel geschreven verzoekschrift in aan den Minister van Marine, waarin zal moeten zijn vervat de naam, voornaam, het beroep, de woonplaats en geboorteplaats der ouders of voogden. Bij het verzoekschrift moet worden overgelegd: a. de geboorte-acte van den jongeling; b. eene verklaring dat hij gevaccineerd is of de kinderpokken heeft gehad, af te geven door een bevoegden geneesheer. Alleen worden zoodanige jongelingen toegelaten, die op den eersten Januarij van dit jaar het 15de levensjaar reeds en het 17de nog niet zijn ingetreden en dus die geboren zijn in de jaren 1849 en 1850 en bij het vooraf te ondergaan geneeskundig onderzoek voor de zeedienst zijn goedgekeurd. De vereischte kundigheden zijn : grondige kennis van de Nederlandsehe taal, goede bekendheid met de Fransche en Engelsche talen, zoodat uit die talen in de Nederlandsehe gemakkelijk kan worden vertaald; goed schrift; vlug en vaardig rekenen, waarbij volledige kennis der gewone en tientallige breuken, het stelsel van Nederlandsehe maten en gewigten en de eigenschappen en toepassing der evenredigheden ; algemeene en vaderlandsche geschiedenis en aardrijkskunde. Van meer of minder vlug begrip zullen blijken kunnen gegeven worden door het vervaardigen vaneen opstel of brief over een te geven onderwerp. 'sGravenhage, den lsten Junij 1865. De Minister voornoemd, W. J. C. HüYSSEN VAN KATTENDIJKE.
---

