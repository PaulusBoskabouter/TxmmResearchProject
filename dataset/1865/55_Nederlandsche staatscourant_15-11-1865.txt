NEDERLANDEN. 's Gravenhage, den 14den November 1865.
Bij Koninklijk besluit van den 13den dezer, n°. 47, zijn benoemd tot burgemeester der gemeente : Bolsward H. H. Ament; Smilde W. van Riezen; Hellevoetsluis W. A. Tenckink ; Vlieland L. Zunderdorp, secretaris dier gemeente.
Bij Zijner Majesteits besluit van den 13den November jl., n°. 51 en °2, zijn benoemd: tot regter-plaatsvervanger in de arrondissements-regtbank te Hoorn ttir. G. van Rossem, procureur bij die regtbank ; en tot regter-plaatsvervanger in de arrondissements-regtbank te Utrecht tor. P. A. L. A. baron van Ittersum, advocaat aldaar.
---

MINUTERIE VAN BINNENLLANDSCHE ZAKEN.
Bij beschikking van den Minister van Bïnnenlandsche Zaken, dd. 13 November 1865, n°. 301, 6de afd., is de telegraphist A. C. Löffelt, °p zijn verzoek, als zoodanig, met ingang vanden 16den dezer, eervol lit 's Rijks dienst ontslagen.
---

MINISTERIE VAN OORLOG. BERIGT VOOR MODELMAKERS.
De Minister van Oorlog brengt ter kennis van Gegadigden dat bij den Axtillerie-constructie-winkel te Soerabaija de betrekking van Modelmaker opengevallen is, en noodigt hen uit om naar eene plaatsing in die betrekking mede te dingen. De voorwaarden daaraan verbonden zijn: I°. vóór het vertrek uit Nederland wordt eene gratificatie toegekend van vijf honderd gulden (f 500) of hooger, naar gelang van bekwaamheden ; 2°. het genot eener bezoldiging waarvan het minimum bedraagt f 165 's maands, daaronder begrepen de fl5 die vroeger werd verleend bij wijze van schadeloosstelling voor huishuur ,en die, ingeval vrije woning van gouvernementswege wordt genoten, van de bezoldiging, als huishuur, ten behoeve van 'slandskas wordt ingehouden; met bepaling wijders dat de bezoldiging ingaat met den dag der inscheping naar de Oyerzeesche bezittingen en dat zij in den regel na elke drie jaar goede dienst in Indie met f 10 's maands wordt verhoogd, tot dat zal zijn bereikt een maximum van f 215 's maands; 3°. overtogt naar de plaats der bestemming en van daar te zijner tijd Daar Nederland voor rekening van den lande, als passagier der 2de klasse op verbeterden voet (gehuwd ook voor het gezin); 4°. des verkiezende een voorschot van vier maanden op de bovenvermelde bezoldiging; s°. hij aan wien de plaatsing ten deel valt wordt in alle opzigten beschouwd als burgerlijk beambte, en wel bijzonder met betrekking tot bet hem eventueel toe te kennen pensioen, zoodat op hem van toepas- s'ng is het reglement voor de burgerlijke pensioenen en voor het civiel weduwen- en weezenfonds in Nederlandsch Indie vastgesteld of nog vast te stellen, met dien verstande echter, dat hem na twintig jaren Indische dienst wordt verzekerd een pensioen van niet minder dan het een vierde gedeelte van zijne laatst genoten bezoldiging; 6°. vrije geneeskundige behandeling (gehuwd ook voor het gezin); 7". het is hem vergund ten behoeve zijner betrekkingen in Nederland een gedeelte van zijne bezoldiging te delegeren, mits dit het een vierde daarvan niet te boven gaat; B°. hij verbindt zich voor de Indische dienst voor minstens vijf achtereenvolgende jaren. Alleen na dien tijd kan hij des verkiezende ontslag bekomen, behoudende het Gouvernement zich echter voor, hem ten allen tijde te ontslaan wanneer hij door gedrag of om andere redenen voor zijne betrekking 0ngeschikt mögt worden. Overigens wordt nog voor de betrekking van modelmaker gevorderd *jen leeftijd niet boven de 36 jaren, een gezond ligchaamsgestel en doorgaand goed zedelijk gedrag, het een en ander door behoorlijke bewijzen te staven. i Hij die aan zijne verpligtingen ten aanzien der nationale militie heeft legt daarvan het bewijs over, terwijl de minderjarige moet a°en blijken van de toestemming van ouders of voogden tot het aangaan an de voorgenomen verbind tenis. De Adspiranten, voorzien, voor zooveel noodig, van de voormelde Bescheiden, melden zich aan bij den Heer Luitenant-Kolonel, Directeur der Artillerie stapel- en constructie-magazijnen te Delft, ten einde aan eene proef nopens hunne bekwaamheid te worden onderworpen. Gedurende den proeftijd te Delft wordt voor eiken dag werkens een daggeld van f 2 genoten. 's Gravenhage, den 6den November 1865. De Minister van Oorlog, J. W. Blanken.
---

BUITENLANDSCHE BERIGTEN. DUITSCHLAND.
De Saksische minister von Beust heeft bij eene depêche van den Uden October, wier inhoud thans in Frankfurt is openbaar gemaakt, aan de gezanten van Saksen te Weenen en Berlyn medegedeeld dat de Oostenrijksche en Pruissische gezanten hem dien dag kennis hadden gegeven van de nota's welke door hunne regeringen aan den Frankfurter Senaat waren ingediend. »Ik heb, dus zegt de heer von Beust in die depêche, mij niet bewogen gevonden om over die nota's in een nader gesprek te treden. Voor zoo ver het klagten over het verledene geldt is het de zaak van den Frankfurter Senaat daarover met de beide regeringen te handelen. En wat het geopende uitzigt op eigenmagtige tusschenkomst betreft, dit is eene eventualiteit die nog niet heeft plaats gehad. » Wij moeten echter wenschen dat ons stilzwijgen niet als toestemming uitgelegd worde, maar ons veel eer voor voorkomende gevallen ons oordeel en nadere verklaringen voorbehouden, te meer daar hierbij de bepalingen der bondswetten, die bij verschillen tusschen leden van den Bond verboden zich zelf regt te verschaffen, niet uit het oog verloren zouden kunnen worden. » Dat in de beide nota's op het onbehoorlijke van onrust verspreidende vergaderingen zonder grondwettig mandaat ter plaatse waar de Bondsvergadering zetelt gewezen wordt, is eene aanmerking, waarvan wij geenszins de gegrondheid willen ontkennen, hoewel zij ons in zoover moest verrassen, als gedurende de laatste zes jaren herhaaldelijk zulke vergaderingen in Frankfurt hebben plaatsgehad, zonder aan de regeringen van Oostenrijk en Pruissen tot dergelijke aanmerking aanleiding te geven. « Des te meer schijnt de verdere beschouwing aandacht te verdienen, dat, in zoo verre Frankfurt als zetel der Bondsvergadering welligt aan eene exceptionele beoordeeling onderworpen is, het blijkbaar de zaak der Bondsvergadering zijn moet te beslissen, welke maatregelen ten aanzien van de territoriale regering al dan niet noodig en oirbaar zijn. Ook de waardering der omstandigheid dat er Oostenrijksch-Pruissische bezetting in Frankfurt ligt, waarop gelijktijdig in de beide nota's gewezen wordt, en die voorzeker overweging verdient, behoort tot de bevoegdheid der Bondsvergadering, daar de aanwezigheid dier bezetting niet op eene overeenkomst tusschen Oostenrijk, Pruissen en de stad Frankfurt berust, maar juist met de eigenschap dier stad van zetelplaats der Bondsvergadering in naauw verband staat. » Gelief het vorenstaande door voorlezing ter kennis van den minister van buitenlandsche zaken te brengen."
---

FRANKRIJK.
De volgende voordragt van den minister van onderwijs aan Keizer Napoleon, gedagteekend den Bsten dezer, is door Zijne Majesteit goedgekeurd en vervolgens door het officiële regeringsblad openbaar gemaakt: » Sire, de met regelmatige tusschenpoozen herhaald wordende tentoonstellingen zijn een geheel Fransch denkbeeld. Voor de schoone kunsten dagteekent dat denkbeeld van den tijd van Lodewijk XIV, voor de industrie van den tijd der revolutie; en Frankrijk heeft, na dat denkbeeld in de wereld gebragt te hebben, het aanhoudend uitgebreid ten einde het vruchtbaarder to maken. » Reeds zestien jaren geleden wildet gij, Sire, al de volken tot die groote plegtigheden uitnoodigen. Het was Engeland hetwelk dit denkbeeld verwezenlijkte en de eerste internationale tentoonstelling aanschouwde. » Het paleis van Hyde Park had in 1851 geene andere voorwerpen opgenomen, dan die door de natuur zelve of door de nijvere hand van den mensch geleverd waren. In 1855 bepaalde de Keizer, dat de twee oude Fransche tentoonstellingen zouden vereenigd worden ; zoo werd de kunst aan de zijde der industrie geplaatst. » Te midden der in 1862 te Londen uitgestalde schatten begreep men dat er nog geen kostelijker werktuig voor den arbeid was dan de mensen, en dat de productive waarde des arbeiders zou worden vergroot door vermeerdering zijner verstandelijke waarde. De Engelsche commissie voor de wereldtentoonstelling vormde eene bijzondere afdeeling voor het volksonderwijs; daarvoor zijn thans door de Keizerlijke commissie twee afdeelingen in de hier te houden tentoonstelling gevormd.
"Doch de internationale tentoonstellingen hebben de strekking om de volledige vertegenwoordiging der hedendaagsche maatschappij in alle vormen harer werkzaamheid te worden. De kunst geplaatst hebbende ter zijde der industrie, die zij verfraait en verheft, zou Uwe Majesteit nu de zuivere wetenschap willen plaatsen naast de toepassingen die niet anders dan de uiterlijke openbaring der wetenschap zijn. Terwijl Uwe Majesteit de vraagstukken doet onderzoeken, welke zullen kunnen leiden tot het vinden der organisatie waarnaar de industriële wereld sedert de vernietiging der gilden bestendig heeft gezocht, is het uw wensch, Sire, dat aan de zedelijke en politieke wetenschappen de vraag worde gedaan, wat zij in de laatste twintig jaren voor de verbetering van den toestand der burgermaatschappij hebben geleverd, en aan de Fransche letterkunde de vraag wat zij heeft gedaan om de ziel der natie te verheffen. »Er is een eenvoudig middel om dat denkbeeld te verwezenlijken. Het behage den Keizer het ministerie van openbaar onderwijs te magtigen om als exposant aan de hier te houden wereldtentoonstelling deel te nemen. Al beslaan zijne producten weinig plaats in eenen zeer bescheiden vorm, zij zullen evenwel de opmerkzaamheid op zich vestigen ; en ik schroom niet, te zeggen dat daarvan verscheiden de zegepralen hunner schitterendste naburen zullen overleven , dewijl zij , vrij wat meer nog dan deze, Frankrijks geest in zich zullen bevatten » Ik heb mij reeds de medewerking verzekerd van mannen van naam, die in eene reeks van rapporten (hunne onderteekening voerende, opdat een ieder de eer van zijn werk mot de verantwoordelijkheid daarvoor behonde) eene schets zullen geven van: n I°. de vorderingen door de mathematische, physische en natuurlijke wetenschappen in Frankrijk gemaakt sedert twintig jaren, dat is sedert het begin van het tijdvak der groote tentoonstellingen; » 2°. de vorderingen gemaakt door de zedelijke en politieke wetenschappen in hare toepassing op de behoeften der menschelijke zamenleving; n 3°. de taak der Fransche letteren, die niet zoo zeer met het oog op den vorm (hetgeen het werk der letterkundige kritiek is) zouden worden nagegaan, als wel in haren invloed op de algemeene opvoeding des lands. Immers in het paleis der wereldtentoonstelling on onder die stoffelijke voortbrengselen, welke vooruitzigt op welvaart geven, kunnen de liberale kunsten niet anders worden toegelaten dan om te zeggen wat zij aan de volken aanbrengen, niet alleen aan edele uitspanningen, maar ook aan zedelijke waardigheid en kracht. n De Keizer, die zijne zorgvuldigheid van het eenvoudig onderrigt der lagere school uitstrekt tot de verhevenste speculatien der wetenschap, kan aan deze geene krachtiger aanmoediging geven dan vervat zou zijn in zulk eene schets van de inspanningen , van het grootsche en zelfs , op zekere punten , van de tekortkomingen van Frankrijks geest. » Indien het aan de andere natiën dienstig voorkwam een dergelijk onderzoek van zich zelven te doen, zou er nog meer worden verkregen dan dat de uitvindingen van elke natie aan allen te stade kwamen. Door het vergelijken der vorderingen in verschillende landen gemaakt op het wetenschappelijke en zedelijke gebied, zou ieder volk op den weg tot nieuwen vooruitgang worden gebragt ; het peil der algemeene beschaving zou rijzen , en er zou een waarborg te meer voor den wereldvrede verkregen zijn."
---

