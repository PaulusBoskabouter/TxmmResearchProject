NEDERLANDEN. 's Gravenhage, den 30sten Junij 1865. MINISTERIE VAN BUITENLANDSCHE ZAKEN.
Den 26sten dezer heeft te Brussel de uitwisseling plaats gehad der acten van bekrachtiging op de overeenkomst, den lsten daar te voren gesloten, tot toelating van Beyersche consuls in de Nederlandsche Kolomen.
---

MINISTERIE VAN FINANTIEN.
De Minister van Finantïen maakt ter voldoening aan art. 7 der wet van den 26sten April 1852 (Staatsblad n°. 90) bekend, dat krachtens aie wet voor een kapitaal van tien millioen gulden aan muntbiljetten in omloop is, en dat tot de verzekering van de verzilvering dier biljetten ac volgende kapitalen op de Grootboeken der Nationale Schuld zijn ingeschreven; te weten: f ißP7chQenrSr°°tboek der 21/si Percents inschrijvingen een kapitaal van ilö,/«8,000, uitmakende tegen den daarvoor bij art. 5 der wet bepaalden Koers van 50 ten honderd eene waarde van f 9,394,000.00 en op het Grootboek der 3 percents inschrijvingen, een kapitaal van f 1,010,300, uitmakende, naar den daarvoor als boven bepaalden koers van 60 ten honderd, eene waarde van 606,180.00 Te zamen ... f 10,000,180.00 'sGravenhage, den 29sten Junij 1865. De Minister voornoemd, G. H. Betz.
---

BUITENLANDSCHE BERIGTEN. DUITSCHLAND.
De Weener dagbladen van jl. Dingsdag brengen thans de eerste berigten betreffende de verandering in de zamenstelling van het Oostenryksche ministerie, eene gewigtige gebeurtenis, wier eigenlijke aanleiding en strekking nog niet met zekerheid aan het licht gekomen zijn. De Wiener Abendpost, een officieel dagblad, verscheen jl. Dingsdag avond met de volgende onverwachte, althans voor het publiek bevreemdende berigten: » Het heeft Zijne Majesteit den Keizer behaagd aan zijnen doorluchtigen neef, den aartshertog Reinier, op diens verzoek, een verlof tot afwezigheid van eenïgen duur te verleenen en het voorzitterschap in den ministerraad voorloopig op te dragen aan den minister van het Keizerlijke Huis en van de buitenlandsche zaken, den graaf von Mensdorff Pouilly. » Verder heeft het Zijne Majesteit behaagd den Koninklijk Hongaarschen hof kanselier, graaf Herman Zichy, en den minister graaf Nadasdy, op hun verzoek, goedgunstig van de door hen vervulde betrekkingen te ontheffen, en wel den eersten onder voorbehoud om hem verder in de staatsdienst te bezigen, en den laatsten onder betuiging van volle waardering der uitstekende diensten, door hem bewezen. »Te gelijk is de geheimraad Georg von Mailath tot Koninklijk Hongaarschen hof kanselier benoemd; en deze heeft reeds heden den eed m zijne nieuwe betrekking in de handen van Zijne Majesteit afgelegd. '» — De Wiener Abendpost van jl. Dingsdag behelst de volgende mededeeling betrekkelijk de werkzaamheden der te Weenen zamengekomen commissie van Engelsche en Oostenrijksche deskundigen, welke namens de regeringen der twee landen moesten onderzoeken, in hoe ver het onderling handelsverkeer door een vrijgevig handelsverdrag zou kunnen worden bevorderd: _ » De internationale commissie van enquête heeft voor het tegenwoordige haren arbeid geschorst. In de herfstmaanden zal zij , na anders samengesteld te zijn, hare werkzaamheden hervatten. Van den tusschentijd zal worden gebruik gemaakt om de bouwstoffen, welke die commissie voor het vervullen harer taak behoeft, aan weerszijden volledig te maken. Er zijn reeds aanstalten gemaakt voor het drukken der vragen welke de commissie aan de voor haar geroepen belanghebbenden en deskundigen te doen heeft, en van de antwoorden die zij daarop ontvangt."
---

FRANKRIJK.
Gisteren heeft het Wetgevend Ligchaam van Frankrijk mededeeling ontvangen van een keizerlijk besluit, inhoudende dat het nog acht dagen langer, dan den laatstelijk vastgestelden termijn, tot 8 Julij, vergaderd mag blijven. Eergisteren is er weder beraadslaagd over de wijziging der bepalingen op de strafregtspleging, welke de regering had voorgeslagen met het doel om de voorloopige inhechtenisstellingen minder langdurig en minder veelvuldig te maken. Eenige leden wenschten dat de regering daarin verder ware gegaan, zoodat het vaste regel wierd, en niet van het oordeel der regterüjke overheden afhankelijk bleef, degenen, welke met de justitie in aanraking komen maar nog niet van misdrijf overtuigd zijn, op vrije voeten te laten. Zulks werd door de woordvoerders der regering gevaarlijk voor den goeden gang der regtsbedeeling geacht, en de voordragt is met 190 tegen 28 stemmen aangenomen. Gisteren is het ontwerp van wet betrekkelijk de internationale tentoonstelling van kunst en nijverheid, in het jaar 1867 te Parys te houden, door het Wetgevend Ligchaam behandeld en met 212 tegen 27 stemmen aangenomen. Het is alzoo nu uitgemaakt, dat er een tijdelijk gebouw voor die tentoonstelling op het Champ de Mars zal worden opgerigt, en dat een gedeelte van de kosten der tentoonstelling door het rifk alsmede door de stad Parys zal worden gedragen. — Gisteren is in den Moniteur een keizerlijk besluit uitgevaardigd, bepalende dat op den 22sten Julij aanstaande in alle gemeenten van Frankrijk (uitgezonderd Parys en de andere gemeenten van het departement der Seine alsmede Lyon) verkiezingen zullen worden gehouden tot vorming van eenen nieuwen gemeenteraad. Tevens bevat het officiële blad eene ministeriele aanschrijving, waaruit blijkt dat het gouvernement, hetwelk bij de algemeene en bij de departementale verkiezingen candidaten stelt, zich niet in degemeentebjke verkiezingen wil mengen, zoo lang deze haren eigenlijken aard behouden en geene politieke strekking aannemen. — La France bevestigt het berigt dat de Fransche ambassadeur te Rome, de heer de Sartiges, vergunning heeft bekomen om zijnen post voor drie maanden te verlaten, en voegt daarbij dat hij dien verloftijd te Parys zal doorbrengen. Men wil daaruit opmaken dat het keizerlijke gouvernement zich vooreerst van regtstreeksche bemoeijingen met het Romeinsche vraagstuk onthouden wil.
---

ENGELAND.
Het tijdstip der parlementsontbinding is door het Engelsche gouvernement vroeger gesteld dan verwacht was, hoewel er zeer weinig tijd voor het Hoogerhuis overblijft om al de aanhangige onderwerpen (waaronder vele zaken van meer particulieren aard, als aanvragen om verleening of wijziging van spoorwegconcessien) behoorlijk te kunnen afdoen. De reden wefke het gouvernement tot dat besluit heeft genoopt is, volgens de verklaring der ministers, dat noodelooze vertraging der algemeene verkiezingen groote onkosten aan de candidaten berokkenen en ook eenen zeer nadeeligen invloed voor den handel en de volksbedrij vigheid hebben zou. De Times keurt het gemelde besluit der regering goed, en zegt onbewimpeld : » De candidaten voor zetels in het Huis der Gemeenten zullen hetzelve met genoegen vernemon, dewijl het hen van aanmerkehjke uitgaven en van nog erger kwellingen van zedelijken aard zal ontheffen. Met ieder uur dat de dag der verkiezingen wordt vertraagd, vermeerdert het bedrag der geldsommen, besteed tot het aanlokken dier kiezers welke met milde uitgaven te winnen zijn, en wordt de candidaat meer vrijgevig in zijne beloften aan die kiezers , wier stem alleen te verkrijgen is door het omhelzen hunner bijzondere begrippen en geliefkoosde denkbeelden. »Aan den anderen kant zal de eerlijke en onafhankelijke kiezer gaarne spoedig verlost worden van den aandrang van candidaten, die altijd onbescheiden, soms onbeschaamd, en dikwijls moeijelijk af te wijzen is. Hoe korter de tijd is die nog vóór de stemuitbrenging moet verloopen, zoo veel te minder zullen de kiezers worden bewerkt, zoo veel te vrijer zal de kiezer in zijne uitspraak zijn. Vooral wanneer er, gelijk nu, geene politieke opgewondenheid onder het publiek bestaat, is het te vreezen dat de uitgaven tot bevordering van candidaturen ongemeen groot zouden worden, indien de stemuitbrenging uitgesteld wierd." —Te Nottingharn is het gepeupel, hetwelk voor de verkiezing der conservative candidaten partij gekozen had, jl. _ Dingsdag handgemeen geworden met scharen arbeidslieden, welke de liberale candidaten verkozen wilden hebben. Een aantal lieden hebben daarbij meer of minder zware wonden bekomen. Overigens zijn er bij de aanstalten voor de algemeene verkiezingen nog nergens rustverstoringen van ernstigen aard voorgevallen.
---

ITALIE.
De Parysche Constitutionnel geeft een betrouwbaar berigt van den Staat der onderhandelingen tusschen Italie en Rome. Volgens de opgaven van dat "blad zijn de onderhandelingen afgebroken, doch op zulk eene wijze en in zulke omstandigheden, dat de weg tot nader overleg geenszins is afgesneden. Omtrent de openstaande bisschopszetels was men het meerendeels eens, en het Italiaansche gouvernement is voornemens uitvoering aan de dienaangaande gemaakte afspraken te geven. Doch over den door de bisschoppen af te leggen eed heeft men het met eens kunnen worden. De heer Vegezzi had een eedsformulier voorgeslagen, hetwelk, hoe weinig bepaald ook, den Paus en do cardinalen onaannemelijk scheen, als den schijn hebbende van eene erkenning van het koningrijk Italie te bevatten. Wel was dat formulier door den heer Vegezzi niet voorgeslagen als een onverandeilijk voorstel; hij had integendeel te kennen gegeven dat hij geneigd was het te wijzigen of over een ander voorstel te onderhandelen; doch daar deze wenk met stilzwijgen van de andere zijde was beantwoord, heeft het Italiaansche gouvernement het strijdig met zijne waardigheid geacht daaraan gevolg te geven, en heeft het zich onthouden van nieuwe pogingen om tot eenstemmigheid te geraken. Ook volgens de opgave van den Constitutionnel heeft het Fransche gouvernement zich van inmenging in die onderhandelingen onthouden.
---

