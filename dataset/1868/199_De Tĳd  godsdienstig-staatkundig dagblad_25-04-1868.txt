AMSTERDAM, 24 April.
Het gisteren in de Tweede Kamer gevoerde debat verschilde van dit van eergisteren, doordien ditmaal de verdedigers der Regering onder de sprekers de meerderheid hadden. De heeren Haffmans, de Brauw, de Bosch Kernper, Koorders en van Poreest sprongen voor haar in de bres, en weerden de aanvallen af, welke de oppozitie bij herhaling tegen haar gekeerd had. Voor de laatste voerde de heer Thorbecke het woord, om punt voor punt een kritiek te leveren van het antwoord der Regering op het Eindverslag, welke kritiek later, evenzeer punt voor punt, door den heer Koorders werd gekritizeerd. Als tijdpassering is de lektuur van dezen woordenstrijd tusschen twee uitstekende debaters niet onvermakelijk, maar hij maakt de zaak niet beter noch klaarder. Al laten wij ons met deze diskussiën, welke steeds in denzelfden cirkel ronddraaijen, niet verder in, zoo vermelden' wij toch dat de heer Haffmans eenige sofismen over het ontbindingsregt, welke bijna ieder spreker der oppozitie in den mond had genomen, met veel talent en gevatheid heeft ontzenuwd. Minder goed beviel ons de slotzin van zijn betoog, waar de spreker verklaarde dat zoo de natie te kiezen had tusschen Oranje en de Kamer, zij zeker niet voor de laatste zou beslissen. Zulke tegenstellingen kunnen in en buiten het Parlement gevoegelijk worden vermeden. Evenwel gelooven wij dat de natie reden heeft om zeer verbolgen te zijn tegen de Tweede Kamer, en dat de gedragingen harer meerderheid de sympathiën voor onze tegenwoordige konstitutie eiken dag verminderen. De minister van Binnenlandsche Zaken heeft aan het slot der zitting met veel kracht aangetoond, dat het plan om alle begrootingen af te stemmen, niet anders wezen zou dan een daad van willekeur. De juistheid dezer waardeering valt te meer in het oog, nadat uit de rede van den heer Thorbecke is gebleken, dat de oppozitie nu alle geschilpunten over het buitenlandsch-beleid ter zijde zou lateu. Toch is daaruit en daaruit alleen de krizis ontstaan. Zooals wij vroeger opmerkten, is de geheele kwestie een arithmetische, en al wat de oppozitie ten slotte zal kunnen bewijzen is, dat 37 of 38 meer is dan 34 of 35.
In die omstandigheden zal men aanstonds begrijpen, waarom gisteren zulk een levendige indruk te weeg werd gebragt door de rede van den heer Poreest, die ook de aanwezigen op de tribunes luide hebben toegejuicht. Deze spreker verhief zich boven al de spitsvondigheden over staatsregterlijke abstraktiën, en legde den toestand zakelijk en op aangrijpende wijze bloot. Wij schrijven hier een gedeelte zijner zeer behartigenswaardige woorden af. Nadat_ hij aangetoond had hoe in November 11., bij 's Konings weigering om het aangeboden ontslag der ministers te aanvaarden, geen andere uitweg dan een ontbinding der Kamer meer openstond, eindigde de spreker alzoo: „Het ministerie moest daartoe overgaan na 's Konings weigeren, om het ontslag der ministers aan te nemen. Die weigering was eene zelfstandige daad van den Koning, die volgens de grondwet een vorst uit het buis van Oranje moet zijn. Konsideratiën, alleen aan 's lands belang ontleend, hebben de ministers daarop doen besluiten om aan te blijven. ledere andere onderstelling acht spreker verwerpelijk. En gaat het dan aan, als men bij de ministers alleen vaderlandsliefde onderstellen kan, door verwerping der begrootingen de doodstraf uit te spreken over het geheele kabinet? Men heeft de uitkomst der ontbinding besproken; men heeft gezegd: het vaderland werd nutteloos in rep en roer gebragt; partijzucht is aangekweekt; wonden zijn door onedele wapenen geslagen, welke niet gemakkelijk, welligt nooit zullen genezen, en dat waren de eigene woorden van onzen voorzittter. Maar uit den feilen verkiezingsstrijd is toch eene zaak overtuigend gebleken, dat de kracht der beide groote tegen elkander overgestelde rigtingen volkomen [?] dezelfde is, en dat geen van beiden een overwigt bezit in het •lind. De meerderheid moge een of twee stemmen meer tellen, maar het feit kan niet ontkend worden, waarop reeds gewezen is, dat op de konservatieve leden eenige duizende stemmen meer dan op de liberalen zijn uitgebragt. Het verschijnsel is leerzaam. Het leert, dat men tot verbroedering en toenadering komen moet; dat aan het onophoudelijk worstelen der rigtingen een einde moet komen, en dit plaats maken moet voor een edelen wedstrijd tusschen de partijen tot toewijding aan de groote belangen van volk en land. Waartoe eene nieuwe krizis, nieuwe verwarring uitgelokt? Laat nu eens de liberale partij het voorbeeld van gematigdheid en van vaderlandsliefde geven. Spreker roept haar toe: weiger niet met deze raadslieden der kroon in overleg te treden; en als gij handelt met gematigdheid, met zelfbeheersehing, ja met zelfverloochening , dan zult gij zien dat gij in de schatting der natie rijzen zult! Spreker moet toch herinneren aan de verdenking, waaraan de oppozitie buiten de Kamer blootstaat als van aanranding van de regten der kroon, van de poging om de Grondwet op zijde te schuiven; van het streven naar parlementair despotisme. Hij doet die verwijten niet, maar konstateert alleen de meeningen, welke uitgesproken worden. Maar wil dan niet om een klein overwigt uwer partij het regeren onmogelijk maken. Slaat het oog naar buiten en overschat vooral niet de sympathie, welke gij bij de natie vindt. Wie zegt u, dat indien de natie verneemt: „De Tweede Kamer heeft alle begrootingswetten verworpen en den Koning gedwongen, van raadsleden te veranderen," deze mare alom in den lande met een luiden, vrolijken, diep uit 't hollandsch hart ontwelden vreugdekreet zal worden vernomen: „de Tweede Kamer boven?" Weinig tijds geleden heeft de Kamer uitgesproken, dat de ontbinding niet in het belang des vaderlands is geweest; wie zegt u dat het nederlandsche volk u niet antwoorden zal; die verwerping van alle begrootingswetten de uitvoering van dit schrikkelijk doodvonnis werd niet door 's lands belang gevorderd! Het belang van kleine staten vordert vooral de inwendige twisten niet tot het uiterste te drijven, opdat wij niet bij de eerste europesche beroering eene prooi worden van een magtigen staat, onze zelfstandigheid verliezen en de vreemdeling zich verrijke met de schoone en kostbare nalatenschap onzer vaderen in het rijke Indië. Die vaderen hebben ons nog een anderen schat nagelaten, dien wij niet mogen verwaarloozen; een schat van lessen, van waarschuwingen, van raadgevinggn. Die schat is in menige kenspreuk opgesloten, welke op munten is gegrift, welke op gevels of aan wanden prijkt. Ik denk aan ééne van die waarschuwingen, wanneer ik de verwerping der begrootingswetten eene bron van beroering en tweedragtnoem. Indien wij nog iets beteekenen in de wereld, indien er onder Gods zegen nog welvaart heerscht in ons land; indien wij als zelfstandige en koloniale mogendheid in de rij der volken eene eervolle plaats innemen, laten wij dan aan deze waarschuwing denken: welke diep in het hart van ieder volksvertegenwoordiger moet zijn geprent: „discordia res magnae dilabunturl" (tweedragt baart verwoesting).
Eureka, gevonden: riep de beroemde wiskundige der oudheid uit, toen hij, na vele slapelooze nachten, tot de oplossing kwam van het vraagstuk, dat aan hem zijn naam ontleend heeft. Ook wij zeiden dezer dagen eureka, toen wij eindelijk zoo gelukkig waren eene ronde en openlijke geloofsbelijdenis der liberalen te vinden. Niet dat de gevoelens en de bedoelingen onzer liberalen voor ons een geheim waren, maar °zij zelven hielden ze geheim, en verborgen ze achter eenige schoone woorden en holle klanken. Van daar de onaangenaame taak, die wij sedert lang op ons moesten nemen, om een weefsel van dubbelzinnigheden te verscheuren, en dit met geen ander gevolg, dan dat wij beschuldigd werden de edelste bedoelingen onzer tegenpartij te miskennen.
Wat al is van liberale zijde niet tegen ons imjebragt, als wij de openbare school godsdienstloos noemden, °en aan haar de strekking toeschreven van eene, met den katholieken geloofsregel strijdige zedeleer te verspreiden ? Nu eindelijk wordt het zonder omwegen beleden dat het sinds jaren de toeleg van het liberalismus was, den nederlandschen Staat godsdienstloos te maken, het openbaar onderwijs, zoowel der lagere als middelbare scholen godsdienstloos te maken, en door dat godsdienstloos onderwijs de zedelijkheid des volks te verheffen. Onder den titel: Nederlandsche Vredebond, is te Utrecht bij J. L. Beijers een brochure verschenen, waarmede de schrijver de bestaande politieke partijen — door hem ziekelijk voortlevende partijen genoemd — wil oplossen in eene nieuwe politieke partij vereeniging, waartoe hij hoopt dat de goedgezinden van al de bestaande partijen zullen toetreden. Zooals te verwachten was, geeft de schrijver eene nieuwe leer, een nieuw programma voor die. nieuwe partij. De hoofdpunten dier geloofsbelijdenis zijn de volgende: 1° Zelfstandigheid, onzijdigheid en integriteit van Nederland; 2° Behoud van het koningschap in het huis van Oranje; 3° Godsdienstloosheid van den Staat; 4° Bijzondere staatszorg voor onderwijs en wetenschap; staatszorg voor de algemeene verkrijgbaarheid van goedkoop onderwijs, lager- en middelbaar onderwijs volkomen godsdienstloos; hooger onderwijs religieus vrij; handhaving van de schoolwet; geen subsidie aan niet-godsdienstlooze bijzondere scholen; 5° bijzondere staatszorg voor de stoffelijke, verstandelijke en zedelijke verheffing der mindere klassen; 6° hervorming van strafwetgeving, regtspleging enz.; 7° geen algemeen stemregt; gelijkheid van ieder burger voor de wet; 8° behoud van Java en Madura met invoering van een vrijzinnig regeringsbeleid; geen uitzuiging, berooving, verdrukking en kwelling van den Javaan; en 9° vrije kritiek en censuur voor de volksvertegenwoordiging van regeringshandelingen en regeringsbeleid; onbeperkte verantwoordelijkheid van de ministers. In deze geloofsbelijdenis zijn het eerste, tweede, zesde en zevende punt geheel overbodig, dewijl daarover tusschen de partijen geen verschil van gevoelen bestaat; welligt kan hetzelfde gezegd worden van het negende punt, na de verklaring der konservatieve ministers ook wat het achtste punt betreft; allen willen het behoud van Java, en niemand wil uitzuiging, berooving, verdrukking en kwelling van den Javaan, tenzij misschien een of ander schagcheraar. De hoofdzaak moet derhalve gezocht worden in het derde, vierde en vijfde punt.. De leer, daar verkondigd, kan gemakkelijk in de volgende formule worden uitgedrukt: de Staat erkent voor zich geen God of godsdienst meer; hij moet de banden verbreken, waardoor hij aan de kerkgenootschappen eenigszins verbonden is. Deze Staat zonder God moet zorgen voor de stoffelijke, verstandelijke en zedelijke, d. i. voor alle belangen des volks. Het middel voor de beschaving en de verzedelijking des volks is, de openbare school, die diensvolgens volkomen gods~ dienstloos behoort te wezen. Ter uitbreiding en instandhouding van het godsdienstloos onderwijs, zal die Staat met volle handen scheppen uit de geldkist van. al de ingezetenen, opdat een ieder goedkoop o-odsdienstloos onderwijs kan bekomen. Welke houding zullen de liberalen tegenover de nieuwe partij van den Nederlandsche Vredebond aannemen? Het jongste der liberale bladen is ongetwijfeld het rotterdamsche Zondagsblad, dat, onder vele andere, ook deze eigenschap van een kind heeft, dat het niet zwijgen kan : het is de verklikker der liberalen. Nu wederom heeft het de dienst bewezeu van ons het oordeel der zijnen over bovengemeld programma kenbaar te maken. Dat oordeel is dat die geloofsbelijdenis geene nieuwe* mag heeten, dewijl zij altijd door de liberale partij ia-, beleden. „Wat wil die profeet, die in ons midden is opgestaan?'* roept het met verbazing uit. „Met welk regt noemt hij de liberale partij eene versleten, ziekelijk voortlevende partij wanneer hij, eene nieuwe partij willende in het 1 leven roepen, haar op dezelfde grondslagen wenscht te vestigen, waarop die versleten, ziekelijk voortlevende partij rust? Nu willen we het niet slechts aan iederen ingewijde, maar zelfs aan den meest oningewijde — mits hij in de laatste vijf-en-twintig jaren van tijd tot tijd een blik in de liberale dagbladen geworpen heeft — gevraagd hebben of al die hoofdpunten van de zoogenaamde nieuwe leer niet de geloofsbelijdenis der liberalen vormen?"
Derhalve een Staat zonder God of godsdienst, een Staat, die zich met alles bemoeit wat den mensch aangaat,'zelfs met zijne zedelijke ontwikkeling; een Staat die 'den mensch zonder geloof, buiten God en Christus om, zedelijk wil leeren leven, is het ideaal waarheen de liberalen streven, waarheen zij reeds sedert vijf-entwintig jaren hebben gestreefd. Dat is duidelijk voor een ieder, ook voor den oningewijde; zelfs hij, die geen vrijmetselaar of geen lid van Burgerpligt is, moet dit weten. Wij hadden dus gelijk, toen wij vóór jaren beweerden, dat het kenmerk van het liberalismus, ook van het nederlandsch liberalismus, in zijne godsdienstloosheid te zoelicn is Tot op onzen tijd had men immer gemeend, dat de zending der Kerk bepaald en omschreven was door de woorden van haren goddelijken stichter: „Gaat, fleert alle volkeren onderhouden wat ik u bevolen heb." Nu draagt het liberalismus aan den Staat deze zending op; nu moet de Staat zorgen voor de verheffing der zedelijkheid van het volk; van hem zullen de menschen leeren, hoe zij te leven hebben. Reeds heeft hij over het geheele land voor alle klassen van menschen, en inde meer aanzienlijke gemeenten voor de meer gegoede burgerij-godsdienstlooze scholen opgerigt, waar de jeugd leert zich in de wereld te oriënteren, waar zij de deugden leert betrachten, die van den jongeling een edel meusch en een nuttig lid der maatschappij zullen maken. Door die godsdienstlooze strekking drijft noodzakelijkerwijze de Staat de Kerk terug, en maakt eene botsing tusschen de twee grootste magten der wereld, de geestelijke en de wereldlijke onvermijdelijk. Nu ook blijkt het ten duidelijkste dat liberalismus heel wat anders is, dan getrouwe naleving der Grondwet. Heeft onze Grondwet den Staat godsdienstloos gemaakt? Integendeel: zij heeft de godsdienst als grondslag van het staatsgebouw gelegd. Van daar dat zij overal en aan allen, van af den Koning tot de beambten der spoorwegen, de eedsaflegging voorschrijft; dat zij den Staat de verpligting oplegt de bedienaren der godsdienst uit 's lands kas te bezoldigen. Bijgevolg ondermijnt het liberalismus onzen grondwettigen Staat, wanneer het hem een godsdienstloos bestaan en eene godsdienstlooze werking opdringt. Tegen dit betoog der godsdienstlooaheid van het liberalismus, is herhaalde reizen door de liberalen ingebragt, dat zij aan de kerkgenootschappen te veel diensten hebben bewezen, om van vijandigheid tegen hen beschuldigd te mogen worden. Hoe deze diensten der liberalen moeten gewaardeerd worden, kunnen v/ij best met eene vergelijking verklaren. Twee echtgenooten leefden een geruimen tijd in onmin; dag op dag werd de vrouw door den man gekneveld en geslagen, totdat zij eindelijk het huis werd uitgezet met de toezegging van een geringen onderstand 's jaarlijks, om niet van broodsgebrek om te komen. Wanneer nu de vrouw kwam klagen over de onverschilligheid van den man, kreeg zij tot antwoord: neen vrouw! ik bemin u, ik eerbiedig u zelfs; daarom immers heb ik u het huis uitgezet, om u niet langer te kunnen beleedigen; gij zijt geheel vrij om te doen wat gij wilt; ten overvloede geef ik u nog zoo veel als noodig is om niet van honger te sterven. Van gelijken aard zijn de diensten, die de liberale Staat aan de kerkgenootschappen bewijst; hij heeft zich van de Kerk gescheiden; hij laat haar vrijheid zooveel zij wil, mits zij zich niet met 's werelds loop bemoeije; en ten overvloede werpt hij haar nog een zilverling toe om niet te sterven. Een kerkelijk schrijver, antwoordende op de vraag, of de duivel weldaden kan bewijzen aan den mensch, zegt, dat het wèl doen van den boozen geest bestaat in niet — of althans in minder te plagen. Wanneer men één voor één de weldaden nagaat, door de liberalen aan de Kerk bewezen, komt men tot de slotsom, dat zij het gevolg zijn van de scheiding, beter gezegd, van de verstootiug der Kerk, en dat zij veel overeenkomst hebben met de weldaden van den duivel.
H. M. de Koningin heeft gisteren namiddag ten 1 ure met HDs. gevolg het gemeente-archief bezocht, bijna driekwart uur aldaar vertoefd, en met de grootste belangstelling deze verzameling, alsmede de fraaije schilderijen, in de raadkamer van het stadhuis bezigtigd. Daarna vereerde H. M. het R, K. oude mannen- en vrouwenhuis {St. Jacobs-gesticht) in de Plantaadje, met een bezoek. Met hare gewone minzaamheid onderhield zij zich met onderscheidene personen in dat gesticht. De soiree bij H. M. de Koningin was zeer talrijk en door de schoonste toiletten opgeluisterd. H. M. verscheen er in een kleed van zilverstof, met halssieraden en diadeem van juweelen, De soiree duurde tot 11 ure. Aan het diner droeg H. M. een blaauw zijden kleed met mechèlsche kant.
Des avonds heeft Z. K. H. de prins van Oranje het feest ter Hü. eere in dé officiers-sociëteit gegeven, met zijne tegenwoordigheid vereerd. Heden is er diner van 64 koeverts in de gallerij, waarop onder andereu zijn genoodigd I burgemeester en wethouders, ledenvan den gemeenteraad en de gemeentosekretaris. Z. M. de Koning zal heden Vondels standbeeld bezigtigen, en de tuinbouwschool en ambachtschool met een bezoek vereeren. H. M. de Koningin zal heden een bezoek brengen aan de Louizeschool, benevens aan de tuinbouwschool Linaeus, op de hofstede Frankendaal. HH. MM. en Z. K. H. zullen heden avond het koncert in Eelix Meritis bijwonen.
De gezagvoerders van stoombooten en andere vaartuigen, waarvan de diepgang minder bedraagt dan 4 el, die de Oude Maas beneden Dordrecht bevaren, worden, in belang der werken van de in aanbouw zijnde spoorwegbrug over die rivier, uitgenoodigd om den koers te nemen tusschen de pijlers dezer brug gemerkt n°. 111 en IV, gerekend van den linker oever.
Zij worden verantwoordelijk gesteld voor alle schade en nadeelen, die aan hunne vaartuigen en aan de werken van de spoorwegbrug door het niet voldoen aan deze uitnoodiging mogten veroorzaakt worden. {St. Ct.)
Openbare Vergadering van den Raad van State, Afdeeling voor de geschillen van bestuur, op Woensdag, den 29" April 1868, des voormiddags ten elf ure.
Blijkens eene mededeeling van het pruissiesch gezantschap, dd. 20 April, is het konsulair agentschap van Pruissen te Scheveningen opgeheven. Eveneens is, volgens berigt van den gezant van het koningrijk Saksen, het koninklijk Saksische konsulaat alhier opgeheven, en zijn deszelfs funktiën overgegaan op het konsulaat van den Noord-Duitschen Bond.
---

