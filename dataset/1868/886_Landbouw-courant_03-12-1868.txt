Inhoud.
Bijblad van de Landb.-Cour. N°. 22. Alweer het Landbouw-Onderwijs. Aan mijne Mede-Oudleerlinaen der Landhuishoudkundige School te Groningen. Met schadelijke inmengselen vervalscht rijstmeel. Het veredelen van het rundvee in de Lijmers (Gelderland) door invoer van Engelsche stieren. Een woord over de „Schets van de Landhuishouding der Meierij" van den Heer W. J. D. VAN ITERSON. —• Maats. enz. (267-272). Gemengde berigten (268-284). Correspondentie. Errata. Advertentién. Markten_ enz.
---

MET SCHADELIJKE INMENGSELEN VER VALSCHT TIJSTMEEL.
Wij meenen de gebruikers van rijstmeel als varkensvoeder indachtig te moeten maken op het volgende artikel, dat door den schrijver gerigt is aan den red. van het Ulr. Da,qblad. 'Voor een paar weken ontving ik uit Amersfoort een monster rijstmeel ter onderzoek, welk meel vermengd bleek te zijn met 3,01 procent kryoliethpoeder. Eenigen tijd later ontving ik een andere hoeveelheid van een ander rijstmeel, dat mij bij scheikundig onderzoek in het Laboratorium van 's Rijks Hospitaal weder vervalscht bleek en wel met 5,505 pet. niet zeer fijn poeder van kryolieth. Van beide onderzoekingen heb ik een uitvoerig verslag gezonden aan den heer POST, offic. van gez. en lid der gezondheidskommissie te Amersfoort, die mij beide monsters had toegezonden en mij berigt had, dat door het gebruik van laatstgenoemd meel eenige varkens gestorven waren, onder verschijnselen van diarrhoea. Daar eene vervalsching met deze stof mij bij meel nooit is voorgekomen en ook andere scheikundigen en toxicologen er geene melding van maken, zoo acht ik het raadzaam er met een enkel woord op te wijzen en tevens voor het gebruik van rijstmeel in de huishouding voorzigtigheid aan te raden. Kryolieth toch is eene stof, die bij menschen en dieren en voornamelijk bij kinderen zeer schadelijk voor de gezondheid is en ontsteking van het slijmvlies der maag of van het darmkanaal kan teweeg brengen. Wel is rijstmeel geen algemeen voedingsmiddel, doch voor de bereiding van sommige eetwaren wordt het nu en dan gebezigd, terwijl het vermengde meel ook als beestenvoeder voor gevaarlijk moet gehouden worden. Kryolieth is een mineraal , dat in het noorden, in den Ural en in Groenland vooral in zeer uitgestrekte massa's gevonden wordt. Het bestaat uit fluoor (en) aluminium, fluoor (en) sodium, wordt in kleurlooze , kristallijne massa's tegenwoordig veel uit West-Groenland aangevoerd en is in den laatsten tijd vooral zeer belangrijk geworden voor de bereiding van aluin en aluminium-metaal. Voornamelijk in Noord-Duitschland komt het onder den naam van smineraalsoda" voor de bereiding van zeepziedersloog in den handel voor. De bevoegde macht heeft van deze feiten reeds kennis genomen, zoodat de zaak verder genoegzaam onderzocht zal worden. Voorshands heb ik gemeend, deze kleine mededeeling ten dienste van 't algemeen niet achterwege te moeten laten. A. J. C. GEERTS." (Reeds is door de Commissarissen des Konings de aandacht der gemeentebesturen op deze vervalsching gevestigd, terwijl nog nader is berigt , dat bij het Ministerie van Binnenlandsche Zaken, afd. medische politie , en bij de provinciale inspectie voor het geneeskundig staatstoezigt voor Gelderland en Utrecht sedert eenige dagen een onderzoek aanhangig is gemaakt naar den verkoop van het rijstmeel, hetwelk door scheikundigen te Utrecht en Amersfoort is bevonden met kryolith vergiftigd te zijn.)
---

BIJBLAD VAN DE LANDBOUW-COURANT N°. 22.
Bij dit nommer der Laidbouw-Courant wordt aan de inteekenaren verzonden No. 22 van Bijblad van de Landb..C., inhoudende: Bene nieuwe praktische mes/tabel van Dr. G. iIEPPE. Resultaten van in het jaar 1865 bij 39 kudden met 24,091 schapen verrigte inentingen tegen de pokken, door Fit. ANT. Z6mv. Cichorei.verbouw in Friesland in 1867. Proeven omtrent het praktische nut van het scheren van ossen en paarden.
---

HET VEREDELEN VAN HET RUNDVEE IN DE LIJMERS (GELDERLAND) DOOR, INVOER. VAN ENGELSCHE STIEREN.
Het bezoeken der vee-tentoonstellingen in latere Jaren door de verschillende in Nederland opgerigte maatschappijen van landbouw en veeteelt in het leven geroepen en ook het bezoeken van onze groote veemarkten geven ons overtuigende bewijzen, dat Nederland in vele streken vee bezit, dat met betrekking tot de natuurlijke vruchtbaarheid van den grond en luchtgesteldheid genoegzaam voorzien is van goede hoedanigheden en dat men deze (goede hoedanigheden) niet dan met de meest mogelijke omzigtigheid door invoer van buitenlandsch vee moet trachten te vergrooten en mag in dezen teregt met DAVID aw, een bekwaam Engelsch landhuishoudkundige, zeggen, ”dat men met een rundveeras , hetgeen reeds erkende goede hoedanigheden geëvenredigd aan de natuur van den grond bezit, niet dan met de uiterste omzigtigheid eene kruising moet ondernemen, die ten doel heeft, het bestaande te verbeteren. Zoo vindt men in het handboek van F. VILLEROI geschreven: dat de laatst regerende Hertog van Deuxponts, runderen had laten komen van het zwartbonte Zwitsersche ras, wier grootte, schoonheid enz. zoo uitstekend waren, dat velen dit voorbeeld volgden. Maar helaas, eerst na verloop van veertig jaren was men overtuigd, dat dit ras wel schoon, maar daarom toch piet zeer goed is. Zij onderhielden zich slecht, namen moeijelijk vet aan, hetgeen reeds voorlang door CLIABERT in zijne verhandeling over het vetmaken der runderen was aangevoerd. In het slagten vielen zij slecht uit. De klagten der slagters waren als uit een mond en zoo algemeen erkende men het niet deugdelijke van liet ras, dat men hedendaags bij de levering van een springstier als eerste voorwaarde verlangt, dat hij niet van het zwartbonte Zwitsersche ras zij, terwijl men vroeger het tegendeel verlangde. Hieruit moet men evenwel niet besluiten, dat voornoemd ras geen goede eigenschappen bezit, maar wel, dat het in het land van Deuxponts ingevoerd, geen goede uitkomsten heeft opgeleverd. Wie zal nu durven aangeven, welke schade aldaar de nationale rijkdom heeft ondervonden? Van ter zijde heb ik vernomen, dat de in de Lijmers zich dit jaar gevestigde Maatschappij van landbouw en veeteelt voornemens is, een tiental stieren uit Engeland in deze streken in te voeren, waarschijnlijk met het doel om het vee in deze streken te v-erbeteren , welk doel naar mijne wijze van zien met meer zekerheid en voortdurend met meer voordeel verkregen k-an worden door het bestaande vee in en door zich zelven te verbeteren. Ik ben niet bekend met de som te besteden tot aankoop van dit tiental stieren, maar twijfel wel niet, of men zal er wel dieren voor krijgen, die op het oog aan de algemeene verwachting zullen voldoen, maar denk niet dat de som op verre na groot genoeg zal zijn om in 't bezit te komen van de uitverkoren soort. Vervolgens ben ik nieuwsgierig of men de aan te koopen stieren hij de veehouders op stal of op eene markt zal zoeken of de zaak op goed geloof aan een Engelschen makelaar zal opdragen. In mijne verbeelding zie ik reeds een tiental schoone stieren als in de Lijmers aangekomen. Zullen alsdan de veehouders uit deze streken zich afvragen: zijn de Engelschen van eeuwen herwaarts in het bezit geweest van zulk schoon vee of sedert wanneer en op welke wijze zijn zij er van in het bezit gekomen Ik geloof, dat het op verre na niet aan alle veehouders bekend zal zijn , dat Engeland zijn schoon vee niet alleen te danken heeft aan zijne gpede voeding, verzorging en luchtgesteldheid, maar vooral aan het genie van een BAKEWEL, die door het Engelsche Gouvernement tot driemalen toe niet duizende ponden sterling ondersteund is, om de goede zaak op touw gezet, te kunnen voortzetten, aan de gebroeders COLLING, aan eenige archirnillionairen , zoo men wil ook aan invoer van Hollandsch vee enz. Werden nu, al waren het slechts onze meer bemiddelde veehouders, op het zien van deze sehoone dieren in eens als doordrongen door een vasten wil, om de Engelschen in hunne handelwijze na te volgen en niet door de meening, dat de goede hoedanigheden van deze dieren zoo gemakkelijk kunnen overgeplant worden, dan zou het geld voor deze dieren besteed, goede renten opbrengen. Maar spoedig na hunne komst zal men van alle kanten koeijen, van allerhande grootte en vorm naar deze dieren zien brengen om bevrucht te worden, en waarvan bovendien zeer zeker van de meeste geen afkomst bekend is; want men kan het gerust tot de zeldzaamheden rekenen , dat in deze streken een veehouder bij het aankoopen van een kalf zich de moeite geeft, om vooraf de koe te gaan zien en nog minder naar den stier te vragen, waarvan het kalf afkomstig is. Zoo is het mij in deze streken niet ter oore gekomen, dat er voor een kalf om zijne afkomst, tien of twintig gulden boven den gewonen prijs betaald is. Zoo mogen nu sommige veehouders meenen, dat er weinig verschil bestaat tusschen de luchtgesteldheid van Nederland en Engeland, en dat men in deze streken even goed eene koe kan voeden , maar hoe gering nu ook het verschil van voeding ten nadeele is, zoo ondervindt men er al spoedig de nadeelige gevolgen van. Mogt nu er al geen groot verschil bestaan in de luchtgesteldheid, zoo is het verschil tusschen den geologischen oorsprong der bouwgronden van Engeland en van deze streken zeer groot en dient bij het overbrengen van runderen vooral in aanmerking genomen te worden. Men bedenke slechts hoe groot dikwijls het verschil in voedende waarde is van dezelfde soort van planten, maar gewonnen van kort bij elkander gelegen gronden en waaraan bij een oppervlakkige beschouwing geen verschil is waar te nemen. Het overbrengen van runderen van minder naar meer vruchtbare streken, hiervan is het nadeel niet zoo groot, doch geschiedt meestal niet dan uit noodzakelijkheid, zooals dit onder anderen in vroegere tijd in Friesland heeft plaats gevonden, toen aldaar in den jare 1769 tot 1771 de runderpest vele slagtoffers had gemaakt en men genoodzaakt was, uit Jutland en nabijgelegen streken runderen in te voeren, die , in vergelijking van het bestaande ras, dwergen geleken. Deze dwergen nu, waren in het derde en vierde geslacht reeds in grootte en goede hoedanigheden zere, toegenomen , dat zij, om zoo te zeggen, voor het aldaar bestaande inlandsch ras niet behoefden onder te doen. Jaarlijks worden in deze streken door veld en het meest door de groote veehouders kalveren aangekocht, komende uit minder vruchtbare streken (Didam, Wehl , Angerlo, s' Heerenberg enz), waarover men weinig klagten verneemt, in welk geval men ze zoo onvoorwaardelijk. niet zou aankoopen , want de kooplieden, die ze aanbrengen, koopen en verkoopen natuurlijk niet anders dan kalveren van bovenste (?) koeijen. Ik zal trachten op te geven hetgeen bij het verbeteren van runderen in en door zich zelven bijzonder in acht genomen moet worden: le De individuën hiertoe gekozen moeten na de gesteldheid van grond en luchtstreek op eene voldoende wijze den naam van goede runderen waardig zijn. 2e Van zeer groot belang is het, dat de stieren in goede hoedanigheden uitmunten en dat hunne afkomst bekend is; vooral moet er verlangd worden, dat zij van uitmuntende melkkoeijen afstammen. De ondervinding heeft geleerd, dat de vrouwelijke afstammelingen van stieren, voortgesproten van koeijen, die in het geven van goede melk uitmunten, later meestal goede melkkoeijen worden. Ook ziet men meermalen, dat uitstekende melkkoeijen meer stierdan vaarskalveren voortbrengen. 30 De ligchaainsbouw van het mannelijke moet zooveel mogelijk met dien van het vrouwelijke dier overeenkomst bezitten of zoodanig zijn, dat er, door ineensmelting der wederzijdsche vormen, een schoon geheel zal voortgebragt worden. Dit laatste zal altijd wel eene gewaagde zaak blijven en een genie van een BAKEWEL is het geoorloofd zulks te ondernemen. De ondervinding heeft geleerd, dat, met betrekking tot den ligchaamsbouw, , zoowel de goede als slechte hoedanigheden het spoedigst door de stieren worden voortgeplant, vooral wanneer gedurende eenige generatiën van dezelfde soort van stieren gebruik wordt gemaakt. Aangezien nu een stier meestal een betrekkelijk groot aantal koeijen moet bevruchten, zoo is het natuurlijk van het hoogste belang, dat de stieren naar gelang van de natuurlijke vruchtbaarheid van den grond in ligehaamsbouw uitmunten. 4e Van hoe groot belang het nu ook moge zijn, dat de individuen ter voortteling bestemd, in gedaante zoo veel mogelijk overeenkomen, zoo is het even belangrijk, zoo niet nog belangrijker, dat ook de grootte van deze gedaante overeenkomst moet bezitten. Het is vooral wat de grootte der gedaante betreft, dat de invloed van het moederdier zijne magt ten toon spreidt, want zij is te vergelijken met den vruchtbaren goed bemesten en bewerkten grond , die de rijpe graankorrel ontvangt en deze onder medewerking van gunstige meteorologische invloeden, hare volkoinene ontwikkeling waarborgt. Men verwachte dus nimmer door middel van grootere stieren en kleinere koeijen grootere en kraehtvolle nakomelingen te verkrijgen. Van het omgekeerde is eerder iets goeds te verwachten. De bastaarden van den ezel en het paard leveren ons hiervan een krachtig bewijs. De afstammeling van een ezelhengst en een merriepaard is een krachtvol dier en meestal grooter dan de ezelhengst; de nakomelingen daarentegen van het paard en de ezelin zijn altijd kleiner clan het paard en minder sterk, zoodat dan ook voor deze Latste minder gemakkelijk gereede koopers te vinden zijn. 50 In iedere streek vindt men kleiner en grooter individuëu. Ter voortteling kieze men zooveel mogelijk het middenslag. Deze bezitten gewoonlijk de goede hoedanigheden in de grootste harmonie. Buitengewoon groote en kleine individuen moeten als mismaakt ter voortteling uitgesloten worden. _ _
68 Vooral—moei aan de kalveren, afkomstig van uitmuntende koeijen en ter voortteling bestemd, van af hunne geboorte eene ruimere voeding en betere verzorging gegeven worden. 7e Het is genoeg bekend, dat de planten (voedergewassen) en dieren (plantetende) hand aan hand gaan. Bezitten de eerste goede eigenschappen, zij laten zich bij de anderen niet wachten. De opbrengst van vele wei- en bouwlanden kan door eene meer doelmatige behandeling en zonder groote opofferingen vermeerderd worden. In vele streken zal men door meer voeder. en minder handels-gewassen aan te kweeken, niet alleen een grooter aantal runderen kunnen voeden, maar zal dit zelfs in beteren staat gehouden kunnen worden, dan waarin vroeger het kleiner aantal verkeerde. Vervolgens zal- men van deze beter gevoede dieren, meer en beteren mest ontvangen. Ook in het verzamelen, bewerken enz. van dezen mest valt nog veel te verbeteren. 88 Om het verbeteren in en door ziek zelven aan te moedigen , moest men op vee-tentoonstellingen geen preiniën uitloven dan voor runderen, waarvan de af komst bekend is , ten minste deze vooral in aanmerking nemen. Vervolgens zou het wenschelijk zijn, dat twee of weer veefokkers de handen in een slaan tot het aangaan van eene soort van vennootschap, om zooveel mogelijk eerst ieder voor zich en later gemeenschappelijk te willen werkzaam zijn om tot eene gewenschte uitkomst te geraken en door dit vereenigd werken, een al te naauwe verwantschap te vermijden. Deze veefokkers moeten zooveel mogelijk in het bezit zijn van dezelfde soort van runderen ; nagenoeg van dezelfde soort van gronden hun vee voeden, niet dan uit noodzakelijkheid van andere en vooral van geen meer vruchtbare streken komende runderen gewoon zijn aan te koopen , om hiermede te fokken en van wie men zegt : hun vee ziet er onder gewone omstandigheden goed uit , maar er wordt ook goed voor gezorgd; in een woord, zij moeten als bekwame veefokkers bekend staan. Was men nu zoo gelukkig te zien, dat hier en daar bekwame veefokkers zich beijverden, om hetzij ieder voor zich, of wel vereenigd, volgens een vooraf goed overwogen plan, hun vee te verbeteren, en werd dit gedurende eenige jaren volgehouden, dan zijn hiervan betere uitkomsten te verwachten , dan door het kruisen van de runderen in deze streken met Engelsche stieren. Zevenaar, WA.GELMANS, den 23 Nov. 18G3. liijks-reearle P kl.
---

ALWEER BET LANDBOUW-ONDERWIJS.
Men vraagt mij, waarde Redacteur, of ik meen te antwoorden op de schrijverijen over landbouwonderwijs, die door mijn gids-artikel, gelijk men 't noemt, in het leven geroepen zijn. Heb de goedheid om, door het opnemen van dit briefje in uwe Courant, openlijk aan de belangstellenden te berichten, dat daartoe in 't minste geen voornemen bij mij bestaat. Ik heb mijn tijd en mijne rust te lief, om die te verdoen in kibbelarijen. En, daarenboven, juist die schrijverijen zijn water op mijn molen. Zij bewijzen zonneklaar, hoe naar het met de landbouwwetenschap bij sommigen gesteld is, zoodat zij zelfs in de verte niet vermelden hoe onwetend zij zich betoonen , hoe hun de aap telkens uit de mouw steekt. Ik duid 't evenwel de voorstanders van dat landhuis-houd-kundige onderwijs gansch niet euvel, wanneer ze opschrikken bij 't aanschouwen van de naakte waarheid, ook niet wanneer ze het onbeleefd vinden zoo hun de waarheid gezegd wordt. Ik vind dit zeer natuurlijk, want het ligt geheel en al in de menschelijke natuur. Het is nu eenmaal zoo in dit ondermaansche, de waarheid is naakt en daarom ziet men ze ongaarne, terwijl men ze lomp en onbeleefd scheldt wanneer zij rechtstreeks, op bepaalde feiten en bepaalde personen wijst. Ik blijf evenwel gerust vertrouwen dat ook hier te lande de waarheid bij het landbouw-onderwijs zal zegevieren, even als zij eene zoo schitterende zege bij het middelbaar onderwijs behaald heeft. Wanneer, waar en door wien , zulks geschieden zal, zijn bijzaken waaraan de landbouw in 't algemeen zich weinig gelegen moet laten liggen. Mocht zulks ffop mijn graf" geschieden, gelijk de een mij zoo vriendelijk heeft toegewenscht; mocht ik intusschen de inspecteursbezoldiging in ledigheid en luiheid, bij Wijze van sinecure blijven opsteken, zooals een ander insinueert; mocht ik in 't geheim voortgaan met intrigeeren en in 't donker blijven voortwroeten , gelijk een derde zich verbeeldt dat doet alles niets ter zake. Laat ze maar praten over mijn persoon; zij die mij kennen weten 't wel beter! Ten spijt van alle tegenspartelingen , moet toch met der tijd het tegenwoordige naam-onderwijs door het degelijk onderwijs, dat de wet voorschrijft, vervangen worden. Uw bestendige lezer, W. C. 11. STA RING.
---

AAN MIJNE MEDE-OUDLEERLINGEN DER LANDHUISHOUDKUNDIGE SCHOOL GRONINGEN.
Ruim twee jaren geleden riep ik U op tot het houden eener reunie. Wij wilden herdenken de oprigting der school, waarvan ik wist, dat zij U dierbaar was. Velen onzer konden door hunne zaken of andere omstandigheden toen niet komen, maar ook velen onzer vierden dien 25° verjaardag dier school. Wij genoten toen. Wij herdachten al de genoegens onzer jongelingsjaren. Wij gevoelden, hoeveel wij in Groningen hadden geleerd in menschen- en in wereldkennis, en wij erkenden daar veel landbouwkennis opgedaan te hebben, hetzij in de stad Groningen alleen, hetzij in Groningen en Haren beide. Op onze reunie bespraken wij dat even goed als ons lief en leed in 't kasteel en op den landbouw. Kameraden! Het Bestuur der school heeft een openlijk beroep gedaan op onze getuigenis. (Zie Landbouw-Courant N. 48 en het verweérschrift zelf.) Onze getuigenis, zij moge zijn die van landbouwers met reeds langdurige ervaring en zij moge zijn die van een jeugdiger geslacht, onze getuigenis mag niet achterblijven. Wij zijn die verschuldigd uit dankbaarheid en onze eer eischt haar van ons. Dat zij algemeen zij. Ik heb onlangs in de opdragt van een werkje aan MI. Oprigters en Bestuurders van de school de erkentenis afgelegd van mijne dankbaarheid voor de moeite en de volharding, waarmede
die inrigting is tot stand gebragt en in' stand gehouden, en ik heb daar erkend veel aan hen verpligt te zijn, omdat daar bij ons de gronden zijn gelegd tot degelijke landbouwkennis en onze ontwikkeling is bevorderd. Ik heb daarbij gevraagd die erkentenis aan te merken als het gevoelen van vele kweekelingen der school. Laat ons eere geven, wien eere toekomt en openlijk verklaren veel verpligt te zijn aan de Landhuishoudkundige School te Groningen, opdat Nederland wete van ons, dat zij nut heeft gesticht. Dan kan men die school vernietigen, hare nuttige gevolgen loochenen, vernietigen kan men die gevolgen nooit, en zij, die onzen dank verdiend hebben, behouden ook dien. Vertrouwende dat de Landbouw-Courant wel bereid zal zijn onze openlijke getuigenis in hare kolommen op te nemen, roep ik U allen op, daarin uwe naamteekening te plaatsen onder deze openlijke erkentenis. Uw Kameraad, W. J. D. VAN ITERSON.
---

