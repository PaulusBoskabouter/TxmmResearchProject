AMSTERDAM, 7 Oktober, De Algemeene Kerkvergaderingen
V. (Slot.) Het werk der kerkvergadering van Trente was ontzaggelijk. Op den 21 Mei 1537 bijeengeroepen, werd zij eerst den 13 December 1545 geopend, en den 4 December 1563 gesloten. Hare beraadslagingen hadden achttien jaren, de regering van vijf Pausen, geduurd. En hoeveel tegenspoeden hadden zij niet ondervonden! Na eerst het houden van dit Koncilie verzocht te hebben, had Keizer Karel V het tegengewerkt. De Koning van Frankrijk, Frans I, had er allerlei soorten van hinderpalen tegen opgeworpen. Men moest de opening drie jaren verschuiven, en drie maal de plaats van bijeenkomst verleggen: eerst naar Mantua, toen naarVicenza, eindelijk naar Trente. Onder den last der jaren gebukt, had de Paus er zich niet heen kunnen begeven en zijne legaten moeten zenden; de bisschoppen waren in klein getal opgekomen; terzelfder tijd verschenen de gezanten der hoven ttet instruktiën, even dreigend voor de vrijheid van het Koncilie, als kwaadwillig ten opzigte van de regering te Rome, welke, volgens de uitdrukking der fransche gezanten, die instruktiën zeer moeijelijk te verteren vond. Toen de beraadslagingen waren begonnen, werden zij niet zonder onderbreking voortgezet. Eenmaal dwongen oorlog en pest de kerkvaders om naar Bologna te verhuizen, en daarna om uit elkander te gaan. Het Koncilie werd den 17 September 1549 geschorst, en eerst twee jaren later, den 1 Mei 1551 heropend. Na een jaar onderbrak de oorlog het op nieuw. De Keizer, te Inspruck overvallen, tot een nachtelijke vlugt gedwongen en zonder leger, kon de stad Trente niet langer dekken, en nu werd zij door de Protestanten bedreigd. De Paus verdaagde het Koncilie, en tien jaren gingen voorbij zonder dat men zich vereenigen kon, zoodanig was de Christenheid door den oorlog verscheurd. Den lön December 1563 werden de zittingen hervat en duurden nog een jaar. Den 4*> December 1565, acht-en-twintigjaar na de uitschrijving, werd na vijfentwintig moeitevolle zittingen het Koncilie gesloten. Twee honderd vijf-en-vijftig vaders — legaten, kardinalen, patriarchen , bisschoppen, abten, oversten van kloosterorden— onderschreven de besluiten ,en de Paus, na ze bevestigd te hebben, wendde zich tot den Keizer, de koningen, de .republieken en de christenvorsten, met het verzoek er de uitvoering van te verzekeren.
In weerwil van deze tegenspoeden, had het Koncilie zijn taak voortgezet. De tweehonderd vijf-en-vijftig Vaders, die de besluiten onderteekenden, vertegenwoordigden de algemeene Kerk; want de algemeene Kerk was te zamen geroepen, en de onthouding van eenige harer leden, de hinderpalen, door de vorsten aan het vertrek Van andere in den weg gelegd, waren niet in staat om der volle aagtsbevoegdheid afbreuk te doen van degenen, die onder voorzitterschap van hun hoofd daar Waren vergaderd. Overigens oefenden deze beproevingen geen invloed uit op de rijpheid en wijsheid der beraadslagingen. De Kerk is de strijdende Kerk. Zij houdt raad onder de wapenen. De Konciliën der eerste Apostelen hadden plaats gedurende de vervolging, tusschen de verbanning, de gevangenissen en het martelaarschap. Het Koncilie van Trente had, ondanks alle wederwaardigheden, een onmetelijken arbeid verrigt, betrekking hebbende op de tucht, de leer en de politiek; die arbeid hield de ontbinding der maatschappij, onder de afbrekende werking der ketterij tegen, en was voldoende om de wereld tot op onze dagen te schragen. Wat het leerstellige betreft, veroordeelde die kerkvergadering de ketterijen van Luther. Tevens nam zij de stoffe der Sakramenten ter hand, waarin Me ketterij gepoogd had haar vergif te mengen, overal beproevende de wezenlijkheid in symbolen te veranderen, om later zelfb de symbolen op te geven, ten einde de godsvrucht 1n haren oorsprong te bederven ,en de wereld van die godsdienstige hulpmiddelen te berooven, welke zij meer dan ooit behoefde bij de groote beroerten, die op til Waren.
De Schrift werd in hare bronnen gezuiverd , en aan hare zijde het gezag der kerkelijke overleveringen, als voortdurende en onfeilbare tolk van den tekst, afgekondigd.
Een uitgebreid geheel van kanons, op de tucht betrekkelijk, ondernam de hervorming der gansche Kerk, verzekerde den voorrang van den Paus, het gezag der bisschoppen, de regelmatigheid der kapittels, de braafheid en kennis van alle leden der geestelijkheid en de tucht der geestelijke orden. Er werd voorzien in de behoeften der geloovigen • hun onderrigt werd verzorgd; het huwelijk, de eerste grondslag der burger-maatschappij, ontving eene regeling, welke er de onverbreekbaarheid en de zuiverheid van waarborgde. De verschillende godsdienstige gebruiken de vereering der heiligen, devastenwet, de aflaten werden het onderwerp van zeer uitvoerige bepalingen, welke den eerbied voor de godsdienstoefeningen verzekerden, en den geloovigen de schatten der kerkelijke genademiddelen openden. Eindelijk beproefde het Koncilie een politiek werk, waarvan het gewigt niet begrepen is geworden. Het poogde die protestantsche ketterij, welke de volken in opstand bragt tegen vorsten, en de vorsten in opstand tegen de Kerk, het beginsel van gezag zou vernietigen en de eenheid van Europa verbreken, in hare wieg te verstikken. In den geheelen loop der middeleeuwen hadden de Pausen aan de vestiging eener groote christelijke republiek gearbeid. Het Protestantismus verstoorde dit onvoltooide gebouw, en liet Blechts vijanden bestaan, altijd tegen elkander gewapend, en wier staatkunde, voortaan van elk verheven beginsel beroofd, niet dan eene staatkunde van verovering en heerschzucht en van natuurlijke zelfzucht kon wezen, zooals het heidendom die had begrepen. Alleen door de kracht der logika, moesten uit de ketterij van Luther de broedermoordendè oorlogen ontstaan, die gedurende drie eeuwen Europa met bloed bevlekten, en de omwentelingen, welke nog heden alle staten schokken.
Indien het Koncilie van Trente het Protestantismus had kunnen vernietigen, zou het aan de christelijke beschaving eene ontzaggelijke dienst bewezen hebben. Deze onderneming is noch tenvolle geslaagd, noch-ten volle mislukt. Het Protestantismus is veroordeeld geworden door eene uitspraak van het onfeilbaar gezag, door de instelling, die kan binden en ontbinden en de woorden des doods en des levens bezit. Ten gevolge dier uitspraak, welke haar veroordeelde, heeft deze leer van godsdienstigen, wijsgeerigen, staatkundigen en maatschappelijken aard, welke de rede tot afgod en de hartstogten tot medepligtigen had, alle wetenschappen ter harer hulp en alle stoffelijke krachten in hare dienst wilde roepen, slechts een vierde mogen duren van den tijd, dien het Islamismus geduurd heeft, dat er in menig opzigt de mindere van was, en niet meer dan een tiende van den tijd der voornaamste indische en chmeesche godsdiensten, welke nog in wezen zijn. En dit, omdat het Protestantismus doodelijk getroffen was. Maar de vorsten verwaarloosden de uitvoering dier uitspraak, of stelden er roem in, er weerstand aan te bieden, en daarom heeft het zieltogen dezer sekte drie eeuwen geduurd, en hebben hare stuiptrekkingen Europa geschokt. Heden, nu zij dood is, heeft zij de geboorte gegeven aan een aantal goddelooze stelsels, welke eene nieuwe vereeniging der algemeene Kerk noodzakelijk maken. Men tast niet meer, gelijk in de eerste tijden, dit of dat dogma: de Godheid van Jezus of het voortkomen van den H. Geest aan. De dwaling is konsekwent voortgegaan, en verwerpt nu met één slag al het bovennatuurlijke. De waarheden der natuurlijke orde vinden zelfs geene genade meer. De rede, van het o-e--loof gescheiden, slaagt er niet langer in om zich°te handhaven. Het bestaan van God, de onsterfelijkheid der ziel, de wezenlijkheid van het goede, het schoone en het ware, zijn naar het gebied van de veronderstellingen verbannen. De wetenschap neemt zelfs de moeite niet meer om deze waarheden te bestrijden. Zij laat ze vol minachting liggen. Zij tracht eene wijsbegeerte zonder beginsel, eene zedewet zonder bekrachtiging, eene politiek zonder gezag, eene maatschappij zonder God zamen te stellen, en wil in het heelal slechts feiten, zonder voorwerp, zonder verband, zonder doel en zonder wet zien.
De maatschappelijke gevolgen van dit stelsel vertoonen zich. De wetten verliezen haar gezag, de magt der regeringen vermindert en verdwijnt, de troonen storten in, de volken vermengen zich, de maatschappijen worden geschud tot in hare grondslagen, eu ondanks den glans eener geheel uiterlijke beschaving, vreest men voor den terugkeer der barbaarschheid. Wie zal ons uit dien toestand redden? De wetenschap? Maar de wetenschap, de wezenlijkheid der beginselen verloochend hebbende, verliest zich in de feiten. Eiken dag nieuwe uitvindingen en verschijnselen, en toch verdoolt zij. Zij houdt op de wetenschap te zijn, dat wil zeggen, het besef der wereld in hare betrekking tot God, om slechts eene oppervlakkige en verwarde beeldtenis van de stoffelijke wereld te zijn. Het gezag? Maar de van God gescheiden regeringen zijn als boomen, wier wortels afgesneden werden; zij verdroogen en sterven, en in stede van de volken onder hare schaduw te beschutten, dreigen zij hen slechts met hare puinhoopen. De Kerk alleen staat vast, bedroefd maar vol vertrouwen, krachtig als in de eerste tijden, altijd de waarheid bezittende en den menschen de woorden des eeuwigen levens voorhoudende.
Zij alleen kan de wereld redden, en daar heeft de wereld het voorgevoel van. De geloovigen hopen op haar; die ter goeder trouw zijn, beginnen zich naar haar te wenden, als om eene plegtige proefneming bij te wonen. Zelfs de boozen, hoewel haar vervloekende, kunnen niet nalaten haar te zien en van haar te spreken. De aankondiging alleen van het Koncilie, in dit tijdvak, dat het rijk der Kerk voor geëindigd en het geloof voor altijd vernietigd verklaarde, heeft overal weerklonken, in de dagbladen, in de politieke vergaderingen, in de raadkamers der soevereinen en in de bijzondere gesprekken, als de tijding van de grootste gebeurtenis dezer eeuw en van verscheidene eeuwen.
De geschiedenis, welke wij hebben doorloopen, heeft ons geleerd, dat nooit een Koncilie beneden zijne roeping geweest is. Het Koncilie van het aanstaande jaar zal de vraagstukken, welke het behandelt, niet zonder oplossing laten. Hoe drukkend ook de tegenwoordige toestand zij, hoe vreeselijk de gebeurtenissen, die voorbereid worden, mogen zijn, de Kerk zal gereed staan. De goddelijke bijstand is haar toegezegd en zal haar niet ontbreken.
In den apostolischen brief van den Heiligen Vader, welken ons nummer van gisteren bevat, is een misstelling geslopen, die den zin geheel verandert, en welke wij ons haasten hier door de goede lezing te vervangen.
In de tweede kolom, derde alinea, staat namelijk: „Dat dus allen, die de eenheid en de waarheid der katholieke Kerk niet bezitten, de gelegenheid om dit Koncilie bij te wonen, aangrijpen enz." Dit moet zijn:
„Dat dus allen, die de eenheid en de waarheid der katholieke Kerk nief bezitten, de gelegenheid, hun in dit Koncilie aangeboden, aangrijpen enz."
De egyptische prinsen hebben de beide dagen, die zij onder ons doorbragten, niet ongebruikt gelaten. Zondag bezochten zij Artis, het Rijksmuzeum, het koninklijk Paleis en het Vondelspark. Maandag bragten zij een bezoek aan het Muzeurn van der Hoop, aan de Marineetablissementen en aan verscheidene voorname winkels.
Dit een, staat der bevolking des koninoriiks on 31 December 1867 blijkt, dat die alstoen bedroeg 3 592 416 inwoners, te weten: 1.782,212 van het mannelijk' en 1.810,204 van het vrouwelijk geslacht. De bevolking beliep gezamenlijk 38,875 meer dan een jaar te voren 14,487 meer dan het jaarlijksch gemiddelde ovei den aanwas der bevolking van 1830 — 67 Opl°Janu- Brij 1830 telde het koningrijk 2.526,306 zielen; in 1850, 3.056,591, en in 1860, 3.308,969.
De afdeelingen van de Tweede Kamer der Staten- Generaal hebben gisteren een aanvang gemaakt met het onderzoek van de ontwerpen van wet tot vaststelling van de begrooting van Ned.-Indië voor 1869. Dat onderzoek zai heden worden voortgezet.
Gisteren zijn in druk rondgedeeld de koninklijke boodschappen, waarbij aan de Tweede Kamer op nieuw en onveranderd worden aangeboden de wetsontwerpen, 'in de vorige zitting door den minister Wintgens ingediend: I°. tot intrekking van art. 1 der wet van 29 Mei 1849 (veranderde zamenstelling der Kamers van den Hoogen Raad); 2°. tot voorloopige regeling der regtsmagt van den Hoogen Raad in west-indische kolonale zaken. De Regering licht die voordragten toe met de opmerking, dat zij zich geheel moet gedragen aan de uiteenzetting, die hare voorgangster heeft gegeven van de gronden waarop zij berusten.
De minister van Financiën maakt bekend dat bij hem ontvangen is eene som van ƒ12.57?, door een onbekende, onder het postmerk Amsterdam van den 5n dezer, als aan den lande toekomend geld ingezonden.
Bij koninklijk besluit van den 2n Oktober jl., is de heer J. C. baron Gevers, tot hiertoe Zr M 3 buitengewoon gezant en gevolmagtigd minister bij het hof van Busland, als zoodanig eervol teruggeroepen en in dezelfde hoedanigheid overgeplaatst bij het hof van Groot Brittanje.
's GRAVENHAGE, 6 Okt. Heden morgen zijn ten 9.17 van Amsterdam hier aangekomen en aan het Hotel de Bellevue afgestapt HH. XX. HH. Hussein-pacha en Hussan-pacha, zonen van Z. K. H. den Onderkoning van Egypte, met gevolg.
ROTTERDAM, 6 Okt. Aan de markt waren heden de prijzen van het vee als volgt: runderen, lste kwaliteit 66 et., 2de kwal. 50 et.; kalveren, lste kwal. 85 et., 2de kwal. 65 et.; schapen 50 et.; varkens van 47 tot 60 cents: alles per n. Ê. De prijzen der boter als volgt: lste kwal. ƒ 68; 2de kwal. /66; 3de kwal ƒ64.
---

