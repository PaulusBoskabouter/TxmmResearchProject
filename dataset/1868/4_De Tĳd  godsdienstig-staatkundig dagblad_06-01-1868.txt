AMSTERDAM, 4 Januarij.
Bij de naderende algemeene verkiezingen houden zich bijna alle liberale bladen druk bezig met pogingen om bij voorbaat in de hoofden der kiezers verwarring te brengen. Tot dat doel wordt een zeer duidelijke toestand dagelijks verwrongen, en wat helder was als water, door vermenging met allerlei troebele bestanddeelen, dof gemaakt. De hoop is dat op den dag der verkiezingen de kiezers duizelig zullen wezen, en niet meer uit eigen oogen zullen kunnen zien. Dan zal het gemakkelijk gaan om hen wit voor zwart ■en zwart voor wit te laten houden, en hen te doen stemmen zooals die organen het verlangen. Aldus is hunne berekening, welke van de diepste minachting voor het doorzigt der kiezersschaar getuigenis geeft. Hoe onbewimpeld die minachting somtijds wordt uitgesproken, zal zoo aanstonds blijken bij het nader beschouwen der gebezigde middelen. Een aanbeeld, waarop al de liberale hamers met» zooveel geweld en volharding slaan, dat het er murw door werd, is het inkonstitutionneeJe der ontbinding. Wel is waar, de dagbladen, over welker taktiek wij hier spreken, beweren niet dat de letter der Grondwet zulke ontbinding verbiedt, maar zij doen een beroep van die letter op de bedoeling. De ontbinding is een uiterste maatregel, betoogen zij, slechts voegend in buitengewone omstandigheden, en die niet keer op keer mag worden toegepast, tot het zamenstellen eener Kamer naar den zin der ministers. Honderd malen hebben wij deze opmerking reeds in den laatsten tijd gelezen, en Toor de honderd-en-eenste maal ontmoetten wij haar gisteren in een polemiesch opstel van het Handelsblad. De theorie is juist, maar het vernuftige bestaat hier in de aanwending, en deze is averegtsch. Ongetwijfeld behoort niet dan spaarzaam tot een Kamerontbinding overgegaan te worden, en slechts in het geval dat de noodzakelijke eensgezindheid tusschen de Regering en de vertegenwoordiging langs geen anderen weg te bereiken is. Dit geval doet zich echter j vist voor. Met een meerderheid van een paar stemmen tracht de Kamer het ministerie, door de verwerping van een der begrootingswetten, te verwijderen, om er eenander, uit die meerderheid gekozen, voor in de plaats te stellen. Aanstonds biedt het ministerie zijn ontslag aan, doch wordt door den Koning, aan wien alleen de Grondwet het regt toekent om mi- Bisters te ontslaan en aan te stellen, gehandhaafd. Bij die verhouding is eene ontbinding der Kamer mets anders dan de logische konkluzie der feiten, en het is juist voor zulke verhoudingen dat de Grondwet de ontbinding heeft aangewezen. Dat daartoe al weder moet worden overgegaan is de schuld der Tweede Kamer, die van eenander grondwettig regt, ook alleen voor buitengewone omstandigheden verleend, het regt tot verwerping eener begrooting, in den laatsten tijd met een spaarzaam, maar een bijna aljarig gebruik heeft gemaakt. En evenmin als het regt der Kamerontbinding is gegeven, om de kiezers te dwingen ministeriëele Kamers zamen te stellen, evenmin is het regt om begrootingen goed te keuren of af te stemmen bestemd om den Koning te dwingen ministers te benoemen, door de Kamer uit haar midden verkoren.
In dat woord dwingen, door het Handelsblad, maar niet door het Handelsblad alleen, gebezigd, ligt, behalve een beleediging voor de kiezers, nog een zware miskenning van het konstitutionneele stelsel. Misschien bedoelt het daarmede — want keurig in de keuze zijner uitdrukkingen is het niet altijd — hetzelfde wat andere bladen met het woord misleiding aanduiden, dat thans vooral in zwang is bij de Arnhemsche Courant. Volgens haar zijn de kiezers verleden jaar misleid, en loopen zij gevaar om dit jaar weder misleid te worden. Immers bij de vorige verkiezingen weerden zij eenige liberale afgevaardigden uit (de Kamer, en de genoemde courant voorziet dat zij dit bij de aanstaande op nieuw zullen doen. Kiezers nu, die geen liberale afgevaardigden benoemen of herbenoemen, zijn altoos misleid of gedwongen, zoo al niet beide.
Maar als het dan waar is, dat het meerendeel der kiezers uit zulke onzelfstandige wezens bestaat, dat dwang en misleiding alles van hen kunnen verkrijgen, terwijl desniettegenstaande hun stem den gang van het bestuur bepaalt, en volgens de voorschriften der Grondwet bepalen moet, dan past die Grondwet ook niet voor onze natie, en is de konstitutionneele regeringsvorm bij ons een onding, dat, hoe eerder hoe beter, dient te worden weggedaan. Overigens komt menigeen onzer liberale dagbladen er voor uit, dat het op de bijzondere vatbaarheid der kiezers om misleid te worden onwrikbaar rekent. Vooral toont dit de Arnhemsche Courant, die in de laatste weken herhaaldelijk, dan eens uit Amsterdam , dan weder uit 's Gravenhage, politieke korrespondentiën opnam, vol feiten, waarvan het daags daaraan bleek dat geen enkel waar was.
Doch niet alleen op deze wijs geeft de diepe minachting voor de kiezers, waarover wij hier boven spraken, zich lucht. Die wordt ook regtstreeks aan den dag gelegd, door hun te beteekenen, waartoe zij, bij het vaststellen hunner keuze, zich uitsluitend hebben te bepalen. Verleden jaar belastten zich de hoogleeraar Buys en een dertiental andere geleerden met de afbakening van het terrein door de motie-Keuchenius. Thans schijnen, met het onderrigt der kiezersschool, de dagbladen het alleen wel af te kunnen. Een wezenlijke of vermeende korrespondent der Nieuwe Ütrechtsche Courant is ten minste, voor nog één professor den mond had open gedaan, reeds in de weer om den kiezers het dwangbuis aan te trekken. Hij schreef gisteren: „Men kan bet, mijns inziens, den kiezers niet genoeg op het hart drukken, dat in den vertegenwoordigenden regeringsvorm, bij de keuze van eene nieuwe Kamer, de persoonlijke wil van den Koning geheel buiten spel moet blijven, en dat men hier alleen te letten heeft op het votum, zoo als het in de Kamer gevallen is. Dat votum was 1° afkeuring van het individueel beleid van den minister van Buitenlandsche Zaken — geheel afgescheiden van de door meer geluk, dan wijsheid verkregen rezultaten — 2° afkeuring van de kennelijke onjuiste mededeelingen, door den graaf van Zuylen aan de Kamer gedaan. Daarover en wel voornamelijk over het laalste punt (ik zeide het reeds vroeger) moet aan de stembus beslist worden. De kiezers mogen zich geen andere leuzen, door wien ook, laten opdringen." Wij moeten erkennen dat het geen loyale polemiek wezen zou als wij de liberalen verantwoordelijk wilden stellen voor beschouwingen in een orgaan, dat bijna nergens dan op de redaktie-bureaux der dagbladen wordt ingezien. Maar dewijl andere liberale couranten, waaronder de veel gelezen N. Rott., deze beschouwingen, zonder eenige aanmerking of voorbehoud overnemen, hebben wij hier ook te doen, niet alleen met de N. Ütrechtsche, maar met bijna de geheele liberale*pers. Bovendien, deze lastbrief aan de kiezers verschilt alleen van soortgelijke lastbrieven in de liberale hoofdorganen door de grovere brutaliteit zijner vormen. Het publiek is het in vertoogen, beschouwingen, entre-flets en korrespondentiën, op alle toonen en in eiken schrijftrant, aangezegd, dat het bij de verkiezingen enkel acht mag geven op het diplomatiek beleid van den graaf van Zuylen. Deze kiezersfuik wordt daarom vooral dagelijks zoo wijd opengezet, omdat het zoo gemakkelijk valt het water er om heen troebel te maken. De nederlandsche courantenlezer zoo wel een wonderbaarlijk sterke maag moeten hebben, wanneer hij al die wijsheid over diplomatie en internationale staatkunde verduwen kon, zonder dat het hem schemerig werd voor de oogen. Wanneer dat zoo voort gaat zal men hem binnen kort, door: Luxemburg, Limburg, Bismarck, van Zuylen, den Noord-Duitschen Bond, depêches, Cremers, partikuliere brieven, notaas, van Bijlandt, de Kamer, zoover gebragt hebben, dat men hem met zrjn hoofd tegen een muur kan laten loopen. Met geen een enkele andere kwestie zou dat zoo goed gelukken.
Van onzen kant hebben wij een betere gedachte van de kiezers. Wij gelooven niet, dat zij zich door dit liberaal-beperkings systeem op een bekrompen terrein zullen laten vasthouden, om zoolang onafgebroken op dezelfde kwestie te blijven staren, tot zij geschikt zijn om gebiologeerd te worden. Kiezers, opgeroepen om het mandaat hunner afgevaardigden te hernieuwen of het hun te onttrekken, zijn in hun bevoegdheid alleen begrensd door de bepalingen der wet. Het staat hun vrij om ook over andere dan diplomatieke kwestiën hunna wenschen te raadplegen, en zelfs om, bij hun beslis-., sing, de Limburg-Luxemburgsche voorvallen ter zijde te laten.
De leden der Tweede Kamer worden niet benoemd voor een paar weken, met de zending om slechts eene zaak af te doen, maar voor twee en vier jaren, in welk tijdsverloop zij over vele en gewigtige onderwerpen te oordcelen zullen hebben. Wie tracht den kiezers dat uit het oog te doen verliezen, en hen wil opsluiten binnen de naauwe wanden van een enkel parlementair konilikt, besnoeit niet alleen hun grondwettige regten, maar zoekt ook, door middel van een eenzijdige en beperkte kiezersuitspraak, een gebrekkige Kamer te vormen. Dit is het, waaraan zoo vele bladen thans uit alle magt arbeiden. Wij zijn er echter zeker van dat de kiezers niet gezind zullen bevonden worden om aldus door de liberalen hun vrijheid te laten verkorten. Wij zijn er niet minder zeker van dat een aantal hunner den toestand niet van éénen kant, maar in zijn geheel zal willen gadeslaan, en daarnaar handelen. Om «en voorbeeldde noemen. Beeds vóór de zitting der Kamer gesloten was, riep het koor dier dagbladen: gij zult zien dat men beproeven gaat om de kiezers niet alleen bij de dépêches van graaf van Zuylen te houden, waar zij zich evenwel niet van mogen verwijderen. Gij zult zien dat er andere kwestiën bij gehaald worden, ofschoon dat niet veroorloofd is, en daaronder ook de onderwijs-kwestie, waaraan niet behoort geraakt te worden. Inderdaad, ondanks het verbod,- gelooven wij dat men dit zal zien. Alle hangende staatkundige kwestiën vorderen bij algemeene verkiezingen de belangstelling, en dus de onderwijs-kwestie ook. Wij zouden zelfs durven zeggen: deze voornamelijk. En dit niet alleen om het hoog gewigt, dat zij door haar zelve heeft, maar ook om haar eng verband met de tegenwoordige politieke gesteldheid. De brieven, namens den heer Cremers aan de Kamer medegedeeld, hebben slechts de beteekenis van een incident, zooals de parlementaire taktiek ze bij elke zitting in het leven kan roepen. En dit incidenteel karakter wordt er niet aan ontnomen, door de ondoordachte verwerping der begrooting voor de Buitenlandsche Zaken, welke er op volgde. Naar incidenten is echter het gewigt eener ministeriëele krizis niet te schatten. Dit kan niet anders worden bepaald dan in betrekking tot het ministerieel programma, waarvan de behartiging der onderwijs-kwestie een hoofdpunt was. De Staats-Courant bevat de volgende stukken: 's Gravenhage, den 3" Januarij 1868.
---

Aan den KONING.
„In Mei van het nu afgeloopen jaar vergaderden te Londen, op uitnoodiging van Uwe Majesteit als Groothertog van Luxemburg, de vertegenwoordigers van België, Frankrijk, Grootbrittanie, Nederland, Oostenrijk, Pruissen en Rusland „om zich te verstaan omtrent nieuwe schikkingen in het algemeen belang van deu vrede." Het Koningrijk Italië, hoewel door geene antecedenten daartoe geroepen, begeerde deel te nemen „aan eeue beraadslaging, die bestemd was om een nieuw onderpand van zekerheid voor de handhaving der algemeene rust te geven."
;/De uitkomst van de conferentie te Londen was het tractaat van 11 Mei 11., waarover vreugde in geheel Europa werd vernomen. Algemeen was het gevoelen dat daardoor een dreigend oorlogsgevaar was afgewend. „Bij die gelegenheid werd eene volkomene bekrachtiging door al de mogendheden gegeven aan de bevrijding van Limburg van die verpligtingen jegens Duitsch-1 land, waarover zijne bevolking sedert lang luide enl niet zonder reden had geklaagd, en die voor het geheele vaderland altijd eene bron van groote moeijelijkheden konden worden. Wel was door den oorlog van 1866 het Duitsche 'Verbond ontbonden, maar dergelijke gebeurtenis had in 1848 eu 1849 nog eens plaats gehad , en daarna was Limburg toch op nieuw aan Duitsch; land gehecht geworden. „Het Londensche tractaat werd ingevolge de Grondwet aan de Staten-Generaal medegedeeld. Nadat beide de Kamers bij de beantwoording van Uwer Majesteits Troonrede hare ingenomenheid met de uitkomst hadden betuigd, mogt men verwachten dat de Regering, die het geluk had gehad haar te verkrijgen, daarover geene afkeuring zou ondervinden. Nederlands belang scheen ook een nieuwen strijd te verbieden over geschillen, die tot een rampzaligen oorlog hadden kunnen leiden, ware eene andere staatkunde door Uwe Majesteit en Hare hooge bondgenooten gevolgd. „Het tegendeel had plaats. Ruim drie zittingen der Tweede Kamer werden besteed aan eene warme diskussie over de teederste geschillen, waarbij zelfs zeer buitengewone middelen tegen de Regering werden gebezigd. Ten slotte werd het hoofdstuk der begrooting voor Buitenlandsche Zaken op den 26sten November 11. afgestemd met 38 tegen 36 stemmen. „Dien dag gaf de Baad van Ministers hiervan aan Uwe Majesteit kennis. „Hij voegde daarbij: „Deze verwerping staat in onmiddellijk verband met de beraadslagingen over het tractaat van Londen van den lln Mei jl. en het geheele buitenlandsche beleid der Begering, zoowel tot bewaring van den vrede, als met betrekking tot de losmaking der banden waarmede Limburg aan Duitschland verbonden was. „De overtuiging dat onder Hoogeren zegen de uitkomst van dat regeringsbeleid het welzijn van het vaderland heeft bevorderd, staat bij Uwer Majesteits Ministers vast; zij kunnen dan ook de stemming van heden niet anders beschouwen dan als een bewijs dat het Kabinet bij de Tweede Kamer der Staten-Generaal niet die mate van ondersteuning te verwachten heeft, die het tot dusverre ten deel viel en die het in staat stelde het beleid van zaken te voeren. „Onder deze omstandigheden blijft Uwer Majesteits Ministers niet anders te doen overig dan gezamenlijk hun ontslag bij Uwe Majesteit in te dienen. „Bij het doen van dezen stap rust nog een pligt op hen; die, om den Koning eerbiedig hun diep gevoel van erkentelijkheid aan te bieden voor de vele bewijzen van welwillendheid en vertrouwen , die zij steeds van Hoogst Denzelve mogten ontvangen." „Op den 21sten December 11. ontving de Eaad Uwer Majesteits Kabinetschrijven: „Naar aanleiding van het rapport van den Baad van Ministers, van den 26n November 1867, n°. 1, heeft Zijne Majesteit bij Kabinetsbrief van den ln Dec. 1857, lit. N 3, Hoogstdeszelfs verlangen kenbaar gemaakt, om op het daarbij gedaan verzoek geene beslissing te nemen, alvorens de beraadslagingen in de Kamers der Staten-Generaal over de aangeboden credietwetten waren afgeloopen. „Daar die beraadslagingen alsnu hebben plaats gehad, heb ik de eer, op last des Konings, aan den Eaad van Ministers mede te deelen, dat Zijne Majesteit geene redenen heeft gevonden om Zijn vertrouwen aan het tegenwoordig kabinet te ontzeggen, en mitsdien het door de Ministers aangeboden ontslag niet aanneemt. „Be Minister van Staat, Birecteur van het Kabinet des Konings, de Koek." „Aan een zóó groot en hoog gewaardeerd blijk van Uwer Majesteits vertrouwen heeft het Kabinet gemeend te mogen beantwoorden , door eene vernieuwde poging om, zoo God wil, nog eenigen tijd Uwe Majesteit en het land te dienen. „Eene voldoende ondersteuning bij 's volks* Vertegenwoordigers is daartoe echter onmisbaar. Zonder die is noch van wetgeving omtrent onderwijs en andere zaken, die zijn voorbereid, noch van herstel en vermeerdering van voorspoed in de Overzeesche bezittingen , noch van voltooijing der groote openbare werken , waarop te regt wordt prijs gesteld iets te verwachten. Zonder die ondersteuning in één woord, kan in een vrij land, als het onze, niet worden geregeerd. „De sluiting van de zitting der Staten-Generaal heeft door eene Commissie naar Uwer Majesteits bevel plaats gehad. „Thans trede Uwe Eegering den pas begonnen jaarkring in met een beroep op het Volk, zoo als dit, krachtens de bestaande wetten, zijne vertegenwoordigers heeft te kiezen. „Zoo spoedig mogelijk worde het grondwettig overleg tusschen Regering en Kamers hersteld. j „Het zou Uwer Majesteit kunnen behagen, tot dat , einde het hiernevens aangeboden Besluit te nemen, en i te bevelen dat dit rapport daarnevens in de Staatscourant worde geplaatst. „'s Gravenhage, den 2den Januarij 1868. „Be Minister van Binnenlandsche Zaken, tijdelijk Voorzitter van den Raad van Ministers, „Heemskerk. „Be Minister van Koloniën, tijdelijk Secretaris, J. J. Hasselman." 3 Jan. 1868, Wij Willem 111, bij de gratie Gods, n°. 61. Koning der Nederlanden, Prins van {Staatsblad n°. 3.) Oranje-Nassau, Groothertog van Luxemburg, enz., enz., enz. Op het rapport van den Eaad van Ministers dd. 2 Januarij 1868, Gezien art. 70 der Grondwet; Hebben besloten en besluiten: Art. 1. De Tweede Kamer der Staten-Generaal wordt ontbonden met de dagteekening van Ons tegenwoordig besluit. Art. 2. De verkiezingen van leden voor eene nieuwe : Tweede Kamer zullen plaats hebben op Woensdag 22 Januarij, en de herstemming in de kiesdistrikten, waar die noodig mogt zijn, op Dingsdag 4 Februarij 1868. „Art. 3. De eerste zamenkomst der nieuw verkozen Kamer wordt bepaald op Dingsdag 25 Februarij, tegen welken dag de Staten-Generaal zullen worden opgeroepen tot eene buitengewone zitting. „Onze Minister van Binnenlandsche Zaken is belast met de uitvoering van dit besluit waarvan afschriften ; zullen worden gezondea aan de beide Kamers der Staten-Generaal , aan den Raad van State, aan de Departementen van Algemeen Bestuur, aan de Algemeene Eekenkamer, en hetwelk in het Staatsblad zal worden geplaatst. „'s Gravenhage, den 3a Januarij 1868. „WILLEM. „Be Minister van Binnenlandsche Zaken, „Heemskerk." Aan het bestuur eener kiezersvereeniging in Friesland heeft de heer Groen van Prinsterer op de vraag :- „of hij zich verkiesbaar stelt?" geantwoord: „Het oogenblik is bij uitnemendheid gewigtig. Schoolwet-herziening raakt op den voorgrond; de deugdelijkheid der constitutionele instellingen is op het spel. Meer dan ooit is het wenschelijk, in de Landsvergadering de beginselen te belijden, waarvan alleen wij voor Nederland en Oranje eene betere toekomst tegemoet zien. Onder nederig opzien tot Hem, die den moed en de kracht geeft, ben ik, zoo het door mijne vrienden begeerd wordt, daartoe bereid. „Voor elk blijk van vertrouwen dankbaar, daar het mij, indien ik in de Tweede Kamer terugkeer, steun geeft, moet ik tevens, tot voorkoming van misverstand, doen opmerken, dat ik, evenmin thans als ooit vroeger, • eene bepaalde candidatuur aanvaard; terwijl ik weêrkeerig ook u, ondanks uwe aanbieding, volkomen vrij laat om, bij nader overleg, te handelen zoo als door u oorbaar zal worden gekeurd." (H.) Men leest in de Staats-Courant: Keulen, 3 Jan. Drijfijs over bijna de helft der rivierbreedte. Nijmegen, 2 Jan. De rivier is overdekt met drijfljs. De overtogt geschiedt nog zeer geregeld met losse vaartuigen. Arnhem, 2 Jan. Steeds veel drijfijs. Wijk bij Duurstede, 2 Jan. De rivier is voor de helft met drijfijs. De schotbalken zijn in de duikersluis geplaatst. Vreeswijk, 2 Jan. De rivier steeds voor de helft met zwaar drijfijs. Overtogt met zeilpont en roeibooten* Westervoort, 2 Jan. Zeer weinig drijfijs. Overtogt met pont en schuit. Deventer, 2 Jan. De rivier over ruim de helft met drijfijs. Overtogt met pont en aak. Katerveer, 2 Jan. Over drie vierde der rivier drijfljs. Overtogt met roeiboot. Kampen, 2 Jan. Boven de brug het ij 3 vast, beneden de brug open water. Gisteren heeft de heer mr. W. Wintgens den eed als Minister van Justicie in handen des Konings afgelegd. (St. Ct.) Z. M. heeft benoemd tot notaris binnen het arrondissement: Nijmegen, ter standplaats Beek, gem. Übbergen, F. W. van der Goes; Roe:mond, ter standplaats de gem. Venlo, W. J. H. Canoy; Maastricht, ter standplaats de gem. Urmond, J. B. Nozeman; Leiden, ter standplaats de gem. Woerden, A. M. Beijerman; Arnhem, ter standplaats de gem. Pntten, J. (.':. van Osselen; tot griffiers bij de kantongeregten: Assen, mr J. van i Baaien; Mear-el, mr. (!. Hofstede; tot kommies bij dediiektie der dir. bel., in- en uitg. regten en ace. te Groningen, C. J. ; Houwing. Bekrachtigd de benoeming van J. Loeff, tot sekretaris der gem. 's Grayemoer en M. _ Campo, tot sekretaris der ' gem Hulsberg. Op hun verzoek eervol ontslagen als notaris: ' te Beek, gem. Übbergen, C. M. van der Goes, te Venlo, ] E. J. H. Thiessen. Mr. W. C. de Crane vergund het dragen der gouden medalje, hem door Z. M. den Keizer der Franschen toegekend wegens betoonde diensten aan fransche schipbreukelingen.
---

