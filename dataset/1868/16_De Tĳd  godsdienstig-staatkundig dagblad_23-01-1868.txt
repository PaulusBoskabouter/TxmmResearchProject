AMSTERDAM, 22 Januarij. De Rotterdamsche Schoolkwestic.
i. ....; Het is alsof de schoolnet naar het gevoelen der liberalen, nog te veel vrijheid aan de bijzondere godsdienstige scholen heeft gegund. Nu kooien ook gemeenteraden van dat weinige een aanzienlijk gedeelte afnemen, met de kinderen van ouders, die door het burgerlijk armbestuur bedeeld worden, te verpligten de openbare gemengde school te bezoeken. Reeds sedert jaren heeft te Rotterdam deze schending van de vrijheid van onderwijs plaats. Ziehier op welke wijze: Art. 24 der armenwet laat toe aan het verleenen van onderstand voorwaarden te verbinden, „niet strijdig met de wet, de openbare orde of goede zeden." Ten gevolge dezer wettelijke bepaling heeft het gemeentebestuur van Rotterdam, het volgende artikel opgenomen in zijne verordening op het burgerlijk armbestuur: „Als hoofdbeginsel wordt gesteld, dat het schoolgaan van kinderen uit huisgezinnen, die eenigen onderstand genieten, op de armenscholen en bewaarscholen voor armen verpligtend is, en dat in het algemeen het ontvangen van onderwijs voor behoeftigen , zooveel mogelijk wordt opengesteld." (Art. 31.) Het ligt in de woorden van dit artikel niet duidelijk Opgesloten, dat men hier uitsluitend openbare armenscholen en bewaarscholen op het oog heeft. Maar dat deze bedoeld werden, blijkt uit het reglement voor het burgerlijk armbestuur.
Op grond van het aangehaalde 31e artikel der verordening, werden in het reglement de volgende artikelen opgenomen:
„Art. 9. Kinderen uit gezinnen, die onderstand genieten, moeten op stefeirmenscholen gaan, voor zoo ver zij daartoe in de termen vallen.
„Gemengde gezinnen, die voor een gedeelte bij ienig kerkelijk armbestuur worden ondersteund, kunnen van deze bepaling worden vrijgesteld, als het schriftelijk bewijs van zoodanig armbestuur wordt overgelegd, dat de kinderen daar behoorlijk onderwijs genieten.
//Art. 10. De bepaling, vervat in het vorige artikel, *s niet toepasselijk op de behoeftigen, aan welke alleen genees-, heel- en verloskundige hulp wordt verstrekt." Alzoo heeft het rotterdamsche gemeentebestuur ingevoerd: _<>■ schoolpligtigheid voor de kinderen, die bedeeld worden door het burgerlijk armbestuur; 2°. de Verpligting om onderwijs te genieten aan eene openbare school.
Toen voor eenige jaren de Gemeenteraad van 's Gravenhage hetzelfde stelsel wilde invoeren, en sommigen z'ch tot den destijds fungerenden minister Thorbecke hadden gewend, om de daarop betrekkelijke verordening te willen onwettig verklaren, antwoordde deze staatsman: „dat er geen grond is, om, ter zake, van regeringswege tusschen beide te treden, daar de voorwaarde, door het burgerlijk armbestuur aan het verleenen van onderstand verbonden, niet valt onder die, welke art. 24 der wet tot regeling van het armbestuur verbiedt, als strijdig met de wet, de openbare orde of de goede zeden; dat echter de eisch van het armbestuur, dat de kinderen van hen, die onderstand ■ontvangen, naar de school worden gezonden, eene schoolpligtigheid en wel aan eene bepaalde school, invoert, bij de wet niet bekend, een dwang, die, vooral wanneer de ouders aan eene andere, evenzeer goed ingerigte school de voorkeur geven met den milden geest onzer verordeningen niet strookt en den druk der bedeeling noodeloos verzwaren kan."
Dit antwoord van den heer Thorbecke is voor ons in zekeren zin raadselachtig. Hij zegt dat er geen grond is om van regeringswege tusschen beide te treden, omdat de verordening niet in strijd is met de wet. Maar art. 153 der gemeentewet geeft aan de Regering de bevoegdheid plaatselijke verordeningen te vernietigen, wanneer zij strijdig zijn met de wetten of het algemeen belang. Laat het nu zijn dat dit stelsel niet met de wet 1n strijd is; is een stelsel, dat aan de behoeftigen een noodelooze dwang oplegt, niet strijdig met het algemeen belang? Of heeft het algemeen er geen belang bij, dat de arme behoeftigen niet meer dau noodig is, gedrukt worden? Wij hadden iets beters van den om zijn vrijheidszin gevierden staatsman verwacht.
Maar wat hiervan zij, dit staat vast, dat de heer Thorbecke de schoolpligtigheid en de verpligting om naar de openbare school te gaan wel niet voor strijdig houdt met de wet, maar ze toch brandmerkt als illiberaal, d. is. een noodeloozen dwang opleggend. Hierbij valt echter op te merken dat de heer Thorbecke, gelijk genoegzaam blijkt uit zijne woorden, de zaak slechts beschouwde in betrekking tot Ac armenwet. De vraag blijft dus nog over of het stelsel van liet rotterdamsch armbestuur, in strijd is met andere wetten. Nu dit wordt beweerd door sommige regtsgeleerden. Laatstleden Zomer rigtte bet bestuur der Rotterdamsche Hulpvereeniging voor Christelijk Nationaal onderwijs, een adres tot den gemeenteraad aldaar, houdende een verzoek om wijziging van art. 31 der Verordening op het Burgerlijk Armbestuur. Dat adres is hoofdzakelijk van den volgenden inhoud. Zij vinden die bepaling volkomen juist en heilzaam, maar wijzen er op, dat er gevallen kunnen voorkomen, waarin de strengste handhaving der bepaling niet wenschelijk en niet noodig schijnt. Er worden ouders gevonden, die zich in geweten gebonden achten voor hunne kinderen een ander onderwijs te zoeken dan dat, hetwelk op de openbare school kan worden gegeven. Ook die ouders, welke slechts eenige weken in het jaar stedelijken onderstand genieten, en wier kinderen op diakonale of andere scholen kosteloos onderwezen worden, zijn door gemelde bepaling genoodzaakt hunne kinderen van die scholen af te nemen en op de stadsschool te plaatsen. Bijaldien na eenige weken de onderstand ophoudt en daarmede ook de verpligting der ouders, dan is dikwerf de gelegenheid om de kinderen weder op de vroeger bezochte school te plaatsen gesloten, waardoor zij niet zelden van het noodige onderwijs verstoken blijven. Daarom verzoeken de adressanten dat de stadsbedeeling niet zal worden ingetrokken, indien de ouders kunnen doen blijken, dat hunne kinderen elders kosteloos en voldoend onderwijs ontvangen. Toen dit adres in den gemeenteraad werd ter sprake gebragt, stelde een lid, de heer de Bruyn voor, om het volgend raadsbesluit te nemen: „I°. Afwijzend te beschikken op het adres der rotterdamsche Hulpvereeniging voor christelijk nationaal onderwijs , zooals het is liggende; „2°. Art. 31 der verordening op het Burgerlijk Armbestuur te wijzigen als volgt: Als hoofdbeginsel wordt gesteld, dat het schoolgaan van kinderen uit huisgezinnen , die eenigen onderstand genieten, op de openbare of bijzondere armenscholen eu bewaarscholen voor armen verpligtend is , en dat in het algemeen het ontvangen van openbaar onderwijs voor behoeftigen zooveel mogelijk wordt opengesteld. „Het gebruik maken van de bijzondere armenscholen en bewaarscholen voor armen , wordt toegestaan, onder de volgende voorwaarden: a) Dat de ouders der op deze scholen schoolgaande kinderen op de wekelij ksche klagts-vergadering van het Burgerlijk Armbestuur zullen overleggen een door den hoofdonderwijzer van de school, waar hunne kinderen school gaan, af te geven bewijs, vermeldende: of de kinderen gedurende de afgeloopene week het schoolbezoek al of niet verzuimd hebben; b) dat de bijzondere armenschool of bewaarschool niet door den gemeenteraad verklaard zij als onvoldoende voor het te verstrekken onderwijs aan kinderen uit huisgezinnen, die eenigen onderstand van het Burgerlijk Armbestuur ontvangen. „3° De plaatselijke schoolkommissie namens het gemeentebestuur uit te noodigen, om, wanner het haar mogt blijken, dat het maatschappelijk onderwijs, aan de eene of andere bijzondere armenschool of bewaarschool voor armen te geven, onvoldoende te achten is, van hare bevinding onmiddellijk aan het gemeentebestuur kennis te geven, waarna de gemeenteraad zal beslissen, of de bedoelde bijzondere armen- of bewaarschool voor armen zal verklaard worden als onvoldoende voor het te verstrekken onderwijs aan kinderen uit huisgezinnen, die eenigen onderstand van het burgerlijk armbestuur ontvangen. Zoo de gemeenteraad tot dit laatste mogt besluiten, wordt zijn besluit onmiddellijk aan het burgerlijk armbestuur medegedeeld." Tot zoo ver het voorstel-de Bruyn.
De vrijheid van onderwijs voor de kinderen van bedeelden kan van meer dan een gezigtspunt worden beschouwd. Zij kan worden beschouwd van het wettelijk standpunt, en dan is de vraag, of een gemeentebestuur wettelijk bevoegd is de kinderen van bedeelden te noodzaken naar de openbare school te gaan; met andere woorden, of zulke dwang niet in strijd is met de vigerende wetten. Van deze zijde heeft de heer de Bruyn de vraag beschouwd. Zoo zeide hij in de zitting van den rotterdamschen Gemeenteraad van den 19 Dec.: „Ik beschouw haar alleen uit het oogpunt van staatsburgerlijk regt Ik heb mijn voorstel alleen gegeven als betreffende eene zuivere kwestie van juridischen aard." Inderdaad, de geheele verdediging, die de heer de Bruyn van zijn voorstel gaf in de zitting van den 20 Augustus, kan gemakkelijk tot dezen syllogismus worden teruggebragt: De armenwet verbiedt aan de bedeeling voorwaarden te verbinden strijdig met de wet. Atqui de verpligting voor de bedeelden om hunne kinderen te zenden naar de openbare school strijdt: 1° met de Grondwet, die het geven van onderwijs vrijlatende , moet geacht worden ook het ontvangen van onderwijs te hebben vrijgelaten; 2° met, art. 353 van het Burgerlijk Wetboek, dat houdt: „üe ouders zijn verpligt hunne minderjarige kinderen te onderhouden en op te voeden." „Wanneer nu," _.oo redeneert de heer de Bruyn, „de bedeelden hun pligt tot de opvoeding van hun kind willen volbrengen en de school willen kiezen waar hunne kinderen zullen onderwezen worden, dan "ontheft het burgerlijk armbestuur, op grond van art. 31 onzer verordening, den vader van een gedeelte zijner verpligtingen hem b:j de wet opgelegd , en wel van het edelste gedeelte: de zorg voor de opvoeding. Ergo is art. 31 in strijd met de wetten. Gewis de bewijsvoering van den heer de Bruyn, is de korste en zekerste weg om tot zijn doel te komen. Maar gesteld dat het scherp vernuft der regtsgeleerden er iets op vindt om aan het betoog te ontsnappen, zal hij daarom het pleit verloren hebben? Dit zullen wy nagaan in een volgend nummer. Als de verkiezingen naderen worden er nummers van de N. Rotterdamsche Courant gedrukt, waarin niets waars voorkomt, behalve de datum. Haar korrespondent te Amsterdam heeft het in zulke dagen buitengemeen volhandig. Gisteren vonden wij in het volgende artikeltje van zijne hand, een nieuw staafje van 's mans eigenaardige werkzaamheid: „Het dagblad de Tijd beweert dat hetgeen omtrent de kiezersvereeniging Regt voor Allen voorkomt in den laatsten Amsterdamschen' brief, leugen is. De redactie heeft naar haar zeggen bij het bestuur geïnformeerd en vernomen dat de vereeniging in ledental is toegenomen; niet afgenomen. De vraag is echter of niet in den laatsten tijd een groot aantal leden met den vroegeren president Mr. Faber de vereeniging hebben verlaten? Dat wordt niet door de Tijd tegengesproken en was juist uit een goede bron ter algemeene kennis gekomen. Of nu na de groote ontvolking, in de laatste dagen enkele nieuwe leden zijn toegetreden, doet niets ter zake. Be Tijd noeme slechts het cijfer der vroegere en der tegenwoordige leden b. v. in 1866, 1867 en 1868. Het ongemotiveerd ontkennen en voor leugenaar uitschelden is gemakkelijk; op bewijzen komt het echter aan. Anders staat de affirmatie tegenover de negatie."' Wij herhalen wat wij, op grond der opgaven vaa. het bestuur, over het getal leden van Regt voor Allen hebben medegedeeld. Tevens voegen wij er bij dat de vroegere prezident, de heer Ml' Paber, de vereeniging niet heeft verlaten, maar op het tijdstip, door hare statuten daarvoor bepaald, als prezident is afgetreden. Volgens deze statuten nemen de leden van het bestuur slechts gedurende twee jaren achtereen hun betrekking waar, en mogen dan niet onmiddellijk op nieuw benoemd worden. Van „groote ontvolking" is bij de vereeniging niets bespeurd. Zooals iv elk genootschap gewoonlijk plaats vindt, hebben, nu en daneenige leden bedankt, en zijn nieuwe leden aangenomen. Het getal der eersten is echter veel geringer dan dat der laatsten. Wij lazen dezer dagen in het Bagblad van Zuid-Holland dat de schrijver der amsterdamsche brieven in de Nieuwe Rotterdamsche Courant is de heer J. Domela Nieuwenhuis, voorzitter der kiezersvereeniging Burgerpligt.
De Staats-Courant meldt dat in de week van 12—18 Januarij 1868 zich geene gevallen van veetyfus in het rijk voordeden.
Z M. heeft ienoemd: tot burg. dsr gem. rastricum en Heemskerk, H. Zaalberg. Herbenoemd: tot schoolopziener in het derde .chooldistrikt der provincie Noordholland, A. .F. H. van der Toorn. .). Uylen te Oijen verleend eene gratifikatie van ƒlO en een loffelijk getnigschrift, wejens het raet levensgevaar redden van een kind uit de Maas aldaar, op den 3» Mei 1H67. Pensioen verleend aan E. Dambrink, viziteur 2de klasse by 's Rijks belastingen, van ƒ154... Op zijn verzoekeervol ontslagen: als waarnemend rijksadvokaat in de provincie Utrecht mr. C. T. baron van Lynden van Sandenburg, onder dankbetuiging voor bewezene diensten. J. U. Coorengel, rezident van Timor, vergund het aannemen der versierselen van kommandeur der orde van Christus, hem geschonken door Z. Al. den Koning van Portugal.
's GRAVENHAGE, 21 Jan. Naar men verneemt heeft het Z. M. den Koning behaagd, kwijtschelding van de doodstraf te verleenen aan J. de Koster, die door het provinciaal geregtshof in Zuid-Holland, wegens diefstal met verzwarende omstandigheden was veroordeeld, en is die straf veranderd in eene tuchthuisstraf voor den tijd van twintig jaren.
---

