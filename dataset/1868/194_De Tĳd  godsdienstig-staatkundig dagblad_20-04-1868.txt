AMSTERDAM, 18 April.
Pauperisme en Christendom is de titel van een merkwaardig werkje door den heer A. van Gestel S.J. vervaardigd , en onlangs bij den heer H. Bogaerts te 's Hertogenbosch in het licht gegeven. De geachte schrijver, die reeds zoo menig voortreffelijk geschrift heeft geleverd ter bestrijding der hedendaagsche dwaalbegrippen, betoogt hier met zijn bekende overredingsgaven, dat het godsdienstloos, zoogenaamd onzijdig onderwas niet het middel kan zijn, om het pauperisme uit te roeijen of te verminderen — zooals de liberalen het beweren; dat daartegen het onderwijs wel een groote kracht is, maar alleen wanneer dit onderwijs christelijk is. Derhalve een beschouwing der schoolwet onder het maatschappelijk en economiesch opzigt. Wij zullen eenige uittreksels van dit werkje geven, waarvan wij de gezette lezing aan al onze vrienden, die in dit onderwerp belang stellen, zeer kunnen aanbevelen. Heden brengen wij hun er de eerste bladzijden van onder de oogen, die, in aanschouwelijken vorm, doen uitkomen hoe barbaarsch de dwang is, welke den armen door een ultra liberale toepassing der schoolwet kan worden aangedaan, en reeds werkelijk — bij voorbeeld in de tweede stad des rijks — aangedaan wordt.
Eene noodlijdende vrouw, moeder van vijf jeugdige kinderen, komt in den feilen winter kloppen aan het kantoor van het burgerlijk armbestuur. Zij verschijnt er voor den eersten keer. Tot nu toe heeft zij onderstand genoten van de kerkelijke instellingen van liefdadigheid. Maar het gure jaargetijde, de slapheid van het werk, de duurte der levensmiddelen heeft het aantal hulpbehoevenden zoodanig vermeerderd, dat men aan ieder slechts betrekkelijk weinig kan geven. Zij heeft lang gewacht eer zij de gemeente ging lastig vallen; maar de hongerkreet harer kinderen heeft haar ■gedwongen het schaamtegevoel te onderdrukken. Zij meldt zich aan; een beambte komt tot haar, en nu heeft het volgende gesprek plaats: Beambte. Vrouw 1 moet gij ook bedeeling? Vrouw. Ach ja! Mijnheer! neem niet kwalijk; mijne kinderen... Beambte. Hoe oud zijn uwe kinderen? Vrouw. Ik heb er een van twaalf, een van tien, een Van Beambte. Gaan die kinderen naar de school? Vrouw. Ja Mijnheer! ik ben wel arm; maar ik wil, gelijk eene christen moeder betaamt, ze eene goede opvoeding bezorgen. Als de kinderen maar braaf zijn.... Beambte. Waar gaan zij op school? Vrouw. De jongens gaan in de nieuwe straat bij de broeders, en de meisjes.... Beambte. Dan krijgt gij geene bedeeling vrouw. Ga «erst uwe kinderen daar wegnemen, plaats ze op de gemeentescholen en kom dan maar eens zien. Vrouw. Maar, Mijnheer! Bij de broeders kost het niets; zelfs krijgen zij daar van tijd tot tijd een stukje kleederen. Beambte. Op de gemeenteschool kost het ook niets. Vrouw. Is er dan op de school der broeders iets dat »iet deugt? Beambte. Dat weet ik niet. Ik heb geen tijd te verpraten: ga maar. Vrouw. Maar Mijnheer! ik heb zoo groot gebrek; öiijne kinderen hebben niets te eten en in zes en dertig Uren is geen rook in den schoorsteen geweest. Beambte. Als uwe kinderen schoolgaan op de stadsbod, kunt gij krijgen. ''rouw. Maar Mijnheer! vroeger ging mijn oudste naar 'fenstadsschool; ik heb hem,er van moeten wegnemen, daar leerde hij de christelijke leering niet; en hij ging daar om met jongens, die hem veel wijzer maakten dan hij wezen moest; toen hebbeu ik en mijn man Sfizegd, hem bij de broeders te doen. Hij wordt dit ï&ar aangenomen, en de broeders bereiden ze zoo goed Voor. Beambte. Vrouw, gij hebt verkeerd gedaan. De stads- School is voor jongens van uw soort veel beter; want daar krijgen zij voldoend maatschappelijk onderwijs. Vrouw. ledereen stuit over de school der broeders. Zij letten zoo goed op de jongens. Ik kan er niet veel paar omzien, want ik heb zoo veel aan mijn hoofd; en ik ben bang dat zij belhamels worden, gelijk ik er al zoo velen gekend heb, en dan was ik nog dieper ongelukkig.
Beambte. Als uwe kinderen naar de stadsschool gaan, zullen zij later niet ongelukkig worden. „Onwetendheid is de bron van alle armoede," zeggen verstandige menschen die dat weten. Hadt gij de stadsschool bezocht in uwe jeugd, gij zoudt nu niet om bedeeling komen. Vrouw. Mijnheer! neem niet kwalijk, al zeg ik het zelf; ik en mijn man kunnen zoo goed lezen en schrijven als iemand bij ons op de straat, en rekenen ook; maar dat komt voor ons armen minder van pas. Doch daar kunnen wij niet van eten. Had mijn man maar werk en was alles maar niet zoo duur; ik zou niet Beambte. Hoor eensvrouwke! er is niets aan te doen. Ons reglement schrijft het zoo voor, en gij moet dit ook maar zeggen aan uwe buurvrouwen, dat zij niet meer te vergeefs komen. Ik heb daar eiken dag moeite mede, en ik heb wat anders te doen dan parlementeren met de vrouwen die op bedeeling komen. Verstaan? Vrouw, 't Is hard Mijnheer! maar ik mag toch mijne schapen niet van honger laten omkomen. Spoedig droogt de vrouw hare tranen af, om te verbergen voor de buren dat zij geschreid heeft. _ Den volgenden dag telde de openbare school drie leerlingen meer.
Zoo gaat het in meer dan ééne gemeente van ons land, onder de Grondwet van 48, waar liberalen het roer der gemeente in handen hebben.
In de heden gehouden zitting van Eerste Kamer der Staten-Generaal is de geheele indische begrooting, na korte diskussie, aangenomen met algemeene stemmen. Daarna is de Kamer op reces gescheiden.
In de gisteren gehouden zitting van den Gemeenteraad is de beraadslaging voortgezet over het adres van den heer Stumpff, verzoekende hem voor ƒ30,000 vrij geld, den overgebleven Parkgrond in eigendom over te dragen. Over dit voorstel staakten in de vorige zitting de stemmen, en het werd nu met 15 tegen 13 stemmen verworpen. Het voorstel van den heer Wildschut om dit verzoek van de hand te wijzen, en het vroeger raadsbesluit te handhaven tot verhuring dier gronden voor 20 jaar werd met 15 tegen 12 stemmen aangenomen.
Bij den grooten indruk, dien de bezigtiging van het kruisbeeld, gezegd van Keizer Karel den Ve, op nieuw op de bevolking onzer hoofdstad maakt, meenen wy de aandacht te mogen vestigen op de daarvan bij onzen uitgever verkrijgbaar gestelde uitmuntende fotograliën. Wij voegen daar de opmerking aan toe, dat deze fotografiën vooral kunnen strekken als een kostbaar souvenir van de beschouwing van het beeld; maar dat de onbeschrijfelijke uitdrukking, inzonderheid van het hoofd des Gekrüisten, zelfs door de beste fotografen niet is terug te geven. Nogtans zullen degenen, die niet in de gelegenheid waren het kunststuk-zelf te zien, gewis met hooge belangstelling de fotografie ontvangen.
Het comitee van effekten-handelaren te Rotterdam heeft zich in een adres gewend tot het oostenrijksche ministerie, en tot het Huis der Afgevaardigden vanden oostenrijkschen Rijksdag, om te protesteeren tegen de aanhangige financiële plannen. Het comitee verklaart, dat de buitenlandsche schuldeischers van Oostenrijk niet ongeneigd zijn zich opofferingen te getroosten, ten einde het evenwigt in de staats-financiën te herstellen daar men uitgaat van de meening, dat Oostenrijk zijne financiële verpligtingen zal nakomen; maar juist dit krediet zal door de verhooging der coupon-belasting van 7 0p 17 pet. zeer worden geschokt. Het comitee wijst er op, dat de belasting op vaste eigendommen, meer dan nu geschieden zal, behoort te worden verhoogd, en dat de couponbelasting slechts als tijdelijke moatregel behoort te worden ingevoerd. {A. C.)
Z. M. heeft benoemd: lot burg. der gem. Voerendaal. W. Piet « '™ leeraren aan de Rijks- hoogere burgerschool te Zwolle, J. H.T. de Vogel en J. G. W. Postel; tot notaris binnen het arrondissement Dordrecht, ter standplaats de gem. Klaaswaal A. M. van Drongclen; Rotterdam, ter standplaats de gem! Rotterdam, H P. Maronier; tot kommissaris van rijkspolicie te Zaandam, M. Ypey. Bekrachtigd de benoeming van P. C. Swemer, tot sekretaris der gem. Beesd. Bevorderd tot minister-rezident, de zaakgelastigde mr. J. W. van Lansberge. Op zijn verzoek eervol ontslagen: als leeraar aan de Eijks- hoogere burgerschool te Zwolle, H. Mulder.
---

EERSTE KAMER.
Zitting van Vrijdag 1 7 April. In deze zitting zijn zonder beraadslaging en met algemeene stemmen aangenomen de wetsontwerpen: 1° tot beschikbaarstelling van de gelden wegens de door het Departement van Oorlog gedane verstrekkingen, over 11:6:3; 2° tot het verleenen van de hoedanigheid van Nederlander aan F. W. von Laer en tien anderen; 3° tot verandering der grenzen tusschen de gemeenten Haarlemmerliede en Spaarnwoude en Sloten; 4° tot. verandering der grenzen tusschen de gemeenten Oostzaan en Wijdewormer. De heer van der Lek de Clercq heeft, namens de Kommissie voor de Verzoekschriften, eenige verslagen uitgebragt, met welker konkluziè'ii de Kamer zich heeft vereenigd.
EINDHOVEN, 14 April. Wederom is het kanaal alhier doorgebroken, doch thans aan de tegenovergestelde zijde van waar vóo'r eenigen tijd zulk een ongeval plaats had. Gelukkig dat spoedige en krachtige hulp zich vereenigde, om het vergrooten van de doorbraak te voorkomen; doch niettegenstaande dat reeds honderde zakken met keijen, zand, hooi enz. sedert namiddag vier ure daarin zijn gestort, is men tot op heden avond nog niet geslaagd in het dempen, en wordt den geheelen. nacht onverpoosd doorgewerkt.
---

Telegrammen.
PARIJS, 17 April. De korrektionele regtbank heeft verklaard geene termen tot vervolging van den heer de Kervéguen te vinden, op grond dat de dagbladen verlof tot het openbaar maken der dokumenten-Lavarenne hadden gegeven. Het gerucht, volgens hetwelk de deensche minister van oorlog Raasloff naar Parijs is gekomen, om aan de fransche regering een voorstel te doen tot overneming van het west-indische eiland Sainte Croix, wordt voor onwaar gehouden. MARSEILLE, 17 April. Prins Napoleon is heden alhier scheep gegaan naar Genua. WASHINGTON, 16 April. Het proces van Johnson wordt voortgezet. Er zijn bewijzen bijgebragt van den kant der verdediging, dat Johnson pogingen gedaan heeft om de kwestie, of Stanton regt had minister van. Oorlog te blijven, door de regterlijke magt te doen uitmaken. SOÜTHAMPTON, 17 April. Uit New-York is alhier ' de Cambna aangekomen. Onder de medegebragte berigten vindt men, dat uit eene aan het Kongres overgelegde korrespondentie blijkt, dat de heer Seward in Engeland voorstellen heeft gedaan, ten einde te bewerken, dat Groot-Brittanje en de Vereenigde Staten in hunne wetgevende vergaderingen de regten der geneutrahzeerde burgers van beide staten onderling regelen. De regering van Kanada heeft eene groote belooning uitgeloofd voor f hem, diefden moordenaar van Mc. Lee> denkelijk een Fenian, in handen der politie levert. PESTH, 18 April. De redakteur Meszaros, is wegens laster, ten aanzien van den minister van Oorlog ge. pleegd, door de jury voor drukpersdelikten tot eenjaar gevangenisstraf veroordeeld. Door zijn bekentenissea zijn verscheidene afgevaardigden van de uiterste linkerzijde gekompromiteerd. PLYMOUTH, 18 April. Het west-indische mail. stoomschip Plata is aangekomen. In Guyaquil heeft eene aardbeving plaats gehad. In Salvador is men beducht voor cholera. In Guatemala heerscht gele koorts. In Peru en op de eilanden is de gezondstoestand gunstig. DRESDEN, 17 April. De Eerste Kamer heeft besloten goed te keuren, dat hare vergadering met vijf leden, door den Koning te benoemen, wordt vermeerderd; doch de verdere hervormingen, welke waren voorgesteld, heeft zij verworpen. STOCKHOLM, 17 April. Aftonbladet meent dat de ministers van Buitenlandsche en van Binnenland sche Zaken in allen gevalle na de zitting van den Rijksdag zullen aftreden; doch dat de ministers van Oorlog en Financiën zullen aanblijven. FLORENCE, 17 April. In de_ vergadering der afgevaardigden trok de heer Ricciardi zijn wetsontwerp tot hervorming der kieswet in. De minister van binnenlandsche zakeu verklaarde zich bereid morgen te antwoorden op een interpellatie, betreffende het gebeurde te Bologna.
---

