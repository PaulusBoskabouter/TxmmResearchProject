AMSTERDAM, 28 Oktober.
De Kerkelijke Courant van de Ned. Hervormde Synode klaagt, dat „bij den ouderlingen twist wordt vergeten of ter zijde gesield wat vereenigt, en gezocht naar dat wat scheidt; weggenomen wordt voor menigeen wat 4e grond was van zijn geloof." Wij begrijpen niet goed «et verband van deze twee naast elkander geplaatste Want waar voor menigeen wordt weggenomen de grond was van zijn geloof, hoe kan daar nog worden, dat vergeten wordt wat scheidt en gezocht naar wat vereenigt? Welke vereeniging is er hogelijk tusschen pantheïsten, rationalisten en geloo- Tigen? En hoe is het mogelijk dat zij niet gescheiden borden en blijven?
Wat is er tusschen hen, dat ben nog vereenigen tan? Afkeer van de katholieke Kerk? En is het misschien daarom, dat de Kerkelijke Courant treurt, dat »de deelneming aan de protestantsche genootschappen Verflaauwt," en dat „de zoogenaamde verdraagzaamheid, uie eigenlijk onverschilligheid is, veld wint?" Indien dat de bedoeling is van de Kerkelijke Courant, waar Is dan haar geloof? Is het genoeg om Protestant te Zijn, dat men de katholieke Kerk haat? En is opgrond *vn dien haat ecu zamenleven in de hervormde Kerk mogelijk, b. v. tusschen Groen van Prinsterer en Pierson? Zoo zou dus het officieele orgaan van de ned. hervormde synode in zijn niet officieel gedeelte de leer Verkondigen, dat de hervormden tot grondslag van hun kerkgenootschap slechts één dogma meer over nebben, namelijk dit, dat de hervormden verpligt zijn de katholieke Kerk te haten. Waarom de katholieke Kerk haten? Niet om het geloof, dat wil'zeggen, niet om de christelijke waarheid, niet om het Evangelie; want de geloovige Protestanten hebben nog eenige evangelische waarheden met ons gemeen, terwijl'de rationalisten en pantheïsten, alles verwerpend wat bovennatuurlijk is, in zake van geloof met de geloovigen niets meer gemeens hebben. Wij roepen hier de Protestanten zelven Op, om te oordeelea. Een pantheïst gelooft aan niets, zelfs niet aan het bestaan van den eenigen waren God, dien hij loochent en in plaats waarvan hij een valschen God -telt. Een rationalist erkent nog het bestaan van God, maar loochent dat Christus God en mensch is te zataen, loochent de H. Schrift en alle bovennatuurlijke waarheid. Bij hem is de H. Schrift niet Gods onfeilbaar woord, en wordt de Zaligmaker slechts geteld Onder de groote geniën: als Plato en Socrates. Door heiden wordt geheel en al verworpen wat bij de geloovige Protestanten de grondslag is van hun geloof, en daarom ook alle geloof. Wat is er nu dat al deze vereenigt met hen, die gelooven in den waren God, drievuldig in persoon en één in wezen, in Christus, God en öiensch, die door zijn kruisdood de wereld heeft verlost van de zonden, euz.? Niets hoegenaamd. En moeten nu de Protestanten de katholieke Kerk haten, die al die waarheden belijdt en leert, omdat zij meer dan de Protestanten gelooft en belijdt? Dat is immers, gedachteloos en daarbij wijkt de rede geheel en al voor den kerkelijkeu hartstogt. Maar dit is niet het eenige bewijs van gedachteloosheid, dat de Kerkelijke Courant bij den pauselijken brief levert. Een ander bewijs is dit, dat zij poogt het te doen voor-omei., dat de Paus de Protestanten uitnoodigt ;/tot algemeene toetreding tot de katholieke Kerk", omdat hij zonder de Protestanten geen algemeen Koncilie kan houden! Vooreerst is die voorstelling in zoo verre onjuist, dat de Paus niet de verwachting te kennen geeft dat de Protestanten vóór het Koncilie tot de katholieke Kerk terug zullen keeren; het tegendeel is waar, hij hoopt dat zij door, dat is dus gedurende of na het Koncilie mogen terugkeeren. Ook worden de Protestanten door den Paus niet uitgenoodigd om in het Koncilie zitting en aan de Werkzaamheden, als leden van het Koncilie, deel te nemeu; verre van daar: zij worden verzocht naar Rome te komen, ten einde te onderzoeken wat het Koncilie besluiten zal en dat te toetsen aan hunne vooroordeelen. De Paus roept hen op, om van hun vrij onderzoek een gebruik te maken, wat zij nog nooit gedaan hebben, namelijk om eens na te gaan wat de katholieke Kerk is, wat zij leert en doet: iets, wat de Protestanten altijd verwaarloozen te doen, middelerwijl zij voortleven op valsche, geheel leugenachtige voorstellingen, die hen voor drie eeuwen door hartstogtelijke lieden zijn medegedeeld. Wat nu de meening van de Kerkelijke Courant, veronderstellender wijs aan den Paus toegedacht, betreft, dat hij geen algemeen Koncilie zou kunnen houden, zonder de Protestanten, — dit wordt zoo blijkbaar door den apostolischen brief tegengesproken, dat het ounoodig is bij deze veronderstelling stil te staan; maar dat de Kerkel. Courant zelve die meening belijdt en verdedigt is wel dwaas, maar daarom niet vreemd.
„Eene algemeene kerkvergadering," zegt zij, ;/is sedert de kerkhervorming eene onmogelijkheid geworden. De scheuring, toen ontstaan, heeft haar voor altijd belet." Het blad begaat hier tweederlei, niet geringe vergissing. Tot de algemeene kerkvergaderingen zijn steeds opgeroepen hoofdzakelijk de bisschoppen. Dewijl nu de Protestanten, of, gelijk bij ons, de bisschoppen verworpen hebben, of waar zij ze wilden behouden, geen wezenlijke bisschoppen, maar slechts den naam hiervan hebben bewaard; zoo is het blijkbaar, dat de Paus de Protestanten bij gemis van bisschoppen niet tot het algemeen Koncilie kan oproepen, en dat ook daarom het algemeen Koncilie van Pius IX, zelfs in den zin van de Kerkelijke Courant, toch een algemeen Koncilie blijft. Het blijkt immers uit de geheele kerkelijke geschiedenis klaar, dat een algemeen Koncilie gevormd wordt door bisschoppen, al is het dat niet alle verschenen zijn, ofschoon alle moeten worden opgeroepen en verpligt zijn te komen, als zij kunnen.
De tweede vergissing van dè Kerkelijke Courant is, dat het Protestantismus niet slechts eene scheuring, maar eene ketterij, een geheele afval van de Kerk is. Wij zeggen het Protestantismus; maar niet ieder Protestant. De Kerk kan derhalve algemeene Konciliën houden, ook na de protestantsche her- of misvorming. Dat heeft de Kerk ten allen tijde zoo gedaan; o. a. ten tijde van de Arianen. Destijds had het Arianismus eene uitgebreidheid genomen in verhouding tegenover de katholieke Kerk, ruim zoo uitgestrekt, als thans het Protestantismus: hetgeen de Kerk niet heeft verhinderd in meer dan één Koncilie het Arianismus te veroordeelen: hetgeen toen gezegende vruchten heeft gedragen; want die veroordeeling van het Arianismus heeft niet alleen de katholieke Kerk behoed voor die dwaling, maar die tevens zoo krachtig bestreden, dat het Arianismus er onder bezweken en tien eeuwen lang uitgeroeid is geweest, totdat Luther kwam met Calvijn en beide Socijn voortbragten en Servet, welke laatste er te Geneve openbaarlijk om verbrand is. Dit hulpmiddel bedwong het modern Arianismus voor een tijd; maarthet lag in den aard van het Protestantismus, dat het de waarheid van Christus' Godheid loochenen moest, en thans triomfeert die leer onder de Protestanten. Misschien is het wel voor een groot gedeelte daaraan te danken, dat Gods goedheid aan Pius IX het plau heeft ingegeven om een nieuw algemeen Koncilie zamen te roepen ter bestrijding van die groote dwaling, de rampzalige moeder van de gruwelen, die wij beleven in de 19c eeuw.
Wij betwijfelen het of de Kerkelijke Courant w.eet wat een algemeen Koncilie is en of zij wel ooit van eenig algemeen Koncilie heeft kennis genomen. Anders zou zij onmogelijk kunnen schrijven wat volgt. „Wit Pius IX zoodanige vergadering houden en haar „„algemeen" noemen, dau dienen de Protestanten terug „te keeren, of zij is, in strijd met haren naam, niet „algemeen. Velen zullen dat inzien, als zij naar de „vergadering opgaan, en met weemoed denken aan „vroegere dagen, toen men werkelijk algemeene vergaderingen der christelijke Kerk houden kon."
Dat er velen te Rome met weemoed den tijd zullen betreuren, toen de Kerk zigtbaar met der daad en in waarheid één was, is ontwijfelbaar, en gewis zullende Katholieken dit misschien nog meer dan vele Protestanten bejammeren; maar wij hebben van de Protestanten, die opregt van zin naar Rome zullen gaan, om te ziea en te hooren en te onderzoeken wat het aanstaand Koncilie verrigten zal, de verwachting, dat zij daar den vroegeren tijd betreurend, daarin een reden te meer zullen vinden om tot de katholieke Kerk terug te keeren, zonder daarbij een oogenblik te denken, dat het aanstaand Koncilie geen algemeen Koncilie is. Dat Koncilie toch zal zijn wat alle algemeene Konciliën geweest zijn ; namelijk: eene vergadering yan bisschoppen , uit alle oorden der wereld opgeroepen en zooveel mogelijk bijeengekomen. Geen algemeen Koncilie is ooit iets anders geweest, en zoo het iets anders was, dan is het slechts daarom tot een algemeen Koncilie gemaakt, omdat de Pausen van Rome goed vonden om het zoo te verklaren.
Wij vernemen met genoegen, dat de vereeniging tot aanleg van een rij- en wandelpark te Amsterdam eene ernstige poging zal doen, om dat park naar het oorspronkelijke plan te voltooijen. Vanden beginne af heeft bij de even edelmoedige als milde ontwerpers het denkbeeld voorgezeten, om ten genoegen van onze stadgenooten het park voort te trekken tot aan den Amstelveenschen Weg. De eene helft is thans voltooid, dank hebben de aanzienlijke bijdragen voor dit doel, aan het bestuur van dit park, thans Vondelspark genaamd, geschonken. De andere helft wenscht de vereeniging nu gedurende dezen winter te gaan aangrijpen. Het daarvoor ontworpen plan is prachtig en zal het park tot één schoon geheel vormen, dat der moeite waard zal zijn om het te bezoeken. Eene wandeling door het park, zooals het worden moet, zal werkelijk eene wandeling mogen genoemd worden. Het nieuwe plan stelt voor een laan in regte lijn aan te leggen, die ruim 800 ellen lang en 25 ellen breed zal zijn; daarenboven komt in het plan voor een gebouw voor muziekuitvoeringen. Voor wandelaars, paardrijders en rijtuigen zal het een genoegen zijn door het park den Amstelveenschen Weg te bereiken en een schoonen toer te maken.
Wij weten niet, dat er iets kan worden gedacht, dat meer tot verfraaijing en tot algemeen vermaak en genoegen van Amsterdam kan strekken dan dit park, dat nu reeds door giften van aanzienlijken voor de helft daargesteld, de voltooijing wacht door den aanleg van de andere helft. Er is intusschen eene vrij groote som gelds noodig om het werk te voleindigen. Het bestuur meent, dat daarvoor ruim ƒ 130,000 zal moeten besteed worden.
Met blijdschap zien wij, dat de vereeniging, op de sympathie van het publiek betrouwend, de uitvoering daarvan wil ondernemen en voor dat doel giften vraagt aan ieder ingezeten van de hoofdstad, in staat en willens om er iets voor veil te hebben. Eene onderneming, die tot ieders genoegen strekt, verdient ook ieders medewerking, en gewis zal niemand zich weigerachtig betoonen om naar staat en vermogen het zijne daartoe bij te dragen. Vele handen maken^zwaar werk ligt, en vele kleine giften maken vereenigd eene groote som uit. Laat de burgerij hier met vereenigde kracht optreden, en zij zal een uavolgenswaardig voorbeeld aan Nederland en Europa geven, met uit vrijwillige bijdragen, buiten de regering van stad en land om, een^park te scheppen , dat ieders bewondering verdient.
Na het heftig onweer, dat dezen nacht heeft gewoed, vernemen wij van vele zijden geruchten omtrent ongevallen van branden enz., daardoor veroorzaakt. Bijzonderheden worden echter niet medegedeeld. (_f. Ct.)
Volgens berigten van den nederlandschen konsul te Leipzig zal er op het einde van Mei 1869 aldaar eene tentoonstelling gehouden worden van werktuigen, voortbrengselen en benoodigdheden van molens, bakkerijen alsmede van landbouw, voor zoover deze met de beide eerstgenoemde takken van nijverheid in reo-tstreekscb. verband staat.
De audiëntie van den minister van Binnenlandsche.
Zaken zal op Zaturdag den 31n Oktober aanstaande niet plaats hebben.
Bij koninklijk besluit van den 26n dezer, is aan J. Epskamp te Veenendaal en aan A. J. Pijpenzeel te Gouda vergunning verleend tot het aannemen en dragen van het hun door Z. H. den Paus toegekende kruis Fidei et Virtuti.
Z. M. beeft benoemd: tot burg. der gem. Hennaarderadeel, IJ. Rodenhuis IJ.-Bzn.; tot inspekteur van het lager onderwijs in de provincie Utrecht, L. Mulder; tot notaris binnen het arrondissement: Winschoten, ter standplaats de gem. Finsterwolde, mr. A. H. Koning; 's Gravenhage. ter standplaats de gem. 's Gravenhage, H. van Reyn Cz.; Leiden, ter standplaats de gem. Leiden, mr. A. .T. Wijnstroom; tot kommies bij het Departement van .lusticie, <T. .1. van der Harst; tot lid van het kollegie van regenten over het huis van arrest te Zutphen, dr. I van der Klst, te Sneek, O. G. Bnngenberg; herbenoemd: tot burg. der gem. Hedikhuizen, M. van Hooff; bekrachtigd de benoeming van C. Francis, tot sekretaris der gem. Harencarsfel; pensioen verleend aan: C. P. F. G. van Èmde, generaal-majoor, van ƒ2400; E. A. E. baron Dibbets, intendant der 2de klasse, ƒ1500; J. L. E. Juta, luitenant-kolonel der infanterie, ƒ1600; eervol ontslagen bij het Departement van Justicie: als hoofdkommies, A. L. van der Harst; als kommies, J. L. Le Rutte; op hun verzoek eervol ontslagen: als referendaris bij het Departement van Binnenlandsche Zaken, jhr. E. W. J. Six tot Oterleek; als lid van het kollegie van regenten over het huis van arrest te Sneek, R. Feenstra, beide onder dankbetuiging voor bewezene diensten; als inspekteur van het lager onderwijs in de provincie Utrecht, mr. A. J. W. Farncombe Sanders; als notaris te Leiden, A. Wijnstroom; jhr. F. M. Lycklama a Nyeholt vergund het aannemen en dragen der orde van den Leeuw en de Zon sde klasse, hem door Z. M. den Schach van Perzië geschonken.
LEEUWARDEN, 26 Okt. Twee der gisteren nacht uit het tuchthuis ontvlugten, van den Assem en Klokkers, zijn reeds weder in hun oud verblijf. De eerstgenoemde is gisteren avond, omstreeks 9 ure, alhier in de Speelmanstraat gearresteerd door den policiedienaar der le kl. van der Veer, nadat deze kennis had bekomen, dat een verdacht persoon ten huize van den in die straat wonenden R. C. geestelijke had gebedeld, de laatstgemelde heden nacht op den weg naar Groningen te Kooten door burgers, waarna hij eenige uren later onder geleide van twee rijksveldwachters hier is aangekomen. Klokkers was in gezelschap van Schafstal, die het echter wist te ontkomen, doch, nu men zijn spoor eenigzins kent, des te krachtiger wordt nagezet. Van Spelleken en Seip weet men tot dus ver alleen, dat zij gisteren avond op den weg naar Heerenveen zijn gezien. Wat de twee schildwachten betreft, die bij betere waakzaamheid of pligtsbetrachting de vlugt hadden kunnen voorkomen, zoo verneemt men, dat de een, die op het zoogenaamde Blokhuisplein stond, zich heeft laten misleiden door de burgerkleeding, waarvan de gevangenen zich op het magazijn hadden voorzien, en dat de ander, een zeer jong soldaat, die aan den grachtkant bij de droogerij stond, ofschoon hij de ontvlugting bemerkte, door vrees en angst gedreven, zich heeft stil gehouden ! Laatstgenoemde, die getoond heeft zoo weinig zijn pligt te begrijpen, bevindt zich in militair arrest. De militaire wacht aan het tuchthuis is versterkt. (2-.) ROTTERDAM, 27 Okt. Aan de markt waren heden de prijzen van het vee als volgt: runderen, lste kwaliteit 65 et., 2de kwal. 50 et.; kalveren, lste kwal. 90 et., 2de kwal. 70 et.; schapen 55 et.; varkens van 42 tot 58 cents: alles per n. ffi. De prijzen der boter als volgt: lste kwal. ƒ69; 2de kwal. ƒ66; 3de kwal. ƒ62.
---

DE TIJD, NOORD-HOLLANDSCHE COURANT.
I" 6512,
>Dit blad verschijnt te Amsterdam, Dagelijks behalve des Jondags. Het abonnement voor 3 maanden is ƒ5.00, voor de 'litenstcden franko p. p. ƒ6.00. Brieven, Gelden, enz. __a__.o te adresseeren aan het «Bureau **n db Tijd."
Donderdag £9 Oktober. 1868.
Dieu et mon droit.
Advertentiën van Zes i egels en daar beneden worden tegen ƒl.OO geplaatst, meer dan Zes regels tegen 15 cents de regel Voor alle advertentiën wordt bovendien 35 cents zegelregt betaald. Voor groote letters betaalt men naar de plaatsruimte meer. gfly Allo Boekhandelaars en Postdirekteuren nemen Advertentiën aan.
---

