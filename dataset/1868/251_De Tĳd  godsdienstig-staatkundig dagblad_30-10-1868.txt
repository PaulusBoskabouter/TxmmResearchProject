AMSTERDAM, 29 Oktober.
Het ongeluk van onze liberalen, als zij aan 't roer Van staat komen, is, dat zij in de oppozitie geweest zijn. In de felheid van den strijd tegen elk behoudend ministerie grijpen zij langs alle zijden naar wapenen rond, die geschikt kunnen zijn om het behoudend kabinet omver te werpen. Naderhand, als het ministerie gevallen is, en de mannen van de oppozitie zelven aan het werk moeten, om te regeren, dan blijkt het maar al te dikwerf, dat zij afgekeurd hebben wat niet Zoo geheel verwerpelijk was, of geëischt hebben wat beter achterwege behoort te blijven. Als wij den heer Fransen van de Putte en den tegenwoordigen minister van Binnenlandsche Zaken, den heer Eock, uitzonderen, zijn over bet geheel genomen de liberale ministers niet half zoo liberaal geweest in het ministerie, als zij voorgaven te zijn in de oppozitie. De eerste viel van een koopmanskantoor in de Tweede Kamer, en de tweede klom van een burgermeesters plaats op tot het kabinet in het Binnenhof. Beide, vlug van geest en tong, vol Vertrouwen op zich zelven, steunend op onloochenbare kapaciteiten, misten de ervaring van het politiek bedrijf, en dachten het land te kunnen regeren als een handelszaak of als eene gemeente. De ondervinding moest hun nog leeren, dat er verschil is tusschen het bestuur Van een stad of zaak en het bestuur van een land.
De koloniale oppozant, minister geworden, heeft in korten tijd te veel bedorven of laten bederven, dan dat het ooit weer goed te maken is. De burgemeesterminister daarentegen, die geen politieke antecedenten had, toen hij aan het bewind kwam, heeft nog geen andere fout begaan, dan dat hij zich dadelijk versprak en zich zelven en zijn kollegaas —men zegt zonder hen geraadpleegd te hebben — bond aan een programma, dat niet vol te houden is. Evenwel heeft hij later, beter ingelicht, al spoedig eene brug gemaakt, die hem veroorlooft, zoodra hij het zal willen , over te stappen uit zijn eenmaal ingenomen stelling tot die zijner tegenstanders.
De heer Thorbecke heeft in zijn tijd de onhandigheid gehad, om in de oppozitie steeds vrij radikaal te zijn en de veldtogten, door den heer Fransen van de Putte tegen het koloniaal beheer ondernomen, mede te maken. Maar werd de heer Thorbecke van oppozant minister, dan werd het radikalismus voor een groot deel ingerukt, en trad de staatsman op, die veel meer Van het gezag hield dan menig zoogenaamd behoudsman. Nu is de heer van Bosse aan de beurt, welke, als de heer Thorbecke, maar op verre na piet met diens staatskennis, in de oppozitie zich duchtig laat gelden, en, als het tijdperk der oppozitie verloopen is, om in een kabinet als' minister van Einanciën op te treden, zeer belast blijft met de verklaringen, toen hij in de oppozitie was, gegeven.
Wij hebben thans voor ons liggen het voorloopig verslag van de beraadslaging der Tweede Kamer in de sektiën over de Staatsbegrooting van het dienstjaar 1869. Dat voorloopig verslag heeft bij hoofdstuk I zamengevat de beschouwingen van algemeenen aard, die in de sektiën der Kamer over dit ministerie zijn in het midden gebragt.
Men vindt daar op nieuw besproken het in de parlementaire geschiedenis ongehoorde feit, dat een staatsman een kabinet vormt en zelf daar buiten blijft, en in een tweeslagtige pozitie noch visch, noch vleesch is : ecu feit, niet te regtvaardigen door het beweren, dat men het ministerie wilde vormen uit personen, die tot dusverre vreemd waren gebleven aan den parlementairen strijd; want, als men dat beoogde, had Thorbecke het mandaat van een ministerie te vormen niet moeten aannemen en den Koning een ander persoon, die buiten den parlementairen strijd was, als vormer van het kabinet kunnen aanwijzen. Wij zijn overtuigd, dat, als de heer Bochussen gedaan had wat zich de heer Thorbecke veroorloofd heeft te doen, de gansche liberale partij daartegen in geweldig verzet zou zijn gekomen. Een andere grief wordt tegen de benoeming van den minister van Buitenlandsche zaken aangevoerd, namelijk de onregelmatigheid zijner benoeming, gepaard met de toezegging in de Staats-Courant, dat hij later bij eventueële vakature zou kunnen benoemd worden tot eene ambassade. Wij achten deze grief niet gegrond. Er zijn in ous korps diplomatiek, tot schade van ons land, zelden leden te vinden, die bij voorkomende gelegenheden lust zouden hebbeu om de portefeuille van Buftenlandsche Zaken te aanvaarden. Als zulke belofte, als nu in de Staats-Courant voorkomt, den heer Boest van Limburg tot de aanneming zijner portefeuille heeft kunnen bewegen, doet het ons genoegen, dat men hem de taak aldus smakelijk heeft weten te maken. Wij zeggen dat niet om den persoon, maar om het beginsel, omdat wij 't wel mogten wenschen, dat die portefeuille, in onze dagen van hoog belang, eenigerwijze begeerlijk werd gemaakt aan onze door veeljarige praktijk gevormde diplomaten, die thans bijna nooit zyn te bewegen om bij ons als minister van Buitenlandsche Zaken op te treden, ten gevolge waarvan herhaaldelijk het beheer van dat departement is toevertrouwd geweest aan onervaren en, wat erger is, aan onbekwame handen. Het komt ons voor, dat men wel iets mag doen, om in deze vooral in onzen gevaarlijken tijd gewigtige aangelegenheid eenige verbetering te brengen. Daarna erlangt de minister van Koloniën het bezwaar, dat hij omtrent zijne te volgen rigting, wanneer hij daarover ondervraagd werd, of niets of zoo weinig, dat het niets blijft, antwoordt. Zeer liberaal, sinds Thorbecke zijn fameus program heeft gegeven in de bekende vier woorden: wacht op mijne daden. Maar is de konservatieve partij aan het roer, dan wil het liberalismus op geen daden wachten; dan wordt er gevraagd in 't oneindige en interpellatiën volgen op interpellatiën-. alles meet haar fijn uitgelegd en verklaard worden en het is met vragen nooit gedaan. Maar nu heet het van de liberale partij omtrent den minister, die geen antecedenten heeft, dat hij zich genoeg verklaard heeft, nota bene, na niets gezegd te hebben!
De heer van Bosse integendeel heeft te veel gepraat, toen hij in de oppozitie was tegen den graaf Schimmelpenninck , die, omdat hij graaf was, verklaard werd geen genoegzame kennis te bezitten van het departement van Financiën. .In ons land schijnt bij de liberale partij het verstand slechts een monopolie te zijn van burgerlijke lieden, als de heer van Bosse, die, omdat hij geen graaf is, in het bezit is van een geuzurreerde reputatie. Er is niemand in den lande, zelfs niet in de liberale partij, die den heer van Bosse aanziet voor een staatsman. Op dat punt is de publieke opinie bij ons anoniem. Maar daarom beweren wij ook, dat wie geen staatsman is, ook geen zoo groot financier kan zijn als men wel van hem maken wil.
De heer van Bosse — wij hebben meermalen die getuigenis afgelegd —is een man, die op de duiten past en zich niet verrijkt met het goud, dat door zijne vingers gaat: deze laatste verdienste is in Nederland niet ongewoon. Zeldzamer is een zuinig minister van Financiën; maar men kan ook te zuinig zijn, als de zuinigheid niet wordt voorgelicht en bestuurd door het beleid en het doorzigt van den staatsman. Dit is het geval geweest met den heer van Bosse in vereeniging met den heer Thorbecke. Als men thans klaagt, dat in de laatste jaren zoo vele millioenen zijn verslonden door de departementen van Oorlog en Marine, dan is het alleen, omdat voor jaren door de liberale partij met behulp van den heer van Bosse zooveel is bezuinigd, dat het materieel, voor beide departementen benoodigd, in geval wij, als nu, behooren op alles voorbereid te ziju, genoegzaam geheel ten gronde was gegaan. Nu moet voor zware kosten hersteld worden wat vroeger door bezuiniging is verwaarloosd. Als derhalve de heer van Bosse den naam van zuinig minister heeft verdiend, dan valt er dit op af te dingen, dat hg te zuinig is geweest en daarom niet voordeelig zuinig. Daarbij komt dat hij graaf Schimmelpenninck heeft bestreden, die naar waarheid den toestand onzer financiën niet gunstig had afgeschilderd. Hij had, zoo heette het toen, de kleuren voorbedachtelijk verdonkerd, en wat hij voorstelde te doen was dwaas en kon geen daglicht zien.
Nu is de heer van Bosse zijn opvolger geworden, en ligt hij onder de verpligting, om den toestand, ofschoon hyj dien niet bloeijend kan noemen, toch helderder ,or te stellen dan zijn grafelijke voorganger gedaan had. Maar daarin ligt juist de moeilijkheid. De heer van Bosse schat de opbrengst der belastingen veel te hoog, opent verwachtingen omtrent de koloniale baten, die verre gaan boven de maat, en een en ander is in volkomen strijd met de feiten. Belastingen en koloniale produkten met de prijzen daarvan staan beneden het peil, dat de heer van Bosse voorspiegelt.
Daarbij komt, dat de heer van Bosse, om zijn naam van zuinig minister te handhaven, de behoefte heeft gevoeld om te bezuinigen. Hij roemt dan ook op de bezuinigingen, die hij aanwijst. Maar op de keper beschouwd, komt hetgeen hij wezenlijk bezuinigd heeftop zoo weinig neer, dat het niet noemenswaard is. Hij behelpt zich hier met groote woorden en met bedriegende vertooningen, en moet daartoe zijn toevlugt nemen bij gebrek van iets beters, omdat hij in de oppozitie gesproken heeft wat hij nu als minister niet kan waar maken. Hij doet thans als minister boete voor de oppozitie, die hij tegen zijn voorganger heeft gevoerd.
De Amsterdamsche Courant geeft het volgende verhaal omtrent de overbrenging der Nijlpaarden in Natura Arhs Magistra naar hun vergroot verblijf. „Onze hippopotami werden den 19 April 1860 in halfvolwassen toestand in de diergaarde ontvangen en hun ver-, blijf werd, hoewel voorloopig, hecht en doelmatig genoeg ingerigt om aan deze kostbare dieren eene behoorlijke verpleging te waarborgen. Intusschen nam hun wasdom verrassend toe en de behoefte aan een grooter en steviger verblijf deed zich meer gevoelen. Plaatselijke en andere bezwaren stonden intusschen den opbouw daarvan in den weg. De geaardheid en physieke kracht dezer dikhuiden maakten het wenschelijk den afstand tusschen het op te rigten gebouw en hunne verblijfplaats zoo gering mogelijk te maken, opdat de dieren, na de voltoorjing van den stal, tusschen twee te stellen afschuttingen, van de oude naar de nieuwe woning konden overloopen'. Tot volvoering van dit plan was het noodig het perceel" waarin voorshands de bibliotheek was geplaatst, af te' breken; doch dit kon weder niet geschieden, vóór dat het nieuwe gebouw, voor de boekerij bestemd, kon worden betrokken. Toen de ontwerpen in zoo verre o-ereed waren deed zich voor het Genootschap de gelegenheid op, dê fabriekgebouwen en de terreinen van den voormalïgen Rijks pelmolen Java-Carolina aan te koopen, en het hoofdgebouw van genoemd etablissement kon tot een uitmuntend verblijf voor de nijlpaarden worden ingerigt. Door dezen maatregel konden duizenden worden bespaard, doch het overbrengen der kollossale dieren bleef een punt van groot bezwaar: de afstand van den ouden tot den nieuwen stal bedraagt p.m. 280 ned el. De verbouwing werd intusschen met moed ondernomen en de bezwaren der verhuizing door overle»- en voorzigtigheid bestreden. Op eene spoorbaan, waartoe het materieel door den heer B. J. Nijkerk, lid des Geuootschaps, kosteloos was afgestaan, werd een transportwagen gebouwd, die aan de vereischten van soliditeit, luchtverversching en snelle opening en sluiting volkomen voldeed. Eene opening in het oude gebouw en een uitbouw aan het nieuwe verblijf, waartegen de bedoelde wagen naauwkeurig aansloot', bevorderde het voor de dieren bijna ongemerkt betrekken van hunnen reiswagen. Hec doel was de dieren vooraf aan den gemaakten toestel te gewennen, opdat zij, .eenmaal in den wagen opgesloten, zonder an°-st hunne verlossing konden afwachten: een maatregel hoogst noodig bij het overbrengen van wilde diersoorten °en door welks verzuim vele kostbare voorwerpen ten gronde gaan. Met geduld werd nu het oogenblik afgewacht waarop de dieren m den wagen, door stevige ijzeren staven vaneen gescheiden, beide tegelijk, het voorge¦worpen voeder zouden aannemen. Dit geschiedde eindelijk. De schuiven werden gesloten en binnen 15 minuten hadden de Nijlreuzen hunne nieuwe woning bereikt, waarin zij, zoo wij hopen, nog vele jaren, in den goed verlichten stal of in het ruime bassin, dat 48 ned. ellen oppervlakte heeft, door belangstellenden zullen worden bezocht."
In de gisteren gehouden zitting van den Gemeenteraad is een aanvang gemaakt met de behandeling der begrooting voor 1869. Vooraf deelde de voorzitter mede dat bij een door hem ingesteld onderzoek gebleken is dat de zeven schilderstukken, stads eigendom, in 's Rijks Muzeurn bewaard, wel kunnen van daar weggenomen worden, en dat overigens het brandgevaar voor de kunstschatten in het Muzeurn niet zoo groot is, als beweerd wordt, daar tusschen het gebouw en de petroleum-bewaarplaats der firma de Boer zich bevinden zeven huizen, een steeg en een slop. Ten 4| ure werd de vergadering geschorst tot heden avond 7 ure.
Van verschillende plaatsen worden berigten ontvangen over het onweder dat gisteren nacht gewoed heeft. Te Capelle a/d IJssel is de bliksem geslagen in den watermolen, waardoor brand ontstond, die aanvankelijk een gevaarlijk aanzien had, maar spoedig is gebluscht. Te Delfshaven is de bliksem in eene branderij geslagen, waardoor het gebouw geheel is afgebrand. Onder Moordrecht is een der watermolens van den Zuidplaspolder door den bliksem getroffen, waarop het riet in de kap dadelijk vuur vatte. Geen der bewoners heeft eenig letsel bekomen. Te Abbroek sloeg de bliksem in de kerk der Hervormden, zonder evenwel noemenswaardige schade aan te rigten. Onder Woubrugge zijn twee, en onder Aarlanderveen is één watermolen door den bliksem getroffen. Op beide plaatsen ontstond daardoor brand en zijn de inboedels der bewoners geheel door de vlammen vernield. Te Zaandam is de pelmolen de Prinses door den bliksen getroffen en geheel afgebrand. Voorts hebben nog drie molens zware schade bekomen, zonder echter brand te veroorzaken. Te Hoorn zijn onderscheidene branden in de omliggende dorpen ontstaan. De molen tusschen den Oudendijk en de Beets werd door het onweder getroffen, en twee zoons van den molenaar, de een 24 en de ander 21 jaren oud, te bed liggende, werden door den bliksem gedood.
Door de kommissie van examen in de provincie Noord- Holland zijn in hare zittingen van 7—26 Oktober geëxamineerd: 36 kandidaten voor de akte van hoofdonderwijzer, toegelaten 5, afgewezen 31; 57 voorde akte van hulponderwijzer, toegel. 13, afgew. 44; 23 onderwijzers voor de fransche taal, toegel. 3, afgew. 20; 9 voor de hoogduitsche taal, toegel. 3, afgew. 6; 5 voor de engelsche taal, toegel. 1, afgew. 4; 21 voor de wiskunde, toegel. 10, afgew. 11; 5 voor de gymnastiek , toegelaten 1 , afgew. 4; 9 voor het teekenen, alle afgew.; 7 voor de akte van hoofdonderwijzeres, toegel. 4, afgew. 3; 42 voor de akte van hulponderwijzeres, toegel. 13, afgew. 29; 32 onderwijzeressen voor de fransche taal, toegel. 11, afgew. 21; 2 voor de hoogduitsche taal, beide toegel.; 10 voor de engelsche taal, toegel. 6, afgew. 4; 30 voor de handwerken voor! meisjes, toegel. 20, afgew. 10.
De prijzen van het vee, besteed ter markt van gisteren, waren als volgt: Kalveren, lste kwal. ƒ6O a 80; 2de kwal. /BO a 70; 3de kwal. /40 a 60; Schapen ƒl6 a 24; Varkens 52 a 56 Cts. per ned. EP.
LEEUWARDEN, 27 Okt. Van de ontvlugte gevangenen is gisteren avond ook Gerardus Schafstal bij Kollum gearresteerd en met den laatsten Groninger spoortrein hier overgebragt. Heden meldt men ons per telegraaf, dat van Spelleken en Seip bij Westergeest (Kollumerland) zijn gearresteerd. Ten Si uur zijn zij per spoortrein onder sterk geleide teruggebragt. Al de ontsnapten zijn nu weer terug.
---

