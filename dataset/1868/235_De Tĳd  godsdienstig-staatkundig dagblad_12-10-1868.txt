Telegrammen.
MADRID, 9 Okt. De gemelde ministerieele lijst is gebleken juist te zijn, behalve dat Romero Ortis benoemd is tot minister van Justicie.
De Gaceta deelt eene verklaring mede van de junta tot regeling eener spoedige volksstemming, vrijheid van godsdienst, onderwijs, regt van vereeniging en vergadering, de vrijheid van drukpers, bij speciale wetgeving te regelen, administratieve decentralizatie, om meer gezag te doen berusten bij de gemeenten en provinciën, voorts regeling der jury's, gelijkheid van misdadigers voor de wet, en onafzetbaarheid der regterlijke ma°-t. -— (8 ure des avonds.) De sekretaris van Gonzales Bravo is op straat door het graauw1 ernsti°(l) S. Augustinus, Ep. LXI, al. 253.
gewond. De generaal Prim hield van zijn balkon eene aanspraak, waarin hij het gedrag van het volk laakte en vergetelheid van grieven aanbeval; hij zeide, dat men de straten niet met bloed moet bezoedelen, maar de tegenstanders sparen. Er heeft eene bijeenkomst plaats gehad van leiders der demokratische partij, die het eens zijn geworden om het ministerie met alle kracht te ondersteunen, indien het voortgaat om aan de zaken eene oplossing te geven in demokratischen zin. De heer Rivero heeft in eene van het balkon van het ministerie van Binnenlandsche Zaken gehouden toespraak tot het volk van dit besluit kennis gegeven.
LONDEN, 10 Okt. De heer Gladstone heeft tot zijne kiezers in Zuid-Lancastershire een manifest uitgevaardigd, waarin hij zegt dat het noodzakelijk is de vexatoire bepalingen der reform'bill te doen vervallen, en toezigt te houden over-de ontzaggelijke staatsuitgaven. — De Standard bevat een telegram, meldende, dat te Marseille een pauselijk korvet wordt verwacht, om Koningin Izabella af te halen.
De Times deelt een telegram uit Parijs mede, welke meldt dat Olozaga zich heden naar Madrid begeeft en gezind is om eendragtig met het bewind te leven.
SOUTHAMPTON, 10 Okt. Men verzekert, dat Johnson aan eene delegatie uit Alabama heeft geantwoord, dat troepen gereed zullen worden gehouden voor het geval dat onlusten mogten ontstaan. De demokraten van Lancaster in Pennsylvanie hebben den optogt van republikeinen aangevallen; verscheidene personeu werden gewond. In andere plaatsen hebben veelvuldige, maar onbeduidende politieke geschillen plaatsgehad. In Kansas bedreigen talrijke Indianen den spoorweg naar de Zuidzee. Troepen zijn tegen hen afgezonden.
PESTH, 9 Okt. De Keizer is heden van hier naar Weenen vertrokken.
SEMLIN, 8 Okt. Karageorgewitsch en de in zijne zaak betrokken personen zijn alhier aangekomen. Morgen begint het eindproces in die zaak.
---

AMSTERDAM, 10 Oktober.
Zoo er iets is, dat ons in dit thans reeds ten einde Spoedend jaar, bij al de rampen, die van alle zijden dreigen de wereld te overstelpen, troost en moed en Opbeuring heeft geschonken, dan is 't het merkwaardig en verblijdend feit, dat Paus Pius IX tegen den 8n December van het naderend jaar een algemeen Koncilie heeft Zaamgeroepen. Tegenover het ongeloof van onzen tijd, die rijk is in de jammerlijkste afdwalingen en daaruit Voortvloeiende vreeselijke rampen, plaatst Paus IX te regt het algemeen Koncilie, als het geneesmiddel, dat, met de ware Kerk en het ware geloof, te gelijk de gansche maatschappij moet redden van de tallooze, met eiken dag toenemende verwoestingen, die de revolutie aanrigt.
. Voor dat doel heeft Z. H. niet slechts al de katholieke bisschoppen van de vijf werelddeelen naar Rome opontboden, maar daarenboven ook in een brief aan de bisschoppen van den oosterschen ritus, die niet in gemeenschap ziju met den H. Stoel, de uitnoodiging gezonden om het Koncilie bij te wonen, ten einde in de algemeene kerkvergadering door gemeenschappelijk overleg de scheuring weg te nemen, die tot dusverre de grieksch-schismatieken van de eenheid der apostolische Kerk verwijderd houdt.
En nu vóór weinige dagen, op den 13 September jl., heeft Pius IX den apostolischen brief gegeven, waarin Z. H. alle Protestanten en andere On-Katholieken, van welke benaming ook, toespreekt, hunne aandacht op het te houden Koncilie vestigt, en allen opwekt om dat Koncilie, hetzij persoonlijk, hetzij in den geest, bij te wonen, ten einde te onderzoeken of „zij den weg vol;/gen, gen, dien onze Heer Jezus Christus heeft voorgeschre/,ven, om tot het eeuwige heil te komen," Wij hopen van onze protestantsche landgenooten, dat zij deze vaderlijke uitnoodiging niet onoverwogen ter zijde zullen leggen. De zaak, die de Paus hun liefderijk voorstelt, is van het hoogste gevvigt voor het eeuwig welzijn van allen en zelfs voor het tijdelijk welzijn van het dierbare vaderland.
Er is immers niet een enkel voorwendsel, dat een Protestaut verschoonen kan, als hij zich aan de bede van Pius IX onttrekt, ten minste als de Protestant eindelijk eens ernstig het hoofdbeginsel, waarvan het Protestantismus uitgaat, wil beoefenen.
Men is onder Protestanten tegenover de katholieke Kerk altijd bij de hand om van „vrijheid van onderzoek" te spreken. Vrijheid van onderzoek? Een fraai woord, dat door bijna niemand in praktijk wordt gebragt dan door eenige geleerden, die zich niet de moeite geven om eens een degelijken blik op de katholieke Kerk te werpen. Wij zeggen niet te veel. Wie toch heeft er onder de Protestanten tijd, lust, bekwaamheid en aanleg om een wezenlijk onderzoek in te stellen? Van de honderd duizend niet één. Voor de groote menigte bepaalt zich het onderzoek bij het lezen van een geliefd auteur of bij het aanhooren van een uitverkozen predikant. En dan de predikanten? In de verschillende scholen en systemaas, die zich opdoen, praat de een den anderen na, en zijn het alleen de meesters der scholen, allen te zamen genomen weinigen in getal, die werkelijk onderzoeken wat er voorkomt, uitgenomen altijd de katholieke Kerk, waaraan niemand eenige aandacht schenkt, dan om haar, zonder eenig onderzoek, te beschimpen , te versmaden en te verwerpen. Wij staan telkens, als wij met wetenschappelijk gevormde Protestanten in aanraking komen, versteld over de grove en werkelijk verbazende onwetendheid, waarin zij omtrent de katholieke Kerk verkeeren, zelfs als zij dagelijks met Katholieken omgaan. Wat is het geval ? In het heetst van den strijd der zestiende eeuw, hebben zich op valsche beschuldigingen gebouwde begrippen van de katholieke Kerk gevormd. Die begrippen zijn het protestanten-evangelie geworden, en worden zonder onderzoek aangenomen èn gehandhaafd èn voortgeplant van geslacht tot geslacht. Zij Z'jn zoo diep in de hoofden en harten der Protestanten «geworteld, dat wie ze wederlegt door hen beschouwd wordt als iemand , die of zijner Kerk ontrouw is, of zich de leer der Kerk schaamt en ze daarom verheelt. Met één woord, men heeft in het Protestantismus van de katholieke Kerk een verdichtsel gemaakt. Haar toeschrijvende wat zij verfoeit, en haar ontnemende wat zij leert en doet, is zij een soort van monster geworden, dat niet bestaat enjjnooit bestaan heeft; maar dat desniettegenstaande altyd bij de Protestanten voor waarheid doorgaat.
Intusschen is de katholieke Kerk een openbaar feit. Hare leer en praktijken ziju allen door de gansche wereld openbaar. Maar wie is er onder de mannen van de vrijheid van onderzoek, die ooit kennis neemt van de katholieke Kerk, zooals zij is en zich openbaarlrjk in leer en werken aan de wereld vertoont? Helaas 1 de mannen van het onderzoek durven het zelden wagen om een katholiek boek of tijdschrift in handen te nemen!
Is dat redelijk, is dat billijk, is dat te verantwoorden ?
Is het redelijk, billijk en te verantwoorden, dat schier geen Protestant ooit onderzoekt wat de katholieke Kerk is, niet volgens de beschuldigingen harer vijanden, maar naar de leer, die zij zelve overal verkondigt, en naar de werken, die zij overal verrigt? Zulks is des te minder te regtvaardigen, omdat het de hoogste kwestie geldt, die in de wereld omtrent het tijdelijk en eeuwig welzijn der zielen kan worden besproken. Met der daad, alles hangt van dit vraagstuk af: Kerk en Staat, de veiligheid der maatschappij voor dit leven en der zielen zaligheid in de toekomstige eeuwigheid. Uit dien hoofde noodigen wij alle Protestanten uit, acht te slaan op den apostolischen brief, uit het vaderlijk hart van Pius IX gevloeid, en na drie eeuwen van dwaling nu eindelijk eens ernstig kennis te nemen van de katholieke Kerk, zooals zij werkelijk is met de daad en in waarheid. Van zelf zullen dan de vooroordeelen wegvallen en een hereeniging mogelijk worden, die in het belang der christelijke waarheid voor allen wenschelijk is. „Dat dus allen "zegt Pius IX, „die de eenheid en de „waarheid der katholieke kerk(l) niet bezitten, de gedegenheid, hun in dit Koncilie aangeboden, aangwj'pen, „waardoor de katholieke Kerk, tot welke hunne voorouders behoorden, der wereld een nieuw bewijs geeft „van hare innerlijke eenheid en onverstoorbare levenskracht, en dat zij, aan de behoefte huns harten gehoorzamende, zich inspannen om zich te ontrukken aan „ecu toestand, waarin zij van hunne eigene zaligheid niet „verzekerd kunnen zijn, en dat zij niet ophouden zich met „vurige gebeden tot den God der barmhartigheden te „rigten, opdat Hij den muur der scheiding omverwerpe, „de duisternissen der dwaling verdrijve en hen terug„voere in den boezem der Heilige Moederkerk , waar „hunne ouders het heilzame voedsel des levens hebben „gevonden en waar alleen de leer van Jezus Christus „ongeschonden bewaard en overgeleverd wordt, en de „geheimenissen der goddelijke genade worden uitgedeeld."
's GRAVENHAGE, 9 Okt. H. M. de Koningin zal, naar wij vernemen, den 19u dezer voor eenigen tijd naar Engeland vertrekken.
---

BUITENLAND BERIGTEN FRANKRIJK.
PARIJS, 8 Okt. De Patrie bevat heden een artikel, waarin de verzekering wordt gegeven dat de fransche regering niet voornemens is eenige wijziging te brengen in de strikte onzijdigheid, die zij tegenover de revolutie in Spanje heeft aangenomen.
—- Iv de officiëele kringen hier ter stede verzekert men dat de gebeurtenissen in Spanje den Keizer in zijn besluit versterkt hebben-om het expeditiekorps in de Pauselijke Staten te laten. Van dit besluit zou den italiaanschen gezant, den heer Nigra, kennis zijn gegeven. — Verschillende bladen hebben medegedeeld dat de Koningin van Spanje bij haar vertrek uit Madrid de kroonsieraden en 28 millioen realen had medegenomen In een schrijven aan de Evenement wordt deze mededeeling door den burggraaf de la Barre de Nauteuil gelogenstraft, die beweert dat er eigenlijk geen spaansche kroonjuweelen bestaan. Toen in 182J3 Koning Ferdinand VII met de hulp der fransche regering weder den spaanschen troon herwonnen had, waren de oude kroonjuweelen verdwenen, en kocht hij uit zijn eigen middelen diensvolgens nieuwe, welke Koningin Christina als erfdeel na den dood van haar gemaal ontving. De Koningin kocht er nog eenige kostbaarheden bij en verdeelde ze onder hare dochters. De juweelen, door Koningin Izabella medegenomen, zijn haar bijzonder eigendom. Wat de 28 millioen realen aangaat, deze zouden haar regtens toekomen, als een gedeelte vaa het inkomeD haar door den staat verschuldigd. Van een andere ziide wordt de bewering van den burggraaf tegengesproken en wel op grond dat op de inventaris, opgemaakt na het overlijden des Konings Ferdinand, de oude beroemde spaansche kroonjuweelen voorkomen.
— De gunstige verwachting, die men in vele departementen omtrent den wijnoogst gekoesterd heeft, wordt aanvankelijk allezins bevestigd. Het nieuwe gewas onder- < scheidt zich zoowel door hoedanigheid als door heeveel-1 heid zeer voordeelig boven dat van de laatste twee en van vroegere jaren. Uit Argenteuil o. a. meldt mcD, dat de oogst, die aldaar gemiddeld 70,000 vaten oplevert, ditmaal het getal van 100,000 vaten zal overschrijden. Uit het departement van de Dróme zelfs, hetwelk door zware onweders en hagelbuijen getroffen is geworden , luiden de berigten nog gunstig. De wijnstok heeft dit jaar door de ziekte niet noemenswaard geleden, en de druiven hebben, ten gevolge der buitengemeene warmte, een hoogen graad van rijpheid'verkregen. De rijke oogst heeft reeds eene aanmerkelijke daling van de prijzen op verschillende markten ten gevolge gehad. De vermaarde markt, die te Argenteuil dcs nachts voor den aanvang van den pluk wordt gehouden, is ongemeen levendig geweest. In minder dan twee uren tijds zijn meer dan zes duizend koopen gesloten.
---

