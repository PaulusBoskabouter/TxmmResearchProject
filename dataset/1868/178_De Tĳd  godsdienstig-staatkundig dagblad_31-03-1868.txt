AMSTERDAM, 30 Maart.
Voor een paar dagen gewaagden wij van de oneerlijke middelen door de liberalen bij de verkiezingen aangewend , en haalden toen het voorbeeld aan van den heer Koorders. Na de benoeming van dit welsprekend lid door het distrikt Haarlem en zijne schitterende redevoeringen, gaan zijn tegenstanders voort met hun afkeurenswaardige praktijk om den man, die zelfs de bekwaamste hunner niet kan wederleggen, door verdachtmaking te schaden.
Zoo bestrijdt het Handelsblad van verleden Donderdag volgender wijs het Dagblad van Zuid-Holland, dat den heer Koorders teregt een reus in den parlementairen strijd had genoemd:
«Waarschijnlijk ziet dit hierop, dat de heer Koorders, wat zeker in de oogen der conservatieven zeer gepast is, in de zitting der Kamer den 70-jarigcn heer Thorbecke op schoolmeesternchtige wijze berispt heeft, omdat deze niet vroeg genoeg in de Kamer was. Dit heldenstuk maakt den heer Koorders waarschijnlijk in de oogen van het conservatieve dagblad tot een reus.
»Het orgaan zegt nu ook den sleutel gevonden te hebben tot den strijd dei- «.radicalen" tegen den Heer Koorders. De • radicalen" wisten namelijk, dat Koorders »een vreeselijk tegenstander" zou zijn , gelijk hij in zijne aanvallen tegen den Heer Thorbecke getoond heeft te zijn. Thorbecke zelf heeft die • vreeselijkheid" van dezen tegenstander ook gevoeld. Daarom heeft hij de rede van den Heer Koorders onbeantwoord gelaten (die intusschen, volgens het oordeel van den Heer Godefroi, slechts oude argumenten heeft bijgebragt). Dat de Heer Thorbecke geldige redenen kan hebben gehad, om met den Heer Koorders niet in discussie te treden, daaraan wordt natuurlijk door het orgaan niet gedacht.
«Hoe hoogen dunk men den Haarlemschen kiezers ook gegoven hebbe van de buitengewone staatsmanseigenschüppen van hunnen nieuwen afgevaardigde, zeker hadden zij niet de verwachting, dat het voor hen was weggelegd in dezen afgevaardigde een „reusachiigen" staatsman in de Kamer te brengen, die Thorbecke 's dertig-jarigc reputatie als Neêrlands eersten staatsman in eene enkele redevoering voor goed vernietigd en wiens (oude) argumenten het eminente hoofd der liberale partij niet aandurft." Den volgenden dag plaatste de Arnhemsche Courant, boven een fragment uit een meesterlijk betoog van den heer Koorders, deze regels: •Wij zijn niet van plan veel notitie te nemen van de parlementaire adviezen van den heer Koorders, van den reus (volgens het Dagblad) wiens coup d' essai een coup de maitre is geweest, want hij heeft met eéne redevoering gedaan wat in 20 jaren de vereende krachten der reactie niet hebben kuncen bereiken: hij heeft Thorbecke letterlijk vernietigd! ...Maar diezelfde reus heeft in de zitting van 23 maart eene redevoering gehouden, dio als eene bijdrage tot de wezenlijke bedoelingen van sommigen dergenen, die dit ministerie steunen, niet onbelangrijk is te achten. Vooraf zij opgemerkt, dat de raderoering niet is uitgesproken 'savonds na een goed diner, maar om 3 uur voor den middag, een uur waarop de meeste menschen in de residentie gewoonlijk nog niets dan koffij hebben gebruikt."
Men zal gevoelen, zonder dat wij het nader aanwijzen, wat de insinuatie beduidt, die het eerste blad in kursief en het tweede in gewone letters drukte. Wij zullen er niets anders bij opmerken dan dat, naar onze meening, de heer Thorbecke te hoog staat, om niet op zulke lakeien-diensten, waarmede men hem hier poogt te believen, met dezelfde verachting neder te zien als de heer Koorders dit ongetwijfeld doet. Maar wij gelooven aan den anderen kant niet dat de heer Thorbecke zoo hoog staat, dat hij er zich ontslagen van mag rekenen om een afgevaardigde, die met deugdelijke redeneringen zijn stellingen omver heeft geworpen, te beantwoorden. Zoo hij dan vergeet te repliceeren, gelijk geschiedde bij het jongste debat in de Kamer, is ieder geregtigd om het er voor te houden, dat hem de argumenten daarvoor ontbreken. En dit was eigenlijk de eenige „geldige reden", welke de heer Thorbecke had om te zwijgen. De kiezers van Haarlem hebben overigens gelijke regten met die van Assen, en de stem van hun vertegenwoordiger weegt dus evenveel in de parlementaire schaal als die van den heer Thorbecke. Tusschen jeugdige en ÏOjarige leden, tusschen nieuwe vertegenwoordi°-ers en staatslieden met dertigjarige reputatie, is geen wettelijk Verschil. Wanneer de heer Thorbecke dergelijke eenzijdige en bevooroordeelde rapporten opmaakt, als dat over de medegedeelde diplomatieke stukken, lijdt buitendien het ontzag, waarop zijn 70 jarige leeftijd en 30 jarige roem aanspraak hebben, te veel schade, dan dat zij nog een hecht schild zouden kunnen wezen tegen de^ argumenten van zyn medeleden. Wij miskennen den grijzen staatsman en de groote diensten niet, welke hij aan het land heeft bewezen, maar wij zijn geen liberalen, en iv ons exemplaar der Grondwet staat derhalve niet te lezen: de heer Thorbecke is onschendbaar. Acht hij het oogenblik nog verwijderd om te gaan rusten van zijn arbeidzaam leven, en wil hij als lid der Kamer aan den partijstrijd deelnemen, dan bewouderen wij zulk een langdurigen werklust en zooveel jeugdige warmte opregtelijk. Maar de oude krijger wijke dan ook niet terug op het punt, waar het gevecht het hagchelijkst is, en houde zich niet schuil, na de uitdaging van zijn testander. En vooral worde voortaan door allen, die in zijn eer belang stellen, belet dat de straatjongens den tegenstander uitjouwen, die hem te vergeefs op het veld heeft afgewacht.
De italiaansche Kamers houden zich bezig met het onderzoek van een wet op het gemaal. De broodbelastlngj — die op het schiereiland een onbekende zaak was, zoolang het onder het juk zijner vroegere despoten zwoegde, en die waar zij in het overig Europa bestond, reeds lang is afgeschaft als een misbruik uit een minder verlichten tijd — wordt nu aan de Italianen als een der zegeningen van den vooruitgang geschonken. Het geluk om, volgens liberale beginselen, door een Koning geregeerd te worden „bij de gratie des volks," zal de gegoede en de arme voortaan bij elke beete broods kunnen smaken!
Zoo iets, dan teekent de invoering van dezen accijns welk heil het revolutiemaken aan de volken bereidt. De beraadslagingen over het wetsontwerp daartoe strekkende, leeren tevens het gehalte kennen van het beambtenpersoneel, waaraan de zorg voor de belangen der vrije italiaanscbe natie is opgedragen. Zooals men weet zijn er vernuftige werktuigen — tonrniquets heeten ze, geloovenwij— die zelven opteekenen, hoeveel malen zij gewenteld hebben. Aan het Paleis voor Volksvlijt en aan den ingang van Natura artis magistra bijvoorbeeld, worden zij gebruikt om zonder menschelijke hulp aan te wijzen, hoeveel personen binnen zijn gekomen. Alzoo worden administratiekosten uitgewonnen. De minister van Financiën in Italië heeft uitgedacht om toestellen van deze soort aan te brengen op de molenwieken, daardoor zou de fiscus bekend worden met het aantal keeren, dat zij zich rondgedraaid hadden,, en naar dien maatstaf kunnen berekenen hoeveel graan er vermalen was. In de Kamer verzetten zich intusschen verscheidene leden tegen de toepassing dezer uitvinding, en wel omdat de verhouding0 tusschen de wenteling van het molenrad en de hoeveelheid meel niet wiskunstig zeker was te bepalen. Zij drongen er dus op aan dat er in plaats van de toestellen des ministers, kontroleurs zouden komen. De minister gaf in zijn antwoord toe, dat zijn mechanieke boekhouders inderdaad niet volkomen naauwkeurig waren, maar bleef volhouden dat zij toch de voorkeur verdienden boven de gewone ambtenaren. Zelfs kon men tusschen de regels zijner redevoering de vrees lezen, dat wanneer de nieuwe accijns door kontroleurs van vleesch en been moest worden omgeslagen, de schatkist er niets aan hebben zou. Wie in het herboren Italië naar eerlijkheid en waarheid zoekt, dient zichjtot de werktuigen te-wenden.
Bij den boekhandelaar A. van den Hoeven is eene staalgravure uitgegeven, die, om hare kunstwaarde en om het onderwerp, dat zij voorstelt, de aandacht van het publiek waardig iS. Het is eene voorstelling van den zouaaf Pieter Jong uit Lutjebroek, die in November 11., te Monte-Libretti sneuvelde, na wonderen van dapperheid te hebben verrigt. De gravure is naar eene kleine fotografie op staal gebragt, door een nog jeugdig kunstenaar F. J. Arendzen, en, naar ons oordeel, zeer gelukkig geslaagd. De held staat leunend op zijn geweer in die rustige houding van volle toewijding en van onversaagden moed, die hem eigen was. De geheele figuur is zeer juist en bevallig van teekening, terwijl lichten donker er eene kleur inbrengt, die met de graveernaald. moeijelijk te overtreffen is. Ongetwijfeld zullen de meeste katholieke familiën zich deze gravure willen aanschaffen, al ware het maar alleen om aan tijdgenoot en nageslacht voor oogen te houden , de type van den godsdienstigen en ridderlijken geest, die onze hollandsche jongens in Rome aan den dag legden, en waardoor zij eindelijk ook andere volken hebben aangewakkerd. Met het oog op een ruim debiet, heeft de uitgever den prijs zoo laag mogelijk gesteld.
Te Utrecht lij Dekker en van de Vegt is verschenen de tweede druk van „een zevental kruiswegoefeningen, vermeerderd met eene oefening voor de overledenen," door J. G. H. Essink R. K. pr. en pastoor te Oosterbeek. Dit „zevental" dat eigenlijk een achttal is geworden, verdient bij uitnemendheid te worden aanbevolen. De Eerw. schrijver, reeds door andere wetenschappelijke geschriften zeer gewaardeerd, heeft, zooals hij zegt, met der daad en in waarheid iets nieuws geleverd , dat uitstekend mag genoemd worden. Eene bloote vlugtige lezing van deze oefeningen maakt indruk; hoe moet dan het ernstig gebruik daarvan op den kruisweg niet heilzaam werken? Toen wij de eerste inzagen, werden wij onwillekeurig gevoerd tot de tweede en zoo tot de derde en verder tot het einde, en wij vonden daar, wat men ons gezegd had, kort, eenvoudig en zakelijk zamengevat, wat door de geloovige ziel behoeft te worden overwogen, niet slechts om geroerd te worden, — en gewis deze oefeningen zijn vol gevoel van dat gezond en krachtig gevoel, dat uitlokt en breugt tot doen — maar tevens om in zijn geweten te gaan, er uit te roeijen, wat er schaadt, en op te bouwen wat dienstig is. Wij wenschen deze kruiswegoefeningen in veler handen.
Te 's Hertogenbosch heeft zich eene sub-kommissie gevormd tot inzameling van gelden voor het te Leiden op te rigten standbeeld ter eere van Boerhaave. Hare opwekking tot ondersteuning van deze zaak eindigt deze kommissie met de volgende woorden.- „Wanneer Boerhave op het oorlogsveld ook maar de helft van het aantal natuurgenooten had gedood, die hij in zijne roemvolle loopbaan het leven redde, zou reeds vóór lang voor hem een standbeeld zijn opgerigt." (H.)
Z. M. heeft op hun verzoek eervol ontslagen: als ontv. der dir. bel., in- en uitg. regten en ace. te Weert c. a., J. Geelen; als ontv. der dir. bel. en ace. te Meerssen c. a., F. Pelerin, beide behoudens aanspraak op pensioen; als gewezen tweeden opziener bij het marine-etablissement op het eiland Onrust, ¦). C. Hoffman; als gewezen eersten kommies bij de direktie der produkten en civile magazijnen te Batavia, M. J. Gaymans. beide met toekenning van pensioen; als gewezen ingenieur deitweede klasse bij den waterstaat en de burgerlijke openbare werken in Nederlandsch Jndig, R. C. Spengler Uit 's Rijks dienst ontslagen de ontv. der dir. bel., in- en uitg. regten en ace. te üssendrecht c. a., W. C. Smits. Den vice-admiraaL G. Fabius vergund het aannemen en dragen der versierselen, van ridder der orde van St. Stanislas der lste klasse, hem door Z. M. den Keizer aller Russen geschonken.
---

TWEEDE KAMER.
Zitting van Zaturdag 28 Maart. ïn deze zitting is aan de Vergadering mededeeling gelaan: 1° dat door de afdeelingen zijn benoemd tot rapporteurs voor het wetsontwerp tot definitive vaststelling van hoofstuk VII. der Staatsbegrooting (Oorlog), de heeren: van Kerkwijk de Roo van Alderwerelt, van Sypesteyn, Kien en Wyben<*a- voor hoofdstuk IX (Koloniën), de heeren: Fransen van de Putte van Bosse, Kochussen, Blom en Pijnappel; voor hoofdstuk X (Hervormde Eeredienst enz.), de heeren: Oldenhuis Gratama de Bruyn Kops, Oefken, Blom en MoenS; voor hoofdstuk XI (Roomsch-Katholieke lieredienst) de heeren- Verheijen van Zinnicq Bergmann Smits Hollingerus Pijpers en Pots;' voor hoofdstuk XII (o'"°°™ne „,tgaven) ca de ontw 'en tot aanvulling der middelen voor 1868 tn. .>.;:_.¦ • ï- ,866 enlot wijziging van dieS &JTOTSSK van Bosse, du Marchie van Voorthuysen, Geertsema en Storm van ' s Gravesande; 2° dat de Kommissie van Rapporteurs voor hoofdstuk V met baar eindverslag gereed is en dit ter tafel brengt. De dag der beraadslaging zal nader worden vastgesteld. Op Maandag aanstaande zullen in eene ten elf ure aan te vangen vergadering worden behandeld de volgende wetsontwerpen: 1° tot vaststelling der begrooting voor Nederlandsch ladië voor 1868; 2° tot wijziging der begrooting voor Nederlandsch Indië voor 1867; 3" tot bekrachtiging van een krediet door den goeverneur-generaal van Nederlandsch Indië geopend, hoven de begrooting van Nederlandsch Indië voor 1867.
De Kamer heeft achtervolgens met algemeene stemmen aangenomen: 1° het wets-ontwerp tot beschikbaarstelling van de gelden wegens door het departement van Oorlog gedane verstrekkingen dienst 1868. De minister van Oorlog lichtte de in het eindverslag voorkomende opmerkingen toe; 2° het wetsontwerp tot verandering der grenzen tusschen de gemeenten Haarlemmerliede en Spaarnwoude en Sloten, waaruit de minister van Binnenlandsche Zaken, naar aanleiding van de in het eindverslag opgenomen beschouwingen, ligtte de artt. 3 en 5; 3°. het wets ontwerp tot verandering der grenzen tusschen de gemeenten Oostzaan en Wijdewormer, waaruit de ministervan Binnenlandsche Zaken wegnam art. 3; 4° de wetsontwerpen tot naturalizatie van F. W. von Laer, JF. C. F. Philippi, B.F. Overbeck, F. Overbeck, J. A. Riess, M. R F. Kloër R. E. Kolff, H. Hoorn Koch, H. G. van der Sandt, C. F. T. Hommel en J. A. Kirchner.
Over het wetsontwerp tot naturalizatie van J. Drayton Lee ontstond eene woordenwisseling tusschen den heer Godefroi en den minister van Justicie.
De Kamer zal den dag der behandeling der koloniale huishoudelijke begrooting voor Suriname en Curacao voor 1868 vaststellen, zoodra de stukken betreffende de gedachtenwisseling in Suriname over de begrooting dier kolonie zullen zijn gedrukt en rondgedeeld. De heer Gefken heeft berigt voornemens te zijn de Regering inlichtingen te vragen over de invoering der nieuwe wetgeving in de west-indische bezittingen.
HOORN, 28 Maart. Hoogste graanprijzen. -m. Tarwe f—._; —m. Rogge/—.—; 20 m. Gerst ƒ8.25; 22 m. Haver ƒ6.50; Mosterdzaad ƒ20.50; Karweizaad ƒ23.25; 22 m. Bruine Boonen ƒ14.50; Paardenboonen f-.—; Graau;ve Erwten /18.—-; Vale dito,/—.—; Groene dito ƒl5.—; groote Witte dito ƒl4.—. 1890 Kop boter per N. ffi ƒ1.25 tot ƒ1.40; 215 Kippena ƒ 0.50 tot ƒ1.50 per stuk; 19750 Kipeijeren ƒ2.30 tot ƒ2.50 per 100 stuks; — Eenden a ƒ-.— tot /-.— per stuk; 1230 Eendeijeren ƒ2.40 tot ƒ2.65 per 100 stuks. De prijzen van het Vee waren als volgt: 9 Paarden ƒ7O totf 150 per stuk; — Koeijen ƒ tot ƒ ;60 Kalveren ƒ4.— tot ƒ12.50; 215 Schapen ƒ 11.50 tot ƒ23.— ;— Lammeren f—.— toif—.— ; 175 Varkens ƒ6.50 tot ƒ2o.— ; 4 Zeugen ƒ25.— tot ƒ4o.— ; 240 Biggen ƒ3.75 tot ƒ5.75. LEIDEN, 28 Maart. Aan de markt van heden waren de prijzen der boter als volgt: lste kwaliteit ƒ1.40 tot ƒ1.50; 2de kwaliteit ƒ 1.27. tot ƒ 1.37 i per Ned. t*.
---

