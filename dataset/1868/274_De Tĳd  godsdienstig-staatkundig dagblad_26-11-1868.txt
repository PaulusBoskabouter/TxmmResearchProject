BERIGT.
Geabonneerde*, van „ele Tijd'" worden herinnerd aan de vcrpligting om de abouneuients-gelden van bet loopend kwartaal , aan de administratie franko te doen toekomen.
Zij kunnen, daartoe gebruik maken van Posiwissels op Am-sterdam, die aan alle postkantoren worden afgegeven tegen 10/ van liet bedrag. Deze onkosten mogen van de verschuldigde gelden worden afgehouden.
Ten einde verwarring te voorkomen, worden Ocabonneerden verzocht den postwissel met bijvoeging van een der gedrukte adresstrookjes , waaronder hun *dc Tijd" dagelijks wordt toegezonden, tn een couvert geadresseerd Aan de Administratie van het Bagblad „de Tijd'"1 franko over te maken.
---

AMSTERDAM, 25 November.
Bij afwijking van hare gewoonte der laatste jaren, is de Tweede Kamer de behandeling der staatsbegrooting thans begonnen met over die begrooting zelve en hare inrigting te spreken. Wel waren er sommige leden, die ter loops of opzettelijk den politieken toestand tot onderwerp hunner beschouwingen namen, maar zij deden dit meerendeels slechts in zooverre die toestand regtstreeks met de financiën in verband was. Twee redenen "verklaren dit verschijnsel voldoende. In de eerste plaats is er thans een liberaal bewind, en de liberale partij, die tot regel heeft om, als zij oppozitie voert, de politieke kwestie altijd op den voorgrond te plaatsen en overal met de haren bij te slepen, doet, wanneer zij ministerieel is geworden, al wat in haar vermogen is om die kwestie te laten rusten. De meeste harer tegenstanders volgen een anderen regel, en begrijpen, ook als oppozanten, dat zij vóór de belangen hunner partij die van het land hebben te bezorgen. Dit besef komt in omstandigheden als de tegenwoordige, den liberalen ?ten goede. Reeds nu toch hoorden wij verscheidene sprekers, die niet tot deze fraktie behooren, de verklaring afleggen, dat zij hun bezwaren tegen de inrigting en het personeel van het bewind niet in rekening zouden brengen bij de stemming over de begrootings-hoofdstukken, en wel dewijl, volgens hun beginselen, deze niet door politieke overwegingen behoort beheerscht te Worden. De liberale ministers zullen dus, benalve de stemmen hunner eigene partij, er ook nog ettelijke ontvangen van hun bestrijders. Bijgevolg leven zij gedeeltelijk van de beginselen der niet-liberalen.
De tweede reden is de financiëele toestand zelf, die zeer bedenkelijk is, en dus de aandacht in hooge mate tot zich trekt. Sommigen, vermaken zich met dien aan ¦dit of dat ministerie te wijten, wat niet meer is dan een tijdroovende liefhebberij. Hetgeen wij nu in de geldmiddelen van het rijk beleven, is het produkt niet van een paar, maar van vele jaren. Het kwaad zou minder groot wezen, als de Kamer, die in de eerste plaats tot pligt heeft om over inkomsten en uitgaven te waken, dien had vervuld. Wat leert echter onze parlementaire geschiedenis van ongeveer de laatste vijftien jaren? Dat de cijfers der begrooting of bijna niet of zeer oppervlakkig werden onderzocht; dat over het eene miilioen voor, het andere na in allerijl werd heengestapt, terwijl soms ever postjes van eenige honderd guldens (zooals nog onlangs bij de vereffening der dekoratie-kosten) een iumult werd gemaakt alsof het land daarvan afhing; dat geen minister den tijd kon vinden of de gelegenheid hem werd gelaten om, vóór de nood drong, de hervorming van het belastingstelsel, met het oog op betere verdee-ing der bijdragen en ruimere opbrengst voor de schatkist, ter hand te nemen; dat de Kamer, wel verre van zich bereid te toonen zulke hervorming, om het even wie haar zou voorstellen, in ernstige overweging te oenaen, liever de zittingen gebruikte, om de ministers te kwellen en te belemmeren, of om zich in afgetrokken bespiegelingen over staatsregterlijke schoolkwestiën te begeven. Om van het laatste ecu voorbeeld te leveren. Hoeveel dikke folianten zouden er niet te vullen zijn met de kokinje-achtige redevoeringen over de grondslagen van het kultuurstelsel en over het al of niet billijke van het batig slot, die nooit een besluit ten gevolge hadden? En inmiddels is het langzamerhand met de finadciën zóó geworden, dat er geen plaats meer is voor de vraag of het kultuurstelsel nuttig of schadelijk, of het overstorten van het batig slot in de schatkist billijk of niet billijk is • want geen van beiden kunnen wij thans missen. De dringendste der noodzakelijkheden noopt ons ze te behouden zoolang wij kunnen, en al de wijsheid der Kamer, aan deze onderwerpen besteed, met verwaarloozing van andere, waarbij hare belangstelling zeer je stade zou zijn gekomen, is gansch en al verspild. De natie zal nu iets vroeger of iets later de zware kosten van die ijdele pleidooijen mogen betalen. Zij is evenwel niet zonder schuld en zal verpligt zijn boete te doen, zoo voor haar onverschilligheid bij de verkiezingen als voor de kortzigtigheid, waarmede zij aan de stembus goeden raad versmaadde en zich door partijleuzen liet opwinden en verschalken.
De uitgaven, alle bij elkander gerekend, bedragen, volgens de raming der begrooting voor 1869, de som van 97 miilioen. Aan inkomsten staan daartegenover 74 miilioen. De drie en twintig miilioen verschil moeten gedekt worden door: 1» een overschot der rekening van 1867, gesteld op 4J miilioen; 2° het vermoedelijk batig saldo der koloniale rekening van hetzelfde jaar begroot op 35 miilioen; 30 een vermoedeUjke koioniale bijdrage van 155 miilioen. Dus een half miilioen overschot, als de 19 vermoedelijke tastbare millioenen zullen geworden zijn. In het tegenovergesteld en zeer mogelijk geval, dat het geheel of een goeddeel dezer millioenen zal uitblijven, nieuwe belastingen of leeningen, of beiden te gelijk. Wij besparen onzen lezers uittreksels der redevoeringen van desprekers, die bezuinigingen hier en verschillende soorten van nog niet toegepaste heffingen daar aanbevolen. Deze bewezen niets anders dan dat zij raad zouden weten bij het wegblijven der millioenen uit de koloniën.
Het zal in de zitting van heden blijken, of de minister van Financiën op dit punt meer licht kan aanbieden. Voorloopig maken wij de opmerking, dat, even als de liberalen m het leven worden gehouden door de politieke beginselen hunner tegenstanders, evenzoo de minister, om zijn begrooting, ten minste schijnbaar, te doen sluiten, de nijpendste behoefte heeft aan de bijdragen uit de Oost, ofschoon die de vrucht zijn van een koloniaal stelsel, dat hij, als oppozant, steeds uit alle ma°-t gepoogd heeft te ondermijnen.
Gisteren avond gaf de mannenzangvereening St. Ccecïlia onder de leiding van haren verdienstelijken direkteur, den heer H. J. J. van Bree, haar eerste koncert inde groote zaal van het Park. Het was een regt gelukkig denkbeeld der vereeniging, hare eerste krachten te wijden aan een weldadig doel, door de opbrengst van dit koncert ten voordeelc van de algemeene armen der stad te bestemmen. De zaal was goed bezet, ofschoon wij voor het goede doel, dat de vereeniging beoogt, een grooter opkomst van het publiek wel gewenscht hadden, welke wensch, naar wij hopen, een volgenden keer in vervulling zal komen. Het programma beloofde den liefhebbers der toonkunst een genotvolleu avond, en deze verwachting is niet teleurgesteld. De Requiem N°. 2 voor mannenstemmen en groot orkest van Cherubini werd flink uitgevoerd, getuigde van ijverige studie, en bragt zigtbaar op de toehoorders een diepen indruk te wee". In het tweede gedeelte van het programma voldeed de Finale F Acte uit de Tannhauser [septett] buitengemeen; het werd uitmuntend gezongen en een daverend°applaus viel den verdienstelijken zangers ten deel. Het geheel werd besloten met het bekende Römischer Triumpho-esan^ van Max Bruch. Den heer van Bree, die reeds zoo meni»--werf en ook nu weder bewezen heeft, een goed direkteur en bekwaam muzikus te zijn, vielen luide toejuichingen ten deel, en hij genoot bij het eindigen van dit waarlijk schoone koncert de eer door het publiek te worden teruggeroepen.
Heden wordt van Regeringswege aan de Kamer van Koophandel en Fabrieken te Amsterdam, ter verdere mededeeling aan de Kamers te Rotterdam, Dordrecht Groningen en Enschedé, verzonden een berigt omtrent den handel, de nijverheid en het verkeer in Neder- Oostennjk gedurende het jaar 1867, uitgegeven .door de Kamer van Koophandel en Fabrieken te Weenen
Bij besluit der pauselijke regering van den 9" dezer zijn in den Kerkdijken Staat de invoerregten verlaagd op 175 artikelen, waaronder sterke dranken, stearinekaarsen, metalen instrumenten, ijzerwerk, huiden, geweven goederen, enz.
Volgens berigt van Zr. Ms. gezant te St. Petersburg van den 14" dezer, kan voortaan chloor van soda in Rusland vrij van regten worden ingevoerd, even als potascn.
De minister van Financiën maakt bekend dat bij hem ontvangen is een bankbiljet, groot ƒ25, door ecu onbekende, onder het postmerk Amsterdam van 23 dezer, tot voldoening van verschuldigde successieregten ingezonden. D 6
De Staats-Courant van heden bevat de herbenoeming van eenige burgemeesters van gemeenten.
Z. M. heeft benoemd tot kontroleur der dir. bel. en van het kadaster te Utrecht, J. van der Veen; bevorderd tot landmeter van de lste klasse bij het kadaster, K. van Dijk, thans landmeter van de -de klasse.
ROTTERDAM, 24 Nov. Aan de markt waren heden de prijzen van het vee als volgt: runderen, lste kwaliteit 70 et., 2de kwal. 55 et.; kalveren, lste kwal. 90 et., 2de kwal. 70 et.; schapen 60 et.; varkens van 46 tot 62 cents: alles per n. 6?. De prijzen der boter als volgt: lste kwal. /66; 2de kwal. ƒ63--3de kwal. ƒ 60.
---

Telegrammen.
MADRID, 24 Nov. Er is een dekreet uitgevaardigd waarbij kwijtschelding van straf verleend wordt aan de' bewoners van Arrago, die sedert 1857 ter zake van smokkelarij veroordeeld zijn.
— Eene onbeduidende bende Carlisten is in de omstreken van Burgos gezien. In een brief van Espartero aan deu burgerlijken goeverneur van Salamanca wordt gezegd, dat hij (Espartero) nooit persoonlijke inzigten gehad heeft, maar aandringt op de noodzakelijkheid om de regering te ondersteunen, ten einde zoo spoedig moo--moo-e--lijk de Cortes kunnen bijeenkomen, die de Grond wet zullen vaststellen.
ANGERVILLE, 24 Nov. In den toestand van Berryer is geene verbetering gekomen.
LONDEN, 24 Nov. De Morning Post meldt, dat de protokollen der onderhandelingen met den amerikaanschen gezant in de Alabama-kvvestie onderteekend zullen worden, en dat slechts bij staking der stemmen in de gemengde kommissie te Washington, de beslissing aan een buitenlandsch soeverein zal te beurt vallen.
— De heer Gladstone heeft in South-West Lancashire de nederlaag geleden. De uitslag der stemming was als volgt: Cross 7750 stemmen, Turner 7714, Gladstone 7461, Grenfells 7010. — 25 Nov. Uitslag der verkiezingen: 364 liberalen en 247 konservatieven. Gisteren zijn ernstige ongeregeldheden en vechtpartijen voorgevallen te Tregedar en Blacknaeven in Wallis Ook te Killbretain in het graafschap Cork (lerland) zijn ter gelegenheid van de jaarmarkt, de partijen slaaV geweest, waarbij eenige policie-agenten en oproermakera doodgeschoten werden.
De Morning Post weerspreekt het gerucht dat het kabinet den 9 December a. s., daags vóór de opening der parlementszitting, ontslag zal nemen. Naar hetgeen genoemd blad vernomen heeft, zal het kabinet afwachten den uitslag van het voorstel tot een votum van mistrouwen, welk voorstel dadelijk na de opening der zitting door de oppozitie zal gedaan worden. De Koningin der Nederlanden keert heden huiswaarts. GREENCASTLE, 25 Nov. De Nesiorian is van New- Vork hier aangekomen.
NEW-YORK, 24 Nov. Volgens berigten van Mexico zijn de goevernementstroepen onder bevel van Escabedo geslagen door de opstandelingen. — De konservatieve partij heeft bij eene benoeming voor het gemeentebestuur alhier de bovenhand behouden. ATHENE, 21 Nov. De buitengewone zitting van de Kamer der Afgevaardigden is heden geopend geworden. PESTH, 24 Nov. Toen in het Lagerhuis de croatische afgevaardigden verschenen, werden zij met toejuichingen, waaraan geen einde scheen te komen, ontvangen. Een van hen, Vacanovitz, heeft in het Croatiesch, eenander, Zuvitz, in het Hongaarsch gesproken. Beiden legden, uit naam der croatische natie, de gelofte af van broederschap en handhaving der eenheid van beide volken onder de kroon van Stefanus. De geloofsbrieven der croatische afgevaardigden werden goedgekeurd, en daarop de keuze gedaan der croatische leden van de hongaarsche delegatie. Een ontwerp-handelsverdrag met Zwitserland is ter tafel gebragt en het debat over de zaak der nationaliteiten begonnen. — De hongaarsche delegatie heeft het goevernement geïnterpelleerd over hetgeen thans in Rumenië voorvalt en welke houding de regering denkt aan te nemen. Aanstaanden Donderdag zal de regering antwoorden. Door den heer Zsedeny c. s. werd gevraagd: wat de regering gedaan had om tegen le gaan de woelingen in Rumenië, die den vrede in gevaar brengen, en op welk standpunt de regering zich plaatsen zal, met het oog op hetgeen gebeuren kan. Het antwoord op deze vraag zal Donderdag a. s. gegeven worden.
OFEN, 23 Nov. HH. MM. de Keizer en de Keizerin zijn heden alhier aangekomen. Morgen zal in de zitting van de hongaarsche delegatiën waarschijnlijk een interpellatie gedaan worden betreffende Rumenië De croatische Israëlieten willen ook afgevaardigden naar het Israëlieten-kongres zenden.
FLORENCE, 24 Nov. Het gerucht, dat de heer von Usedom teruggeroepen zou zijn, en het berigt van de Patrie,- dat Mazzini Vrijdag gestorven is, worden beiden tegengesproken. Heden ochtend zijn te Rome de gevangen rooverhoofdlieden Monti en Tognetti ter dood gebragt, nadat de Paus den vorigen dag het doodvonnis had bekrachtigd. — Mazzini is wat beter.
— Bij de suppletoire begrooting 1869 worden de gewone en buitengewone inkomsten op 929,560,522 en de uitgaven op 1,011,337,118 fr. vastgesteld, zoodat het tekort verminderd is tot een bedrag van 81,776,585 fr.
— De Kamer der Afgevaardigden zal morgen haren voorzitter kiezen. Door den minister van Financiën zal eene suppletoire begrooting voor de dienst 1869 voorgelegd worden.
---

