AMSTERDAM, 19 November.
Gisteren heeft de minister van Justicie iv de Tweede Kamer het woord genomen, om te verklaren, dat, zoo als het der Regering gebleken was, in de nominatie voor de vakture in den hoogen raad een vergissing is ingeslopen. Zij achtte het daarbij oorbaar, de voordragt aan de Kamer terug te zenden, opdat deze daarmede kunne handelen zooals zij meenen zal te behooren. Aanstaanden Maandag zal de Kamer zich op nieuw met deze nominatie bezig houden.
De stukken, nopens de kwestie der dekoratiën , zijn overgelegd, waarna de Kamer, bijna met algemeene stemmen, het daarop betrekking hebbende wetsontwerp aannam. Het is uit de debatten overtuigend geblekeu, dat de geheele zaak nederkomt op een administratieve Onregelmatigheid, zooals ook de heer minister van Bosse Verklaarde. Geen schijn van bewijs is er gevonden Voor de beschuldiging dat in het uitdeelen van ridderorden een middel tot regeren was gezocht, evenmin als voor de andere aantijgingen uit het voorloopig Verslag, welk treurig monument van politieken wrok en partijhaat, naar wij voor de eer der Kamer hopen, het laatste van zijne soort zal geweest zijn.
Vóór ons op de schrijftafel hebben wij twee kleine brochures, handelende over de gewenschte wijziging der Wet op het lager onderwijs. De eene is, zonder naam van den schrijver, uitgegeven te Amsterdam door Westerman en heeft tot titel: „Oplossing der onderwijs<juaestie, Proeve van wetgeïing." De andere, „Voorstel tot wijziging van de wet tot regeling van het lager onderwijs", is van Doctor Frisius en uitgegeven te s Gravenhage.
Wanneer wij deze voorstellen bespreken is het niet omdat wij ze voor de beste en voor allezins voldoende houden; de voorstellers zelven hebben dit niet beoogd; vooral de eerste bekent dat hij slechts eene proeve en geen afgerond wetsvoorstel heeft willen leveren. Maar wij maken er gewag van, omdat wij in deze brochure een overtuigend bewijs vinden voor de gegrondheid der bezwaren, die wij reeds sedert jaren hebben doen gelden. Huivering wekt het wat Doctor Frisius zegt in den aanvang van zijn geschrift: „ik ben maar een eenvoudig geneesheer en het oude spreekwoord zegt: onder drie geueesheeren ziju twee ongodisten. Ik ben echter door het twisten der godsdienstleraars (der protestantsche namelijk) en niet door de geneeskundige studiën, in geloofszaken in eene onzekerheid gebragt, die mij mijn vroeger kinderlijk geloof doet betreuren." Jammerlijk is de toestand van hem, die het geloof zijner jeugd betreurt, omdat hij het verloren heeft ten gevolge van de twisten der godsdienstleeraars. Moge hij weldra door het aanzien der geloofseenheid in de katholieke Kerk tot «en vast geloof gebragt worden, dat hem verblijdt in oude dagen en hem steunt in zijn laatste uur! Dezen wensch vormen wij uit den grond van ons hart Voor het geluk van den gemoedelijken man.
Opmerkelijk is de gevolgtrekking van den geneesheer dat zijne onverschilligheid hem op een onzijdig standpunt stelt. Zoo groot is die onpartijdigheid, dat hij er niet tegen zou opzien zijne kinderen naar eene roomschgezinde of israëlitische school te zenden, en er niettemin iets aandoenlijks en treffends in vindt, dat de kleine, toekomstige wereldburgers op de gemengde school zaaien zijn en dat hunne onschuldige harten zich daar Vereenigen, om liefelijke herinneringen te schenken aan een later leven in de maatschappij, dat, helaas I zoo dikwerf de harten vau elkaar vervreemdt. Wij gelooven den schrijver waar hij zegt: „ik wil trachten, buiten leerstellige godsdienst en politieke partijschap, het verlangde voorstel te doen, en het komt dan van een kant, Waar geene gemoedsbezwaren bestaan, maar de onpartydigheid ze erkent."
Zijn zij daarom voor partijdig te houden, die gemoedsbezwaren hebben tegen de werking der wet op het lager onderwas? Geenszins wanneer de gemoedsbezwaren op- egt zyn, zoo als bij ons, Katholieken, waaraan wel iemand twijfelen zal, die de leeringen en voorschriften van den Paus en de Bisschoppen aangaande het onderwijs niet uit het oog verliest. Immers partijdigheid wil dikwijls eene verduistering van inzigten en een hartstogtelijk kampen als eigenbelang aanduiden. Wrij echter worden in zaken van onderwijs voorgelicht door het hoogste geestelijk gezag, en voorwaar! aan de zaak der katholieke school blijft de politieke spekulatie-geest geheel vreemd.
Dit toch neemt niet weg dat het oordeel van den niet-geloovigen Doctor groote waarde heeft. Als hij, van zijn standpunt, eene wijziging der onderwijswet verlangt, heeft dit niet zijn grond in persoonlijke gewetensbezwaren, maar in het onregt, dat de bestaande wet pleegt op hen, die gemoedsbezwaren hebben, en tegen welk onregt de regtszin zelfs van een niet-geloovige in verzet komt. Inderdaad geene andere vraag schijnt de schrijver hier zich ter beantwoording te hebben voorgesteld dan deze: wordt door de regeling van het lager onderwijs geen onregt hun aangedaan, die in zake van godsdienst en van kerkelijke leerstellingen niet onverschillig zijn? „Als ik het wel heb," zegthrj, „is mijne en veler anderen verdraagzaamheid eigenlijk meer onverschilligheid en men moet anderen niet beoordeelen naar zich zelven. Mij schijnt het dus toe, dat de wetgever van de wet op het lager onderwijs de eerbiediging van ieders godsdienstige begrippen, in de Grondwet bevolen, eenzijdig heeft opgevat. De wetgever heeft voorbijgezien dat er uiterste partijen ZIJQ, die men kan betreuren, maar daarom hare regten niet mag miskennen." Het is verder opmerkelijk dat de schrijver oordeelt, gelijk wij altijd hebben gemeend, dat de Grondwet de openbare gemengde school niet gebiedend voorschrijft, dewijl zij niet heeft uitgesproken dat de door haar verordende „eerbiediging van ieders godsdienstige begrippen" door gemengde dan wel door" gezindte-scholen moet verkregen worden. Onbekend is het ons niet, dat bij de beraadslaging over het grondwetsartikel eenigen de opvatting openbaarden dat de openbare gemengde school in beginsel werd voorgeschreven; maar van eene authentieke wetsduiding der grondwetgevers in dezen zin is ons niets bekend. Willen wij daarom in de tegenwoordige omstandigheden de openbare gemengde school overal opgeheven zien? Dat is niet onze bedoeling. Maar wij beweren dat tegen het subsidiëren der bijzondere godsdienstige scholen en tegen het oprigten van openbare gezindte-scholen, waar zulks met eerbiediging der" begrippen van andersdenkenden mogelijk is, geen argument aan de Grondwet kan worden ontleend.
„Dat van overheidswege geene andere dan gemengde scholen worden ingesteld," zegt de schrijver, „daartegen acht ik de bezwaren niet ongegrond. Het komt mij voor, dat daar, waar het aantal huisgezinnen, tot eenige godsdienstige gezindheid behoorende, groot genoeg is om eene afzonderlijke school te bezitten, van overheidswege de instelling daarvan moet geschieden, indien zulks verlangd wordt. Mij dunkt dat dit eerst eene volkomene eerbiediging van ieders godsdienstige begrippen zou mogen genoemd worden."
In 1857 heeft de wetgever het „eerbiedigen der begrippen van andersdenkenden" in negatieven zin opgevat, en hij heeft gemeend aan dat grondwettig voorschrift te kunnen voldoen met de leerstellingen der verschillende gezindheden uit de school te sluiten; Bij deze opvatting hebben wij ons nimmer kunnen neerleggen , en niemand, gelooven wij, zal daarmede kunnen instemmen , die zich niet aan woordverdraaijing wil schuldig maken. Nooit hebben wij gedacht geëerbiedigd te worden, wanneer men de deur voor ons aangezigt toestiet. Ons dunkt dat de godsdienstige begrippen dan eerst op de school geëerbiedigd worden als zij er zijn, en dat mitsdien de woorden der Grondwet zich meer in den zin der gezindte-scholen dan in den zin der godsdienstlooze school laten interpreteren.
Hier echter zit de groote moeijelijkheid niet. Veel meer is het de vraag, of de godsdienstige begrippen geëerbiedigd worden of kunnen worden, gelijk de wet van 1857 het bedoeld beeft, met andere woorden: of een deugdelijk maatschappelijk onderwijs zóó kan worden gegeven, dat geene gezindheid hoegenaamd zich in hare godsdienstige overtuiging gekrenkt gevoelt. Doctor Frisius geeft een blijk van helder doorzigt wanner hij dit ontkent. „Ik kan toegeven," zegt hij, „dat de onderwijzer zwijgt van leerstellige begrippen, elk godsdienstig geschilpunt vermijdt en toch behoorlijk lager onderwijs geeft; maar hoe hij de geschiedenis onderwijst en bepaaldelijk die van Nederland, zonder haar te verkrachten en zonder de eene of andere godsdienstige gezindheid te kwetsen, is mij een onoplosbaar raadsel.
„Was Luther een verloopen monnik of een hervormer; was Adolf van Nassau een oproerling tegen het wettig gezag of een strijder tegen vreemde overheersching; was de strijd tegen Spanje eene worsteling tegen gewetensdwang of een dolzinnig verzet tegen eene Kerk , die alleen regt van bestaan heeft; zie — dat en zoo veel meer hangt zóó innig zamen met het regt van bestaan van den Nederlandschen Staat en ons volksbestaan, dat ik, zonder de godsdienstige elementen, bijna zou zeggen, dat Nederland geene geschiedenis heeft. Zal men nu de geschiedenis van Nederland leeren, zooals zjj feitelijk is, hoe verschillend moet dan de opvatting van een Roomschgezinde en van een Protestant wezen!" De ondervinding van de laatste dagen heeft het gegronde van deze opmerking doen zien. Een protestantsch leerling eener middelbare school rekende zich gekrenkt, omdat in een schoolboek te lezen stond, dat het Protestantismus eene leer is, door een afvalligen kloosterling, Martinus Luther, met woeslen_zin verspreid. Voorzeker^ is in deze woorden de opkomst van het Protestantismus naar waarheid geschetst. Maar hoe heeft de onderwijzer het te maken, om allen te bevredigen? Noemt hy Luther, gelijk hij was, een afvalligen monnik met woesten zin; de Protestant wordt geërgerd. Noemt hij hem den grooten hervormer, bezield met Gods geest; èn de waarheid èn het katholieke gevoel worden dan gekrenkt. Onthoudt hij zich van alle kwalifikatie, dan heeft het onderwijs iv de geschiedenis geene waarde voor de vorming van het verstand en voor het regte begrip der gebeurtenissen. Doctor Frisius komt tot het besluit, dat het onderwijs in de geschiedenis op de openbare school onmogelijk is. Deze gevolgtrekking is juist; maar niet minder juist is de volgende: Tot een goed lager onderwijs behoort het onderrigt in de geschiedenis, vooral des vaderderlands; maar de openbare gemengde school kan geen goed onderwijs geven in de geschiedenis: bijgevolg zal het onderwijs op de gemengde school, die ieders begrippen wil eerbiedigen, ten uiterste onvolledig zijn. Als men zich wel herinnert, hebben ook dit onze Bisschoppen in hun mandement gezegd, en om die reden aan de katholieke gezindte-school boven de gemengde school de voorkeur gegeven. Hadden zij ongelijk, zelfs van een pedagogiesch standpunt? Even doeltreffend is de kritiek van den heer Frisius op het wetsartikel, dat de opleiding tot alle christelijke deugden voorschrijft. Ook dat is in de gemengde school onmogelijk. „De geloovige Christen (Protestant) ontzegt mij alle christelijke deugden, wanneer ik niet geloof aan den Christus, zooals hij in den bijbel wordt voorgesteld, en hij houdt zich overtuigd, dat de poorten des hemels voor mij zullen gesloten zijn. Ja, het geloof in dien Christus is genoeg om een leven vol ongeregtigheden uit te wisschen. De Roomschgezinde gaat nog verder en eischt het geloof aan de Kerk, en hij hecht bovenal aan de algehcele onderworpenheid aan het gezag der Kerk en de stipte opvolging harer voorschriften, die in den bijbel niet allen te vinden zijn." De slotsom is, dat de opleiding tot alle christelijke deugden onmogelijk is voor de gemengde school. Stel dat daar zijn modernen, orthodoxen en Katholieken. Voor de eersten bepalen zich de christelijke deugden tot filantropie; de orthodoxen zien de hoofdzaak in het roeloof aan Christus den Verlosser; voor ons Katholieken is christelijke deugd onderhouden alles wat de Kerk ons, voorschrijft volgens de leer van Christus. Hoe zal één onderwijzer in eene school terzelfder tijd alle deze kinderen tot alle christelijke deugden kunnen opleiden? Wij herhalen wat wij dikwijls hebben gezegd: de wet van 1857, gelijk zij daar ligt, kan niet uitgevoerd wor^ den; deugdelijk onderwijs in de geschiedenis kan met neutraal zijn; opleiding tot alle christelijke deugden kan niet sreschieden zonder aanstoot te geven. Doctor Frisius stelt voor: het onderwijs in de geschiedenis en de opleiding tot alle christelijke deugden van de openbare school weg te laten. Maar hij schijnt niet m te zien dat zoodoende de openbare gemengde school bijna geheel hare waarde verliest. De geneesheer heeft de kwaal ontdekt, maar het ware geneesmiddel niet gevonden. , . Eene school zonder onderwijs in de geschiedenis, zonder opleiding tot ware christelijke deugd is onvolledig; zij kan slechts als een noodzakelijk kwaad geduld worden; zij mag niet als de beste worden geprezen; aan de gezindte-scholen moet de grootst mogelijke uitbreiding worden gegeven. Zoo oordcelen de katholieke Bisschoppen in hun mandement, en de juistheid van dit oordeel wordt bewezen door de juiste en onpartijdige bemerkingen van Doctor Frisius.
Gisteren middag omstreeks 2 ure is een begin van brand ontstaan op den zolder van een pakhui. in de Jonge Roelensteeg, in gebruik bij den heer E., vermoedelijk door het nederzetten van een mandje met niet goed gedoofde kolen; en gisteren avond ten 10 ure desgelijks op de Prinsengracht, tusschen de Elandsgracht en Looijerstraat, in perceel GG. 572: oorzaak onbekend. Beide branden zijn zonder hulp der brandweer gebluscht, ofschoon spuiten waren aangevoerd.
De prijzen van het vee, besteed ter markt van gisteren, waren als volgt: Kalveren, lste kwal. ƒ6O a 80; 2de kwal. /50 a 70; 3de kwal. ƒ4O a, 60; Schapen ƒl6 a 24; Varkens 52 a, 56 Cts. per ned. t£.
Z. M. heeft benoemd: tot notaris binnen het arrondissement: Nijmegen, ter standplaats de gem. Groesbeek, G. W. Koppel; 's Hertogenbosch1, ter standplaats de gem. Tilburg, J. F. J. van de Mortel; herbenoemd tot burg. der gem.: Tegelen, J. J. Beelen; Wijhe, mr. F. ir. Rambonnet J.Jzn.; pensioen verleend aan jhr. n.r. G. A. Melort, gewezen raadsheer in den Hoogen Raad der Nederlanden, van ƒ2253.
---

