AMSTERDAM, 26 Maart. Prezident Johnson.
111. [Slot.] De amerikaansche konstitutie kent wel het beginselder volkssoevereiniteit, maar past het gewijzigd toe. In de praktijk schonk zij de soevereiniteit aan de gezamenlijke magten, zoowel der afzonderlijke staten als van het centraalbestuur. Een aanzienlijke partij heeft zelfs voor beginsel dat de soevereiteit uitsluitend bij de bijzondere staten berust. De thans bovendrijvende radikalen volgen daarentegen de leer der volkssoevereiniteit naar de revolutionnair demokratische denkbeelden, die uit Europa overgewaaid zjjn. Zij kennen geen ander gezag dan het gezag der meerderheid, en achten dat, blijkens hun daden, verheven boven elk staatsligchaam en zelfs boven de konstitutie. Het absolutismus der menigte is hun ideaal. Zoo ¦willen zij geen Prezident, wel is waar strikt gehouden aan de wettelijke voorschriften, maar vrij in zijn werkkring, behoudens zijn konstitutionneele verantwoordelijkheid. Hij moet eenvoudig worden de uitvoerder van de bevelen der meerderheid. Op het proces tegen Johnson zal waarschijnlijk het spreekwoord van toepassing zijn, dat niets zoo heet gegeten wordt als het toebereid is. Eer het uitgemaakt kan worden, of er termen zijn om een vonnis tegen hem uit te spreken, wegens misbruik van magt en wetschennis, zal welligt de tijd van zijn prezidentschap nagenoeg verstreken zijn, en generaal Grant of een ander het Witte Huis betrokken hebben. Het streven van Johnson schijnt geweest te zijn om, zoo lang en zoo veel mogelijk, het roekeloos pogen der radikale partij te belemmeren, zonder verder liggende plannen. Een eerzuchtige zou in zijne plaats een geduchte rol hebben kunnen spelen, en een schoone reden lag voor de hand, om zich regtstreeks tegen het Kongres te kanten. Zoolang de zuidelijkeafgevaardigden daar buiten gehouden werden, was dit de volledige vertegenwoordiging niet, en hadden zijn besluiten dus geen wettige kracht. Voor zulk een beslissende houding ontbrak hem in den aanvang den wil of de vastberadenheid. En het Kongres zorgde door zijn Tenure of office BUI dat hem daartoe later ook de magt zou ontbreken. Thans is hij toch aan handen en voeten gebonden. Na de dubbelzinnige gedragingen van generaal Grant, den allemansvriend, die, als kandidaat voor het prezidentschap, zich geen der partijen vijandig wilde maken, wendde Johnson 2ich tot generaal Thomas, benoemde dezen tot minister van oorlog, en zond het besluit der benoeming als kennisgeving aan den Senaat. Dewijl Stanton niet door hem maar door Lincoln was aangesteld, beweerde de Prezident dat de Tenure-of-office-bïll hem niet verbood dezen minister te ontslaan. Nu had een voorval plaats dat, ondanks zijn belagchelijkheid, het reddeloos verval der amerikaansche staatsinstellingen aan den dag brengt. Thomas, met het benoemingsbesluit in de hand, begeeft zich naar het ministerie van Oorlog, en noodigt Stanton ttit hem zijne plaats te ruimen. Stanton antwoordt dat Thomas aan hem, den echten minister van Oorlog, ondergeschikt is, en beveelt den generaal onmiddellijk zijne werkzaamheden te hervatten. Thomas weigerde. Stanton liet hem, „wegens insubordinatie", in hechtenis nemen. Hieruit is hij later onder borgstelling ontslagen, en nu heeft hij Stanton een proces aangedaan , op grond van onwettige kerkering. Inmiddels is Stanton minister gebleven, en heet het insubordinatie als een generaal gehoorzaamt aan de bevelen van hem, die, krachtens de konstitutie, het hoofd is van de vloot en van het leger! Dat hoofd zelf is, om dit bevel, in staat van beschuldiging gesteld! En indien hij aan een veroordeelend vonnis ontsnapt, zal het alleen wezen, omdat welligt de Tenure- of office-bill niet van toepassing kan gemaakt worden op staatsambtenaren, door een vroegeren Prezident benoemd.
In het proces tegen Johnson is de persoonlijke vraag het belangrijkste. Het zou voor het gevoel der menschelijk"eid beleedigend zijn, als een staatsman die, binnen den kring^ zijner bevoegdheid, en zonder eenig baat- of eerzuchtig motief, wederstand bood aan de willekeur eener roekelooze partij, daarvoor geregtelijk gestraft werd. Maar welke de uitspraak ook zij, zij zal aan den toestand van het gemeentebest niets veranderen. Het prezidentschap bestaat feitelijk in Noord-Amerika niet meer. Door het voortduren van het militair bewind in het Zuiden, na den oorlog, is ook het konstitutionneele regt der afzonderlijke staten vernietigd. De konstitutie der Vereenigde Staten, welke de vrijheid waarborgde door een vernuftig evenwigt der verschillende magten, wordt vervangen door het absolutismus van de meerderheid in het Kongres , die geene andere wet kent of eerbiedigt dan zijn eigen wil.
In de republieken sterven de vrijheid en de orde gewoonlijk door de tweedragt. De zegevierende partij, om het gezag niet te verliezen, verbrijzelt haar tegenstanders door het geweld eener tijdelijke meerderheid, maar daardoor tevens de wet en het regt. Deze loop van zaken, welke de geschiedenis zoo dikwyls vermeldt, zien wij ook nu voor onze oogen zich ontwikkelen in de Vereenigde S-aten. De radikale partij denkt er reeds aan om door een nieuw amendement op de konstitutie, de uitvoerende magt op te dragen aan een kommissie uit het Kongres. Al laat zij dit plan voorloopig rusten, is haar doel tóch bereikt. Het Kongres is reeds meester van de uitvoerende magt, en de opvolger van Johnson zal niets anders wezen als de vertegenwoordiger eener doode letter in de konstitutie.
Daarmede zal echter ook de eigenaardigheid van een konfederatie verdwijnen, en zal deze zich meer en meer oplossen in ecu eenheidstaat. Zulk een uitkomst ligt op den weg der radikalen, die, gedeeltelijk onbewust en gedeeltelijk met volle kennis, naar een demokratische centralizatie streven, geregeerd en bestuurd door den algemeenen volkswil. Dit denkbeeld is noch anglosaksiesch, noch amerikaansch, maar europeesch-revolutionnair, en dat het leeft en werkt in de hedendaagsche bevolking der magtige republiek, bewijst weïk vergif de landverhuizersstroom van de oude wereld naar de nieuwe heeft medegevoerd. Zouden de Washingtons, de Franklins en de Jeffersons hun schepping herkennen in de wanstaltigheid, waartoe die meer en meer verbastert? En behoeft men de oogen van een profeet, om in de Zuid-amerikaansche republieken het toonbeeld te bespeuren van de toekomst der noorfi-amerikaansche? Om ook aldaar de geweldige, en toch onmagtige beerschappij te duchten van elkander onophoudelijk verdringende diktators?
Het voorstel van den heer de Bosch Kernper, tot het rigten van een adres aan den Koning, is verleden Dingsdag door de Tweede Kamer met nagenoeg algemeene stemmen verworpen. Zoowel uit deze stemmino- als uit de gehouden beraadslagingen blijkt, dat geen der partijen dit voorstel aannemelijk achtte. Trouwens, nu de Kamer haar gevoelen wilde uiten, had zij te kiezen tusschen een motie en een adres. Maar sedert den eersten weg is ingeslagen, moest het zelfs dengenen, die zulke politieke motiën verkeerd achtten, doelloos schijnen om ook nog den tweeden te betreden.
Het veld is thans weder vrij, en ten gevolde der houding van het ministerie, zal de Kamer, bij de behandeling der begrooting van Buitenlandsche Zaken , in het geval komen van de uitspraak der vorige te moeten vernietigen of te bevestigen, en dit is juist waaraan de oppozitie, ofschoon vruchteloos, door middel van de motie-Blussé heeft willen ontsnappen.
Heden, morgen en Zaturdag is in het Odeon ter bezigtiging gesteld een ivoren krucifix uit de zestiende eeuw, dat naar gezegd wordt het eigendom geweest is van Keizer Karel V. Gaarne vestigen wij de aandacht op dit meesterwerk van een onbekend, doch uitstekend christelijk kunstenaar. Men gelooft dat hij een kloosterling is geweest, en de aard van zijn arbeid geeft aan dit vermoeden veel grond. Immers alleen iemand, gewoon om dagelijks de passie en al de martelingen van den kruisdood zich, overdenkend, voor oogen te stellen, kan zulk een figuur ontwerpen. Ziedaar wel de man van smarten! Er zijn welligt Christusbeelden van de groote meesters met majesteuzer gelaatstrekken dan dit, ofschoon, ook hier het hoofd van een edele en verheven schoonheid is, maar nooit werden de pijn en de doodstrijd van den stervenden Messias met meer kracht en aanschouwelijkheid uitgedrukt dan hier. Elke trek van het aangezigt, en elke spier van het ligchaam verkondigt wat daar geleden wordt! Deindruk, dien het beeld bij ieder te weeg brengt, is diep en geweldig. Wie van de beschouwing van een kunstvoorwerp slechts zachte en liefelijke aandoeningen verlangt, ga er niet heen. Wat hij zal zien is van zulk eene vreeselijke en huiveringwekkende schoonheid, dat wij er geen hardvochtigheid tegen bestand achten. Beschouwingen over den stijl en de bijzonderheden der uitvoering, laten wij aan de tijdschriften over, die voornamelijk zich de bevordering der kunstsmaak ten doel hebben gesteld. Wij berigten alleen dat volgens een mededeeling in het Handelsblad, de leden van het oudheidkundig genootschap, waaronder vele kunstkenners zijn, dit krucifix verleden Maandag bezigtigd en algemeen bewonderd hebben.
Gisteren namiddag had een 16-jarige knaap het ongeluk op een schip aan den Buitenkant van het dek in het ruim te vallen; in zijn zak had hij een mes, waarmede hij zich in zijn val zoodanig wondde, dat hij eenige minuten daarna overleed.
Z. M. heeft benoemd: tot notaris binnen het arrondissement: Haarlem, ter standplaats de gem. Haarlem, P. C Burkens- Leiden, ter standplaats de gem. Noord wijk, mr. T W var der Schalk; tot prezident der arrondissements-regt'bank- té Arnhem, mr. T. M. Wentholt; te Alkmaar, mr. C. Iï'll van Lelijveld; tot direktear van het postkantoor: te Sas'van Gent, C. J. Koppen; te Medemblik, J. Mans. Ingetrokken de benoeming van J. Z. van der Mark, tot plaatsvervangend kantonregter te Holwerd. Verleend de bronzen medalje en een. loffelijk getuigschrift aan N. Hoegee, wegens het met levensgevaar redden van twee drenkelingen uit de rivier bij Lexmond op 23 tebrnarij 1868. Op hun verzoek eervol ontslagen: als direl-teur van het postkantoor te Medemblik, C. Gerdenier behoudens aanspraak op pensioen; als griffier der arrondissements-regtbank te Dordrecht, mr. H. F. van den Bergh; als notaris te Noordwijk, mr. C. C. van der Schalk. T. W. Hepner, T. W. Bunge, L. de Groof, A. Bauer en L. von Abercron erkend en toegelaten, respektivelijk als konsul-generaal van den Noord-Duitschen Bond te Amsterdam, en als konsnis van dien Bond te Rotterdam, Vlissingen, Batavia en Makassar. Mr. Jac. Wertheim vergund het aannemen en dragen der versierselen van ridder der orde van de Heiligen Mauritius ca Lazarus, hem door Viktor Emmanuel geschonken.
---

TWEEDE KAMER.
Zitting van Dingsdag 24 Maart. In deze zitting is medegedeeld dat zijn ingekomen: een wetsontwerp tot onteigening van perceelen ten behoeve van denaanleg van een weg, ter verbinding van het station van den. btaatsspoorweg te Koog aan de Zaan met den straatweg aldaareene rmssieve van den minister van Binnenlandsche Zaken houdende inlichtingen ten aanzien van eenige formaliteiten, die bij de laatste verkiezingen voor de Tweede Kamer hebben plaats gehad. x De Kommissie van Rapporteurs voor het wetsontwerp on het begraven van lijken, de begraafplaatsen enz. heeft daaromtrent baar eindverslag uitgebragt. De dag der behandeling van liet wetsontwerp zal nader worden vastgesteld. De Kamer heeft beraadslaagd over het voorstel van den heer de Bosch Kernper, tot het aanbieden van een adres aan den- Koning over den tegenwoordigen toestand des lands. Daarover voerden het woord de heeren: W. van Goltstein, van der Linden, Storm van 's Gravesande, Fransen van de Putte, van. Beyma_ thoe Kingma, Gefken, Saaymans Vader, J. K. vaa Goltstlein, Dam en de Bosch Kernper. Het voorstel van den laatste werd daarop in stemming gebragt en met 69 tegen 3 stemmen verworpen. Vóór hebben ge. stemd de heeren: Kien, van Foreest en de Bosch Kemper.°
De prijzen van het vee, besteed ter markt van gisteren, waren als volgt: Kalveren, lste kwal. ƒ5O a 70--2 de kwal. ƒ4O a 60; 3de kwal. ƒ3O a 50- Schanen ƒlB a 22; Varkens 53 a 62 Cts. per Ned. &.
MEPPEL 24 Maart. De tot deze en aangrenzende gemeenten behoorende oeverlanden zijn door den aanhoudenden stom uit het Westen op nieuw geheel onder water gezet. Ook de rmeren de Aa en de Beest zijn weder buiten hare oevers getreden. Uren ver gelijkt alles weer op eene barre zee.
---

