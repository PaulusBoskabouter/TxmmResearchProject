BUITENLANDSCHE BERIGTEN. FRANKRIJK.
PARIJS, 19 Maart. Heden heeft de Keizer op het Carouselplein weder een wapenschouwing gehouden.
— Gisteren heeft de keizerlijke brochure, waarvan dezer dagen herhaaldelijk sprake is geweest, het licht gezien. Zij draagt den titel: „Les titres de la dynastie Napoleonnienne", en beslaat 73 bladzijden. De verwachting, welke dit geschrift, komende van de hand des Keizers, opgewekt had, is zeer teleurgesteld, daar een aantal reeds bekende stukken de plaats innemen van het persoonlijk gevoelen des Keizers, dat, zooals men verwachtte, in het geschrift zou worden uitgedrukt. In twee helften verdeeld, waarvan het eene Napoleon I; het andere Napoleon 111 getiteld is, brengt de brochure de volksstemmingen in het geheugen terug, waarbij Napoleon I in 1799 tot konsul, in 1802 tot konsnl voor zijn gansche leven en in 1804 tot Keizer werd uitgeroepen. In bet tweede gedeelte wordt aan de benoeming van Lodewijk Bonaparte, tot prezident der republiek van 1848, tot prezident voor den tijd van 10 jaren en tot Keizer in 1852, op gelijke wijze herinnerd.
De tabellen der cijfers van de zes volksverkiezingen, de tekst der verschillende proklamatiën van den Keizer, de besluiten van den Senaat, waarbij de konstitutie van 1852 in vrijgevingen zin werd gewijzigd, beslaan de overige bladzijden. Aan het geschrift zijn de volgende vier stukken toegevoegd. 1° Eene opgave van het getal stemmen der opeenvolgende verkiezingen, die aan Lodewijk Napoleon het mandaat van volksvertegenwoordiger in Jumj en September 1848 schonken. 2° Het getal der stemmen, waarmede hij den 10° Dec. 1848 tot prezident gekozen werd. 3° De uitslag der stemming van 2 Dec. 1851, waarbij het ontwerp eener volksstemming werd voorgesteld, en 4° de uitslag der volksstemming van 21 en 22 Nov. 1852 over de herstelling van de keizerlyke regering. De brochure wordt, in weerwil van haar onbeduidend karakter, druk besproken, en geeft tot vele beschouwingen aanleiding. Van verschillende zijden wordt verwondering te kennen gegeven dat de keizerlijke dynastie, na zoolang geregeerd te hebben, eerst nu de behoefte schijnt te gevoelen om op feiten te wijzen, waaraan zij haar ontstaan te danken heeft, en men is van gevoelen dat weliigt verschijnselen, die als een naderend gevaar voor de keizerlijke regering worden beschouwd, aanleiding hebben gegeven om het volk er op te wijzen dat de keizerlijke dynastie juist door het volk gevestigd is. Anderen zien de zaken minder duister in, en brengen het geschrift in verband met een ontbinding van het Wetgevend Ligchaam en de daaruit voortkomende verkiezingen.
— Van verschillende zijdeu wijst men er op dat er in het gansche keizerrijk zich ongeregeldheden voordoen, die wel de aandacht waard zijn. Zoo wordt o. a. beweerd dat de ongeregeldheden te Toulouse niet door handelingen van den raad van revizie veroorzaakt zijn, maar door het drijven van een geheim genootschap, dat deza gelegenheid te baat genomen om een volksbeweging te doen ontstaan. Tevens wijst men er op dat de policie heden morgen in de hoofdstad, teMarseille, Toulouse, Lyon en meer andere steden oproerige geschriften o? verschillende punten vond aangeplakt. In de omstreken, der hoofdstad hebben eveneens, bij de indeeling der rekruten voor de mobiele garde, ongeregeldhedenpiaats gehad, tengevolge waarvan een aantal personen in hechtenis genomen werden.
---

AMSTERDAM, 21 Maart.
De Tweede Kamer schijnt nog lang niet aan het einde te zijn van hare beraadslagingen over de motie- Blussé, nu gekompliceerd met de konkluzie der kommissie van onderzoek der diplomatieke stukken. De Regering heeft haar een draad aangeboden, waardoor zij uit de kronkelwegen van dit parlementaire doolhof zal kunnen ontsnappen, en al was het ook al geene Ariadne, welke dien draad heeft geweven, zij is door fijne vingeren vervaardigd. De oppozitie kan weigeren hem aan te nemen, maar hij is zóó kunstig en behendig voor de poort van haar besluiten gespannen, dat zij niet verder kan gaan, zonder hem te volgen of met ruwheid te verbreken. Het laatste zou een daad van geweld zijn. Maar het is juist de taktiek van het ministerie geweest, om haar te plaatsen tusschen deze keuze: of af te keuren wat de vorige Kamer misdeed [en dus impliciet te erkennen dat er gronden voor hare ontbinding waren]; of het regt ter zijde te schuiven, en door het een of ander brutaal votum te verklaren: wij zyn een of twee meer dan gij, ergo hebben wij gelijk en gij ongelijk. Het spreekt van zelfs dat door zulk votum niets meer bewezen zou worden, dan wat een optelsom bewijst,"en het op de oppozitie een stempel van politieke onzedelijkheid zou drukken, zoo duidelijk dat zelfs de zwakke oogen der Groningers en Zuidhorners het zouden kunnen zien.
Wij zullen nu geen mededeeling meer doen van de argumenten, waarmede op nieuw de partijdige inrigtingvan het verslag der kommissie aan de kaak is gesteld, ofschoon menige redevoering, en vooral die van den heer Insinger, de lezing overwaardig is voor degenen, die d_ze kwestie in hare bijzonderheden wenschen na te gaan. Zwijgen wij van de aanvallen, dan hebben wij ook het regt om niet in de bijzonderheden der verdediging te treden, en dus mede ter zijde laten, wat de voorzitter der kommissie, de heer Thorbecke, aanvoerde. Het groote belang der zitting van gisteren was gelegen in de redevoering van den minister van Binnenlandsche Zaken. Nadat de heer van Zuylen de beteekenis der medegedeelde stukken helder had gemaakt; envoor sommigen, die als de heer Godefroi nog altijd doen of zij ze niet goed hebben begrepen, er eenige mondelinge inlichtingen bijgevoegd had, deed hij ruiterlijk amende honoraile voor de vrij bitse gezegden, bij de behandeling zijner begrooting in November, en kwam terug op de vermeende verdachtmaking zijner voorgangers, •vooals men weet, wordt beweerd dat de minister ook hieraan de afstemming zijner begrooting zou moeten wijten, dewijl sommigen, die anders geen overwegend bezwaar tegen zijn beleid hadden, daarom het tegen zouden hebben uitgebragt. Dit pleit niet zeer voor den ernst dier „sommigen", maar nu is in elk geval de aanleiding tot die persoonlijke gemelijkheid weggenomen, en staat de kwestie op zuiver diplomatiek terrein. Zoodra zij daarop was gesteld, betoogde de minister van Binnenlandsche Zaken het verband tusschen deze beraadslaging en de motie-Blussé. Wij gelooven dat zijn redenering en bedoeling, in deze termen zouden zamen te vatten zyn. De motie-Blussé wordt op tweeërlei wijzen uitgelegd. Volgens dezen is zij een bloote verklaring, een thezis — en dan heeft zij geen praktische waarde — volgens anderen is zij een coup d'état, een greep naar de soevereiniteit — en dan is zij misdadig Intusschen loopt die motie over de ontbinding, welke een gevolg was van de afstemming, en deze afstemming 'beteekende: veroordeeling van het buitenlandsche regeringsbeleid. Dit beleid kan eerst thans door de Kamer na de mededeeling van het oranjeboek, juist worden gewaardeerd.. Geheel Europa heeft er zijn goedkeuring aan gehecht, en nu meent de Regering te mogen vragen dat de Kamer er, afgescheiden van andere zaken, haar goed- of afkeuring over kenbaar make.
De minister verwacht nu klaarblijkelijk een amendement op de konkluzie der kommissie, dat de Kamer in de noodzakelijkheid zal brengen haar gevoelen over dit beleid uit te spreken. Ziedaar de draad, waarvan wij hier boven spraken, die den weg der oppozitie verspert. Zij kan zich niet meer houden als viel die haar niet in het oog, en doordraven op het ongerijmde sofisme, dat tusschen het buitenlandsch beleid der Regering en de ontbinding geen verband bestaat. Sinds jaar en dag roept zij uit honderd keelen: de Kamer mag over regeringsdaden oordcelen; dat is haar regt; wie het betwist miskent de konstitutie, en verkort de bevoegdheid der vertegenwoordiging. Thans legt de Regering aan de Kamer de stukken over, en zegt: ziedaar wat ik gedaan heb; strijk nu uw vonnis. Veroordeel of spreek vrij. Wij zullen spoedig zien of de oppozitie zal durven antwoorden: dat willen wij niet. Wij weigeren om uitspraak te doen. Met rede, regt, billijkheid en waarheid laten wij ons niet in. Wij verkiezen niets anders te doen dan te tellen hoe talrijk wij zijn. Met andere woorden: wij zijn meerderheidsdespoten.
Z. M. heeft benoemd: tot burg. der gem. Maarssen en Maarsseveen, jhr. D. J. A. A. van Lawick van Pabst tot Nyevelt, onder toekenning van eervol ontslag als burg. van Vreeland en Nichtevecbt. Op hun verzoek eervol ontslagen: als ontv. dir. bel. en ace. te Nyland, D. J. den Beer Poortugael, behoudens aanspraak op pensioen; als ijker van het vaatwerk te Doetinchem, D. J. Termaat. Pensioen verleend aan: J. J. M. Gordon, bewaarder van de hypotheken, het kadaster en de scheepsbewijzen te Alkmaar, van ƒ260.-'; F. A. de Klerck ontv. der dir. bel., f U5O. F. Verdam, ontv. der dir. bel. te Arnhem, fiïSS; A. J. van Santen, ontv. der dir. bel. en ace, ƒ 1059.
---

Telegrammen.
PARIJS, 20 Maart. Bij het Wetgevend Ligchaam is eene aanvraag van twee millioen franken ten behoeve van Algiers ingediend.
— Het Wetgevend Ligchaam heeft magtiging verleend tot eene vervolging tegen den heer Kervé°-uen. MADRID, 20 Maart. Men verzekert dat het spaansche goevernement te Parijs eene leening van 50 millioen fr. heeft gesloten.
LONDEN, 20 Maart. De minister sir Stafford Northcote, heefteen telegram van den opperbevelhebber der expeditie in Abyssinië ontvangen. Kassai was met 10,000 volgelingen aangekomen. De houding der inlanders was zeer vriendschappelijk. Zij hebben toezegging gedaan tot de levering der noodige levensmiddelen. Dc bevelhebber was den 2n dezer te Antalo aangekomen met een detachement artillerie, terwijl de kolonne den volgenden dag naar Ashang zou oprukken.
— In het Lagerhuis heeft de heer Gladstone tegen aanstaanden Maandag zijne motie over de iersche kerk aangekondigd.
WEENEN, 20 Maart. Bij de debatten in het Heerenhuis over de wet op het huwelijk, is dit ontwerp verdedigd door graaf Hartig, den luitenant-veldmaarschalk von Gablentz, den gewezen minister van justicie Kraus en graaf Anton Auersperg. Tegen het ontwerp verklaarden zich prof. Arndt, de kardinaal Schwarzenberg en de vorst v. Salm. De algemeene beschouwingen zijn gesloten.
ROME, 20 Maart. De Giornale di Roma meldt, dat de Paus, vernemende dat de arbeiders te Subiaco gebrek aan werk hebben, aan den bisschop administrateur bevolen heeft eene aanzienlijke som uit de inkomsten der abdij te besteden tot uitvoering van openbare werken.
---

ENGELAND.
LONDEN, 19 Maart. De Times meent op goede gronden te kunnen gelooven, dat morgen in het Lagerhuis een rezolutie zal ingediend worden, welke de strekking heeft om van het ministerie te verkrijgen, dat het, omtrent de kwestie der opheffing van de staatskerk in lerß land, zijn voornemen te kennen geeft. — De Koningin is in het kamp van Aldershot aangekomen, en met groote grootdrift door de troepen ont-i vangen.
— Door het geregtshof te Manchester zijn twee Peuians, Thomson en Mullady, beschuldigd van medepligtigheid aan den moord op den policiedienaar Brest, ter dood veroordeeld. De dood van den policieagent was veroorzaakt door een schot, toegebragt bij de poging om de Penians Kelly en Deassy aan de handen der overheid te ontrukken. Wie echter het schot heeft gelost is nog niet uitgemaakt, en sommigen maken er zich ongerust over dat wederom twee doodvonnissen in een zaak zijn uitgesproken, waarvan de ter doodbreugmg van drie medepligtigen, aanleiding geweest is van zoo veel onrust en oproerige tooneelen.
---

