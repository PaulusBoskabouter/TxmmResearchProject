ZOMER-STALVOEDERING.
DOOR Mr. W. Pit. VIS.
Het kan niet onbelangrijk geacht worden, vooral in tijden van zoo groote schaarschte, als we dezen zomer beleefden, en waarvan de gevolgen steeds zoo hoogst schadelijk op den veestapel terugwerken, eens van nabij te beschouwen de voordeelen, aan de zomer-stalvoedering tegenover den weidegang verbonden; te meer, daar er nog steeds zulk een groot verschil van meening ten deze blijft bestaan. Reeds menigmaal werd dit voor den veehouder zoo gewigtige onderwerp in de Landbouw-Courant en elders ter sprake gebragt; doch zeldzaam, naar ik meen, strekte het om den landbouwer van het nut en voordeel, daarin gelegen, wezenlijk te overtuigen. Het was dan ook meer een strijd op theoretisch gebied, daarbij niet altijd met kalmte gevoerd; en waarvan vaak het gevolg was, dat de partijen nog verder van elkander verwijderd stonden dan vei& den aanvang, terwijl de oplossing der kwestie er geen stap mede vooruit kwam. Bij de bespreking toch van dergelijke aangelegenheden, eenig en alleen de bevordering van het algemeen belang moetende ten doel hebben, wordt zoo menigwerf uit het oog verloren, dat daarbij alle overdrijving dient vermeden, en de zaak zelve met de meest mogelijke onpartijdigheid moet behandeld worden; tevens het „audi et alteram partem" in het oog gehouden en bovenal de omstandigheden geraadpleegd, waaronder men leeft. Elke zaak toch, hoe goed en deugdelijk ook, is
daarom nog niet overal en onvoorwaarlijk van toepassing; en hoe hoog ook met de zomer-stalvoedering ingenomen zooals ik vertrouw, dat later en op goede gronden zal blijken wil ik nogtans gaarne erkennen, dat hare toepassing niet overal mogelijk, niet in alle omstandigheden zelfs geraden te achten is. Niet overal mogelijk, omdat of de natuurlijke toestand van vele graslanden, of hunne lage liggiug zich daartegen verzetten, en het weinig verstandig zou wezen, oin b. v. land, dat inden regel overlast heeft van water, tot bouwland te maken en zoo voorts; niet in alle omstandigheden geraden, omdat daar, waar melk- of kaasmakerij hoofddoel zijn, en vruchtbare weidelanden steeds overvloedig voedsel opleveren, het weinig oordeelkundig zoude wezen, het zekere met het minder zekere waut, nieuwe toestanden houden steeds iets wisselvalligs te vervangen, en zich daarbij al den omslag en al de moeite, welke eene verandering van landbouwstelsel noodzakelijk medebrengt, op den hals te halen. Wanneer we ons dan ook voorstellen het voordeel der zomer-xtalvoedering te betoogen, dan hebben we vooral toestanden op het oog, hoedanig er velen in Zeeland en ook elders gevonden worden; en waaide zoogenaamde oude lauden, hetzij bouw- of gras-'» land, in vruchtbaarheid zijn achteruit gegaan, en de aanwezige, stalmest niet meer vóórziet, inde behoeften van den grond. Wrant hoe men ook moge ingenomeu l(i
zijn met de vele en als het ware dagelijks vermeerderende soorten kunstmest, zoo valt het toch niet te ontkennen terwijl tal van landbouwers en eigene ervaring daar zijn om het te bevestigen dat, zonder voldoenden stalmest, de aanwending dier kunstmeststoffen meer kwaad dan goed doet, en ze op den duur den bodem verarmen en uitputten. Maar om tot ons betoog terug te keeren, namelijk „dat de toepassing der zomer-stalvoedering niet onvoorwaardelijk kan worden aangeprezen," zoo valt het toch aan den anderen kant niet tegen te spreken, dat vooroordeel en betweterij dikwerf veel goeds terughouden, en maar al te vaak een slagboom daarstellen tegen de invoering van menige nuttige en elders voordeel aanbrengende zaak. Men veroordeelt zoo menigwerf, zonder grond van wetenschap, en volgt daarentegen blindelings den ouden sleur óf uit gemakzucht, óf uit vooringenomenheid tegen al wat indruischt tegen bestaande gebruiken en gewoonten. Men berooft zich intusschen, zoo handelende, van veel dat, met verstand en overleg toegepast, eene oorzaak van winst en welvaart zou kunnen zijn, en derft daardoor menig voordeel, dat elders wordt genoten. Men vergeet daarbij dat toestanden en behoeften, niet het minst op landbouw-gebied, sints eenige jaren grootelijks zijn veranderd; dat een onophoudelijk voorwaarts streven schier overal wordt waargenomen; dat vooruitgang de leus is van den tijd waarin wij leven, en dat hij die tegen dien stroom wil ingaan, gevaar loopt daarin zijn graf te vinden. „Onze landbouw," zegt de zoo verdienstelijke SLOET TOT OLDHUIS , in zake Rijks-landbouwschool, (zie Tijdschrift voor Staathuishoudk. en Statistiek 270 dl., 60 st.) „werkt niet meer als in vorigen tijd voor het verbruik van eenen meer of min uitgebreiden binnenlandschen kring, maar moet met den vreemdeling op de groote wereldmarkt mededingen." En wat verder: „maar wanneer wij ook de mededinging der buitenlandsche markt geheel afzonderen, ook dan, wanneer wij slechts een bekrompen plaatselijk verbruik aannemen, is het evenzeer een algemeen belang, dat de voortbrenging in den landbouw toeneme en zich verbetere. Wat kan toch wenschelijker zijn, dan een overvloed van goede landbouw-voortbrengselen voor landbouwer en verbruiker?"
Wij stellen ons dan voor, in de volgende regelen het bewijs te leveren, dat de zomer-stalvoedering , daar ten minste wáár geene overwegende bezwaren tegen hare toepassing aanwezig zijn, wezenlijke aanbeveling verdient, aanzienlijke voordeelen afwerpt, en volstrekt niet de bezwaren met zich brengt,
welke haar zoo menigmaal worden naar het hoofd geslingerd. Mogt de uiteenzetting van een en ander met welwillendheid worden ontvangen, daardoor het algemeen belang bevorderd en tevens, door wederzijdsche bespreking eener voor landbouwers in de daad belangrijke aangelegenheid, de onderlinge band versterkt worden! In No. 33 van de Landbouw- Courant, 1865, deelde ik, naar aanleiding van het gesprokene op het XX"' Nederl. landhuishoudk. Congres te Assen over het belangrijke punt „veevoeder", mijne ervaring mede omtrent de winter-stalvoedering, daarmede vooral ten doel hebbende, de uitnemendheid van de cultuur der m angelwortelen te betoogen. Ik mag vertrouwen, dat die beschouwingen niet geheel en al zonder vrucht zijn geweest, en daardoor de voortreffelijkheid van den verbouw dier plant menigeen is in het oog gevallen. Immers, hoe ook vroeger om tal van daartegen geopperde bezwaren, door zeer velen veroordeeld, zoo wordt nogtans die weleer zoo verachte en den grond uitputtende wortel, ten minste hier in Zeeland, geen hoeve bijna uitgezonderd, aangetroffen en hoog gewaardeerd. Dan ter zake. Ongeveer een tiental jaren geleden, kort na het overlijden van mijn' geliefden vader en voor alles wat landbouw betrof zoo ijverig gezinden man, besloot ik, ter zake van huisselijke omstandigheden, gedurende eenige jaren het stadsleven met het buitenwonen te verwisselen, en mij met de belangen der aan mijne buitenplaats grenzende hofstede meer gezet dan vroeger bezig te houden. Tot op dat tijdstip was de zomer-stalroedering slechts gedeeltelijk en niet dan voor een beperkt getal runderen ingevoerd. De groote breedte der nog aanwezige oude graslanden stond hare algeheele toepassing alstoen nog in den weg, terwijl het over 't geheel nog ontbrak aan die vaste overtuiging harer deugdelijkheid, welke nogtans zoo gewenscht is, wanneer men een nieuw denkbeeld wil verwezenlijken en daarvan goede vruchten plukken. Wel had de vorige eigenaar steeds het plan gekoesterd, langzamerhand de zomer-stalvoedering in haar geheel toe te passen, en zelfs daaraan reeds gedeeltelijk uitvoering gegeven, doch menigvuldige bezwaren en ondervondene tegenwerking van de zijde des beheerders waren oorzaak, dat, toen de dood hem overviel, het plan slechts ten deele was verwezenlijkt en juist daardoor gevaar liep geheel in discrediet te geraken. En in de daad, de ondervondene bezwaren waren
niet gering te achten en wel in staat lust en moed te benemen aan menigeen, die zich niet ernstig had voorgenomen de zaak, het koste wat het koste, tot stand te brengen. Wanneer men toch in aanmerking neemt, dat zoodanig plan, volledig toegepast, zoo zeer indruischte tegen al wat gebruik en gewoonte sints onheugelijke jaren hadden aangewezen en geijkt; dat daarbij het ledige braakjaar, de spil van het sints eeuwen gevolgde stelsel, zou warden losgelaten, en een toestand geschapen, zoo geheel in strijd met wat men van kindsbeen af had gezien en geleerd; wanneer men voorts overweegt het onzekere, aan het invoeren van een nieuw stelsel onmisbaar verbonden; de mogelijkheid, dat het rundvee zich op den duur niet aan den stal gewennen, zich niet naar eisch ontwikkelen en welslagend blijven zoude; dat, bij heete en drooge zomers, het zoo noodige voeder ontbreken, en in dat geval tevens het toen ter tijd nog zoo onmisbaar geoordeeld wordende hooi voor wintervoeragie, nogtans gemist zou worden; en hoe eindelijk, tengevolge van dat alles en na zich aan den algemeenen spot te hebben blootgesteld, men zich welligt verpligt zau zien tot het oude verlatene systeem terug te keeren, voorwaar, wanneer men een en ander in aanmerking neemt, dan laat het zich begrijpen, dat er een goede dosis moed en vertrouwen werd vereischt, om, in weerwil van dat alles, de zaak te beginnen en ten einde toe door te zetten. Ik heb deze kleine uitweiding niet onbelangrijk geoordeeld, eensdeels om toe te lichten de oorzaak der aanvankelijk zoo gebrekkige toepassing van een nogtans als deugdelijk en winstgevend erkend beginsel; anderzijds om te doen uitkomen, hoe halve of gebrekkig uitgevoerde maatregelen niet alleen geen gunstige uitkomsten opleveren, maar meestentijds eene goede zaak bederven en aan de veroordeeling prijs geven. Ten einde dan ook zooveel mogelijk de klippen te ontzeilen, waarop anderen gedreigd hadden te stranden, en na de zaak aan een hernieuwd onderzoek, met raadpleging der daaromtrent elders opgedane ervaringen, te hebben onderworpen, besloot ik het aan eene algeheele stalvoedering geëigende cultuurstelsel, wel niet op eens en onmiddellijk, maar toch zoo volledig mogelijk in te voeren, naauwlettend op de rigtige toepassing der daartoe vereischte maatregelen toe te zien, en mij door geene bezwaren van dezen of genen, door geene kleine teleurstellingen te laten afschrikken of terughouden. Zooals reeds met een woord is opgemerkt, was er op dat tijdstip nog aanwezig eene aanzienlijke breedte oude graslanden, welke alstoen nog onmisbaar werden
geoordeeld ter algeheele voorziening in de behoeften van den veestapel, zoo runderen als paarden; daarbij, naar men meende, weinig geschikt voor bouwland. Daartoe behoorde ook een perceel, 4 á 5 bunders groot, van zeer geringe hoedanigheid, doch waarop ik mij voorstel nader terug te komen. Van die oude weilanden nu, enkelen om geldende redenen uitgezonderd, werd besloten jaarlijks een gedeelte te scheuren; in dier ‹roege, dat de hofstede, welke op dien tijd voor de helft ongeveer uit grasland en voor de wederhelft uit bouwland bestond, na verloop van weinige jaren was verdeeld in 4/4 grasland en 3/4 bouwland, welk 44, met inbegrip der overgeblevene oude weilanden, tot kunstweiden werd aangelegd, terwijl het overige 3/4 met winter- en zomergewassen werd beteeld. Tot het aanleggen dier zoogenaamde kunstweiden is bovenal een vereischte, dat de ten dien einde gebezigde grond in goeden, vruchtbaren staat verkeere ; voorts dat de daartoe noodige zaden, als rood- en wit klaverzaad, vermengd met raygraszaad en anderhalf pond hopklaverzaad, tot eene gezamenlijke hoeveelheid van 20 Ned. pd. per bunder, in zomergarst of haver worden uitgezaaid. Aldus aangelegd, kunnen zij jaarlijks twee á drie fiksche sneden opleveren, om later weder te worden omgeploegd en aan de gewone cultuur teruggegeven. (Men raadplege ten deze J. G. J. VAN DEN Boscx, „De veredelde schapenteelt, in verband gebragt met den landbouw", bij U. F. ADER, 1843.) Daar overigens de landerijen der hofstede over het geheel uit weinig doorzettenden grond waren zamengesteld, besloot ik dezelve te doen droogleggen, en zulks met het meest gewenschte gevolg. Dit had onder anderen ook plaats met het perceel weiland, zoo even genoemd, en dat om zijnen ellendigen toestand, sints onheugelijke jaren, den verachten naam van Nazareth droeg. Daar gezegd perceel bijna nimmer iets opleverde, was de vorige eigenaar er reeds menigmaal op bedacht geweest het te doen scheuren; doch aangezien na gedaan onderzoek bleek, dat de grond van de meest slechte hoedanigheid scheen, en, zooals het zich liet aanzien, nimmer de daaraan te bestedene kosten zoude goed maken, werd eenvoudig besloten het in weide te laten liggen en er zich bij de eene of andere gelegenheid van te ontdoen. Die blok nu is, na de plaats gehad hebbende drainage, in een der meest vruchtbare en vruchtdragende gedeelten der hofstede herschapen, en eenige jaren daarna door de arbeiders, geheel uit eigen beweging, met den veelbeloovenden naam van Kanaiin herdoopt. Grooter 16*
bewijs van de hooge waarde der drooglegging, is I zelden geleverd. Van ditzelfde tijdstip dagteekent ook de invoering der zomer-stalvoedering , nu in haar geheel toegepast. Ongeveer een 40ta1 runderen, groot en klein, van gekruist Durhamras, benevens tien á twaalf paarden deze laatste gaan des nachts naar buiten worden van af half Mei tot half November, dus gedurende volle zes maanden, op den stal met groen gevoederd. Daartoe is, op grond van veeljarige ondervinding, gebleken dooreen benoodigd te zijn de opbrengst van ongeveer 12 bunders groenland, aangelegd als boven is medegedeeld, en drie- á viermaal daags in zooveel mogelijk verschen toestand aan het vee vervoederd, terwijl daarvan gewoonlijk nog een veertigtal voeren hooi van 1000 Ned. pd. voor wintervoeragie worden ingezameld. Wanneer men nu in aanmerking neemt, dat bij weidegang daartoe zouden vereischt worden minstens 30 bunders, zooals dan ook hier op menige hofstede het geval is, alsdan behoeft het geen betoog, dat aan de zomer-stalvoedering, al had ze geen andere waarde, reeds belangrijke voordeelen verbonden zijn. Immers, die niet langer voor den veestapel benoodigd zijnde bunders staan thans met winter- en zomergraan bezet, terwijl de overige bouwlanden, ten gevolge der zomer-stalvoedering, eenen rijkeren oogst dan vroeger afwerpen. Ik zeg een rijkeren oogst, want ten gevolge van de groote hoeveelheid stalmest, sints dien tijd meer dan verdubbeld, is de vruchtbaarheid van den grond belangrijk toegenomen. Daarbij is het bekend, dat zomerstalmest van uitstekende hoedanigheid is en rijk aan stikstofhoudende bestanddeelen. Voorts erlangt de grond, welke, op de oude wijze bebouwd, jaarlijks met winter- of zomergraan bezet stond, alsnu, ten gevolge van het gedurende 2 è, 3 jaren liggen in kunstweide, om beurte rust, terwijl de daarna weder omgescheurd wordende graszode een nieuwe vaag korengrond achterlaat. Doch genoeg, zooals ik reeds heide, ten bewijze dat van die zijde ten minste, de zomer-stalvoedering zich grootelijks aanbeveelt. En wat nu den veestapel zelven betreft, die naar sommiger meening ten gevolge van het voortdurend op stal zijn, de zoo noodzakelijke voorwaarden ontbeert tot bewaring en bestendiging van een gezond en krachtig leven, tot de zoo gewenschte ontwikkeling van zijn dierlijk organisme en van ai wat strekken moet tot bevordering van zijnen groei, zoo heeft eene veeljarige ondervinding mij geleerd, dat, bij eene zorgvuldige opkweeking en behandeling, van al de daaruit te ontstane ellende gelukkig geen schijn
of schaduw aanwezig is. Integendeel, het rundvee heeft zich gedurende al die jaren allervoordeeligst onderscheiden, zag er steeds welslagend en gezond uit en heeft het bewijs geleverd, dat, hoezeer ook weidegang meer schijnt overeen te komen met en geeigend te zijn aan de natuur van het dier, nogtans het statieven zijne eigenaardige voordeelen heeft en in meer dan een opzigt zelfs verkieslijk is. Immers, de op den stal gevolgde leefregel, de uren van voedering en verpleging, van rust en beweging en wat dies meer zij, zijn dagelijks dezelfde; er moge nu en dan eenige afwisseling van voedsel plaats hebben, maar zulks verhoogt den eetlust, in stede van dien te schaden; alles zoo geheel verschillend van hetgeen bij weidegang plaats vindt, waar veel en weinig, smakelijk en schraal voedsel zich zoo menigmaal afwisselen; koude en hitte en vooral de sterke overgang der seizoenen hunnen zoo vaak nadeeligen invloed uitoefenen en de oorzaak worden van zoo menige ongesteldheid. Daarbij de zorg, waarmede het vee op den stal kan worden nagegaan en de minste onpasselijkheid opgemerkt, is in de weide, dikwijls ver van de hoeve verwijderd, niet wel mogelijk; ook de gedurige omgang met oppassers en belangstellenden verzacht zijnen van nature eenigzins schuwen aard, en nimmer herinner ik mij eenig, moeijelijk of onrustig dier op den stal te hebben aangetroffen. Driemaal daags wordt de stal uitgemest, het vee gekamd en geborsteld en telken keere van nieuw ligstro° voorzien, terwijl het, gedurende de verloopene jaren, nog nimmer aan het vereischte voedsel of drinkwater heeft 'ontbroken.
Ik meen bij deze gelegenheid nog even te moeten terugkomen op de straks besprokene voedergewassen, en speciaal op de luzerne of zoogenaamdefransche klaver. De teelt daarvan ten mijnent dagteekent van nog maar eenige jaren, en is die verschuldigd aan de uitstekende resultaten, welke men daarvan in een ander gedeelte der provincie, nl. Schouwen, erlangde. Zooals men weet, is de verbouw der gewone roode of paardenklaver, hoe veelvuldig men ze ook moge aantreffen, nogtans wisselvallig en kan daarmede betrekkelijk zeldzaam tot denzelfden akker worden weergekeerd. De luzerne daarentegen verdraagt zich gedurende verscheidene jaren, men zegt zelfs tot 20 30, op denzelfden bodem, zonder dat daardoor hare opbrengst vermindert, terwijl ze, ten gevolge harer vroegtijdige ontwikkeling, reeds lang v66r de gewone klaver kan gebezigd worden en jaarlijks van 3 tot 4 sneden geeft. Ze eischt intusschen nu en dan bemesting en vooral eenen goeden doorzettenden
grond, want daar hare wortels telkens dieper den bodem indringen, en het gewas daardoor dan ook zeer zelden van de droogte te lijden heeft, zoo zou bij gebrek daaraan, de plant spoedig afsterven en verloren gaan. Ook moet ik hier nog op een ander gewas wijzen, dat bij de stalvoedering uitstekende diensten bewijst en ik nog niet heb genoemd, te weten de reuzenmaïs. Hoe gul en krachtig de kunstweiden ook groeijen, zoo leert evenwel de ondervinding, dat tegen het einde van den zomer, gewoonlijk de maand Augustus, vooral bij langdurige droogte, daarin eenige stilstand is op te merken. Men handelt alsdan voorzigtig, met ze niet te vroeg af te maaijen, maar den noodigen tijd te laten tot verderen groei. Intusschen kan het vee niet wachten, en om alsnu daarin te voorzien, dient de zoo even genoemde reuzenmaïs, een naam, dien ze allezins waardig is te dragen, want schier ongelooflijk is haar wasdom, en eene hoogte van 3 Ned. ellen en meer bereikt ze alligt. Juist tegen den tijd, dat de klavers enz. ontbreken, kan ze,worden afgesneden en, met den hakselsnijder klein gemaakt, aan het vee vervoederd, dat zulks zeer gaarne eet en er best bij slaagt. Wanneer men daarmede een halven bunder bezet heeft, is zulks voor minstens 4 5 weken voldoende, en bij stalvoedering dus schier onmisbaar. Het gaat intusschen niet gemakkelijk zelf daarvan rijp zaad op te doen; alleen bij zeer heete zomers, zooals de tegenwoordige, is dit misschien mogelijk. Door welwillende tusschenkomst van den Heer J. NAGEL JR. te Arnhem erlang ik jaarlijks de noodige hoeveelheid. Doch, om op de bezwaren, tegen de stalvoedering aangevoerd, terug te komen: eene andere en niet het minst wegende bedenking is hare kostbaarheid , zoowel gelegen in de aanzienlijke uitgaven aan arbeid, als voorziening in het noodige ligstro°, dat niet altijd in genoegzame hoeveelheid op de hoeve aanwezig is. Wat dit laatste betreft, zoo kan het niet ontkend worden, dat, oppervlakkig ten minste, daarin eenig bezwaar gelegen is. Het spreekt toch van zelf, dat het driemaal daags plaats hebbend ververschen van stroo groote hoeveelheden vereiseht, en dat men, vooral bij schrale stroojaren, in de noodzakelijkheid komt om heel wat aan te koopen , terwijl juist dán de prijzen hoog zijn. Maar hoe kostbaar dit ook wezen moge, zoo moet men nogtans niet uit het oog verliezen, dat zulks steeds den akker ten goede komt en het tekort aanvult, dat anders in de mestvaalt ontstaan zou. Gedurende de jaren evenwel, waarvan hier sprake is, was daartoe dooreen eene hoeveelheid van 10 á 15,000 bos ruimschoots toereikend, welke,
gerekend tegen f 5 de honderd, eene uitgave van /500 /750 vereischen. Daarbij zou men, mogt dit aan dezen of genen een onoverkomelijk bezwaar toeschijnen, de uitmesting, welke ten mijnen't driemaal daags plaats heeft, op tweemaal kunnen stellen, waardoor natuurlijk heel wat stroo ware uit te sparen. Daar evenwel eene zoo ruim mogelijke mestmaking bij mij steeds op den voorgrond heeft gestaan, en als eene der belangrijkste voordeelen van de zomer-stalvoedering is beschouwd, heb ik dergelijke uitgaaf nimmer ontzien en mij daarbij steeds uitnemend wel bevonden. En wat nu betreft de extrakosten tot betaling van den meerderen arbeid, te weten: het loon van een' vasten knecht en dito daglooner, , belast met het tweemaal daags snijden en halen van het benoodigde voedsel, met de uitmesting van den stal en de bezorging van het aanwezige vee, kortom met al wat de stalhouding noodwendig met zich voert, zoo bedraagt de geheele daartoe vereischte som, gedurende de zomermaanden, een cijfer van p. m. /300, buiten en behalve nog eenige kleine kosten tot onderhoud van den stal, van de kar, het tuig en dergelijken. Ziedaar dan naar mijn beste weten de voornaamste bezwaren opgenoemd, welke tegen de zomer-stalvoedering worden in het midden gebragt, maar die, goed beschouwd, inderdaad geene bezwaren heeten mogen. Immers, wanneer men daar tegenover stelt de groote voordeelen, in den aanvang vermeld, als daar zijn: de betrekkelijk kleine breedte gronds tot voeding benoodigd; het dientengevolge aanzienlijke getal bunders voor den graanbouw meer dan vroeger aanwezig; de groote hoeveelheid mest daardoor verkregen; de verbetering van den akker, ten gevolge der kunstweiden; de welslagendheid van het rundvee en wat meer is vermeld, dan zal men zich toch genoopt voelen te erkennen, dat de zomer-stalvoedering zich van vele zijden aanbeveelt, en het aan onbekendheid met hare wezenlijke waarde moet worden toegeschreven, dat ze nog zoo zeldzaam wordt toegepast. Intusschen in jaren als het tegenwoordige, en welke nogtans in den loop der tijden nu en dan wederkeeren, leert men vooral hare deugdelijkheid erkennen en op prijs stellen. Terwijl toch van meest alle zijden klaagstemmen zich deden hooren omtrent den erbarmelijken toestand, waarin het rundvee, ten gevolge van gebrek aan voedsel hier en daar ook aan voldoend drinkwater verkeerde, terwijl brandende zonnehitte en zwermen van pijnlijk stekende insecten de dieren alle rust ontnamen, daardoor de
opbrengst van melk en zuivel met den dag verminderde, en tevens vrees voor allerlei ongemak den veehouder verontrustte; terwijl door menigeen zelfs de wintervoorraad moest worden aangesproken, wilde men zijn vee behouden zien, enz.; terwijl al die ellende werd gedragen en nog grootere gevreesd, bood daarentegen de zomer-stalvoedering de meest gewenschte uitkomsten aan. Gedurende den geheelen zomer overvloed van deugdelijk voedsel, van frisch en helder water, en al het aanwezige vee, zoowel runderen als paarden, gezond en welslagend!
Maar genoeg ten bewijze van de gegrondheid der door mij voorop gezette stelling, dat aan de zomerstalvoedering tegenover den weidegang belangrijke voordeelen verbonden zijn, en dat hare toepassing daar, waar de omstandigheden het medebrengen, de meest ernstige overweging verdient. Mogt daartoe het hier medegedeelde, bevattende een trouw relaas eener bijna tienjarige ervaring, iets kunnen bijdragen! Den huize Molembaix in Waleheren, September 1868.
---

