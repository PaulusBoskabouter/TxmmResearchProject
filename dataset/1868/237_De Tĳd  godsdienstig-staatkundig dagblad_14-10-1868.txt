AMSTEEDAM, 13 Oktober,
De burger, die met eigen levensgevaar het leven van zijn medemensch redt, is de erkentenis, die hem wordt toegebragt, waardig; en wanneer hij niet één, maar vijftig zijner medeburgers van een wissen dood heeft- bevrijd, en met hun leven tevens hunne kinderen en ouders en hunne bezittingen voor eenen onvermijdelijken ondergang heeft behoed, en zulks alleen heeft kunnen doen ten koste van aanhoudende gevaren, ontberingen en opofferingen, dan wordt die man een held, dien elk, wien het hart op de regte plaats zit, gaarne zijne hulde brengt. Zijn op soortgelijke wijzen eene provincie en honderd duizende menschen gered, dan wordt die redder een te vieren weldoener van eene geheele natie. Doen zicb bij die nationale weldaad dan nog omstandigheden voor, die duidelijk bewijzen dat die manmoedige redder gedaan heeft wat geene regering met alle hare hulpmiddelen kon doen, wat geen generaal met zijne legers kon uitrigten, en dat die redder daarenboven op geenerlei vergelding heelt gerekend en eigen voordeel of eigen roem weigert, dan verhalen zich de regtvaardige geschiedenis en het dankbare hart van tijdgenoot en nazaat op diegenen, die den volksredder het naast bestaan. Menigmaal wordt aan de zijnen van geslacht tot geslacht vergolden , wat den offervaardigen held in onberekenbaar hoogere mate dan vergolden kan worden verdiend heeft. Het is een grijzaart van 68 jaren, wiens beeld ons thans voor den geest staat, en die grijzaart is een zoon der Nederlanden, een Belg. Zijn naam is de Smet. Wat hij gedaan heeft, zullen wij laten zeggen door een der uitstekendste generaals van de Vereenigde Staten van Amerika, den generaal Stanley, als ook door den generaal W. S. Harney en den generaal Alfred H. Ferry. ' Langs het westen van de Vereenigde Staten wonen wdiaansche volksstammen, die uit de middenstaten meer en meer het westen in verdreven worden door ingezetenen van de Unie. Deze ingezetenen zijn meestal woeste avonturiers, die onder de blanken moeten gerekend worden, maar woester en wilder zijn dan de Indianen, die wij voor wilden houden. In hunne aanrakingen met de wilden hebben zij hun niets dan de ondeugden van de nieuwe beschaving leeren kennen; zij heboen hen door onmenschelijke spekulatiën en door middel van sterke dranken bedorven, uit de landstreken hunner jagt en visscherij verdreven, de bosschen verbrand, de landen ontgonnen, huizen en dorpen gesticht en aldus aan de Eoodhuiden den grond onttrokken, waar hunne voorvaderen begraven zijn. De Indianen moeten wijken voor de overmagt; maar zij gaan heen met de wraak in het hart. Dat die wraak gruwelijk is, laat zich begrijpen. Gansche stammen komen dan ook menigmaal, vooral na den winter, als de verlaten weilanden weer met het welige gras bedekt zijn, waarnaar hunne kudden smachten, de blanke bevolking aanvallen, en vermoorden dan alles, verbranden alles, vernietigen alles. De regering van Washington heeft menige poging gedaan om aan dien toestand een einde te maken, doch de militaire togten, evenmin als de verkooponderhandelingen, bij de Indianen beproefd, hebben iets uitgewerkt. In de laatste lente hebben de Vereenigd^ Staten nog eens eene proef willen nemen; zij hebben drie kommissarissen van vrede afgevaardigd, om tot een vergelijk te komen met die wilde stammen. In de maand Mei zouden de afgevaardigden van de meest strijd- en wraakzuchtige stammen opkomen bij het fort Laramee, op de oevers van de Platte, ten einde met de kommissanssen der Vereenigde Staten te onderhandelen. Maar die onderhandelingen konden geen het minste rezultaat bereiken; zij konden niet eens een aanvang nemen, dewijl een der volkrijkste en magtigste stammen van de Sioux van verzoening noch vrede wilde hooren. Wraak en moord zwoeren zij den blanken toe. Niet een der broederlijke stammen kon hen tot andere gevoelens brengen, en de blanke, die zich bij hen zou hebben durven aanbieden, was des doods zeker. Een strijd op leven en dood, een oorlog tusschen de Vereenigde Staten en de Indianen scheen dus onvermijdelijk. Behalve de Indianen en het leger der Staten, waren al de bewoners der groote republiek voor niet weinig in dien oorlog betrokken; immers zou die oorlog, volgens de berekening van een der kundigste legerhoofden der Staten, niet minder vorderen om doel te treffen dan eene uitgave van vijfhonderd millioen dollars of 2,250,000,000 nederlandsche guldens. Toen bood zich de Nederlander, de Belg aan, om tot de legerkampen der weigerende Eoodhuiden door te dringen, en zijn invloed te beproeven of hij hunne aanvoerders tot de zamenkomst des vredes zou kunnen overhalen. De afstand, dien de edelmoedige grijzaart had af te leggen, bedroeg 700 uren. Te regt,'maakt de generaal Stanley de opmerking, dat wie de uitgebreide vlakten, de onvruchtbaarheid dier wildernissen, de wraakzucht der Eoodhuiden niet kent, zich ook geen denkbeeld kan vormen van de schier onoverkomelijke hindernissen en de duizende gevaren, waaraan zich de heldhaftige de Smet heeft blootgesteld. Na al die vermoeienissen en ontberingen te hebben doorgestaan, kwam hij in het kamp van een dier hoofden aan, en wat was de groet, die den blanken zendeling werd toege£°egd? ?De blanke, wie hij dan ook mogt zijn, behalve gij, o zwartrok, die tot hier zou hebben doorgedrongen, had er ook zyn laatste uur geleefd." Zoo sprak het hoofd dier Eoodhuiden tot pater de Smet, den roomsch-katholieken priester, die bij de 30 jaren als missionaris in die wildernissen heeft gewerkt, en wiens naam in zegening is zelfs daar, waar hij nooit in zijn zwart kleed en met het kruis is doorgedrongen. Hij werd dan ook met eerbied ontvangen. De wilden, die knarsetandend tegen de blanke wapens zouden hebben ingestormd, bogen het hoofd, en de aanvoerders, die nogmaals behoefte hadden om hunnen haat lucht te geven, verklaarden, dat zij, doodsvijanden der blanken, van den oorlog afzagen , nu hun de zwartrok woorden van vrede was komen brengen. Die zwartrok, zoo luidt de faam onder de wilden verspreid, is de eenige onder de blanken, die niet eene dubbele tong heeft, dat wil zeggen, de eenige, die niet liegt.
Het doel van den togt van pater de Smet werd bereikt: de onwillige stammen gaven gehoor; hunne afgevaardigden begaven zich met pater de Smet tot de vergadering, en de vrede werd gesloten. Alle hoofden hebben hunne goedkeuring aan de gemaakte bepalingen gegeven, en op den dag dat generaal Stanley het verslag schreef, dat voor ons ligt, ontbrak slechts de goedkeuring van den Senaat der Vereenigde Staten, om aan die overeenkomst kracht van wet te geven. De verschillende voorwaarden des vredes behoeven wij hier niet uiteen te zetten; genoeg is het, hier aan te stippen, dat ook Stanley niet aarzelt te verklaren, dat er nooit eene onderhandeling met de Indianen is gevoerd, die meer volledig was of meer blijk van ware wijsheid droeg. Zal nu dit vredestraktaat worden nageleefd? Of zal het daarmee gaan gelijk in Europa met het traktaat van Zurich of van Praag? Zullen de Eoodhuiden welligt ook beproeven wat de Italianen tegen de September-konventie m het schild voeren, en door zoo velen, zelfs ten onzent, wordt toegejuicht? Wat er ook van zy, de uitslag vermindert niet de glorie van den held, van den missionaris, van den Jezuïet, want pater de Smet behoort tot het gezelschap der Jezuïten, vermindert niet den lof en de erkenning, die de afgevaardigden der Vereenigde Staten in de openbare stukken, door hen allen onderteekead, aan den heldhaftigen Jezuïet hebben laten wedervaren. Als een dubbel zegel, dat wij aan die officiëele stukken ontleenen en ten slotte aan dit artikel willen hechten, geldt eenerzijds de uitdrukkelijke verklaring der amerikaansche kommissarissen van vrede: dat al wat zij en de Vereenigde Staten in deze zaak erlangd hebben, alleen en uitsluitend aan pater de Smet te danken is; en van den anderen kant de verklaring, die het opperhoofd der Jantonnezen, den dubbelen Beer genoemd, in zijne proklamatie uitsprak, zeggende: wanneer wij ónze woning sluiten, om ons graan te gaan zaaijen, om onze kudde te weiden, om in huizen te wonen dan moet pater de Smet bij ons komen wonen', dan moet hy nog andere zwartrokken medebrengen, die zich ook bij ons moeten komen vestigen. Wy zullen hunne woorden hooren en de Groote Geest zal ons beminnen en zegenen!
In de laatste dagen heeft zich hier en daar aan de huizen van gegoede geloofsgenooten eene jufvrouw aangemeld, voorgevende te Maastricht tot het katholiek geloof bekeerd te zijn, en nu door hare protestantsche familie tot afval genoopt wordende, naar België te willen vlugten. Dit aandoenlijk verhaal gaat gepaard met een verzoek om reisgeld. Wij waarschuwen onze lezers tegen deze avonturierster en hare bedriegelijke mededeelingen.
Blijkens eene kennisgeving van het gezantschap van den Noord-Duitschen Bond, is het konsulaat-generaal van Saksen-Weimar ingetrokken, en zijn de funktiën daarvan overgegaan op het konsulaat-generaal van gezegden Bond. 6
De Staats-Courant bevat de tusschen Nederland en Belglë op den 8n September 1868 te Brussel gesloten overeenkomst ter aanvulling en wijziging van het bestaand verdrag tot wederkeerige uitlevering van misdadigers, dd. 3 Oktober 1862.
Zr. Ms. momtor Heiligerlee, onder bevel van den luitenant ter zee der le klasse H. A. ridder van Eap. pard , bestemd om voorioopig te Eotterdam te worden gestationeerd, is, na gisteren in den namiddag van Willemsoord te zijn vertrokken, gisteren morgen, den 12n dezer, te Hellevoetsluis aangekomen, om door het kanaal de reis naar Eotterdam voort te zetten.
Zr. Ms. ramschip de Schorpioen, onder bevel van den kapitein-luitenant ter zee W. K. van Gennep, is in den voormiddag van den 11° dezer van Lissabon vertrokken.
Bij koninklijke besluiten van den 7n en 9n dezer, is aan W. Winthaus te Dordrecht, A. Hazelzet te Eotterdam, J. van Eijnstra te Wilnis, J. Janssen, J. B. H. de Cocq, W. van de Maasdijk, J. Visser Jz., G. J.te Eiele, J. G. E. de Graaff, W. P. Niewindt en J. E. 't Hoen, vergunning verleend tot het dragen van het kruis Fidei et Virtuti, hun door Z. H. den Paus toegekend.
Z. M. heeft benoemd: tot binnenvader van het weeshuis te Buren, J. van der Laaken, en tot binnenmoeder zijne echtgenoote A. J. Ringlever; tot burg. der gem. Koggel, Th. Walenbergj tot prezident cier bij het Departement van Binnenlandsche Zaken advizeerende kommissie voor de zaken betreffende de stichtingen van beurzen voor het onderwijs, mr. W. Wintgens; tot lid, mr. B. H. M. Hanlo; tot plaatsvervangend kantonregter te Beetsterzwaag, mr. B. P. baron van Harinxma thoe Slooten; op zijn verzoek eervol ontslagen: als prezident der bij het Departement van Binnenlandsche Zaken advizeerende kommissie voor de zaken betreffende de stichtingen van beuzen voor het onderwijs, jhr. mr. G. A. Melort, met dankbetuiging voor bewesene diensten.
---

TWEEDE KAMER.
Zitting van Maandag 12 Oktober.
In deze zitting is medegedeeld dat zijn ingekomen: de navolgende wetsontwerpen, als: een betreffende de maten, gewigten en weegwerktuigen; ca twee tot wijziging van de hoofdstukken II en VIIB der Staatsbegrooting voor 1867; eene missieve van den minister van Buiienlandsche Zaken ten geleide van een afschrift van hot postverdrag met den Noord-Duitschen Bond.
De Kommissiën van Rapporteurs voor de wetsontwerpen tot onteigening van perceelen voor den aanleg van eene zomerkade in het waterschap de Langeindsche Maten en tot bekrachtiging van den afstand van rijksgrond aan de gemeente Haarlemmermeer, hebben daaromtrent haar eindverslag uitgebragt Voorts is aan de Kamer kennis gegeven van" de benoeming van Rapporteurs voor onderscheiden wetsontwerpen. Voor dit tot vaststellmg der hoofdstukken I, 11, vil A en X der Staats¦begrooting voor 18C9 en der wet op de middelen voor hetzelfde jaar werden gekozen de heeren: van Foreest, van Helden, Blus é van Cud-Alb!as, Thorbecke en J. K. van Goltstein.
'sGEAVENHAGE, 12 Okt. Don EduardoEomea y Yaguas, minister-rezident van Spanje bij het nederlandsche hof, is van zijne buitenlandsche reis in de rezidentie teruggekeerd.
ZWOLLE, 12 Okt. In de vorige week zijn van de 6 hoofdonderwijzers 2 toegelaten; van de 8 hulponderwijzers 4; van de 3 voor 't Hoogduitsch 1; de 2 voor 't Engelsch zijn afgewezen; van de 9 voor de wiskunde zijn 6 geslaagd; voor gymnastiek zijn allen toegelaten.
HATTEM, 12 Okt. Een der vroegere gevangenen van wijlen Koning Theodorus van Abyssinië, Dr. Blanc, geneesheer bij de engelsche missie in dat rijk, is, vergezeld van een jongen Abyssiniër, bij zijn zwager, Dr. Trip van Zoutlande alhier, aangekomen. Hartroerend is het verhaal zijner langdurige en harde gevangenschap. Hij zal eerstdaags te 's Hage over zijn wedervaren in Abyssinië eene konferentie houden in de fransche taal, welke hij, hoewel Engelschman van geboorte, uitmuntend spreekt. (AT. R. Ct)
---

