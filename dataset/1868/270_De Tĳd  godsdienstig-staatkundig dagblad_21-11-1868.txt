AMSTERDAM, 20 November.
Tusschen de brochure van Doctor Frisius (zie ons nummer van gisteren) en de andere: Oplossing der onderwijs-quaestie, Proeve van wetgeving, bestaat een tweevoudig in bet oog vallend verschil. Terwijl de eerste niet alleen zijn naam noemt, maar zelfs zijn gemoedstoestand voor het publiek openlegt, verbergt de schrijver der tweede met opzet zijn naam: „Want," zegt hij, „nomina sunt odiosa roept de student, die, opgewonden van een dispuut naar huis keerende, kattekwaad in den zin heeft, dat der policie onbekend moet blijven. Wij nemen die leus over met ernstiger doel Is onze gissing ongegrond dat wij hier met een bekend schrijver te doen hebben, aan wiens naam politieke herinneringen verbonden zijn, die misschien niet gunstig zouden zijn voor de onpartijdige beoordeeling van zijn Voorstel ? Met een schrijver, die vroeger andere inzigten bad over het onderwijs? Dat hij aan de politiek niet vreemd is, gissen wij ook uit het andere verschil, dat tusschen zijne brochure en die van Doctor Erisius bestaat. Deze ontwikkelt zijne bezwaren en geeft op het einde een beknopt, weinig door- Werkt voorstel van wijziging der schoolwet; maar de eerste gaat regt op de wijziging der wet af, waarvan hij al de artikelen naauwkeurig kent. Hij ziet de gevolgen Vooruit, die de wijziging hebben zal; hij kent ook de uitvoering der wet en hare werking, naar het schijnt, door de ondervinding. Hieraan is het waarschijnlijk toe te schrijven, dat hij le gemoet wil komen aan een bezwaar, waarvan Doctor Frisius het bestaan niet eens schijnt vermoed te hebben.
„De ondervinding leert," zegt hij (bl. 14), „dat de omvang van het gewoon lager onderwijs te groot is. De uitslag der examens bewijst, dat de meeste onderwijzers niet in staat zijn die vakken behoorlijk meester te worden.
„Wat zal op eene gewone school ten platten lande ook onderwijs in geschiedenis en aardrijkskunde baten, die -eer ongeregeld bezocht wordt en op het tiende jaar in den regel verlaten?"
Bij de hervorming van ons lager onderwijs en bij de schepping van het middelbare heeft men te veel toegegeven aan den geest des tijds, die niet meer, zooals Vroeger, weinig maar goed, maar integendeel veel, doch oppervlakkig geleerd wil hebben. Dat zulke methode oppervlakkige veelweters moet voortbrengen, ligt voor de hand en blijkt reeds ten overvloedeuit de ervaring. Daarom beoogt de anonieme schrijver met zijn wetsvoorstel den te uilgebreiden kring van het lager onderwijs te begrenzen en dit te bepalen binnen de perken, waaraan het kan — maar dan ook goed — voldoen.
Om dit doel te bereiken, stelt hij twee gewigtige wijzigingen voor. Veel wat volgens de wet tot, bet gewoon lager onderwijs behoorde, rangschikt hij onder het meer Hitgi breid. Vervolgens wil hij de onderwijzers in drie klassen verdeeld zien : in hoofdonderwijzers, onderwijzers en hulponderwijzers.
Het gewoon lager onderwijs mag niet meer omvatten dan het onderwijs in het lezen, schrijven, rekenen, goed uitspreken en juist schrijven der nederlandsche taal met de beginselen der taalkunde en het mededeelen van die algemeene begrippen en kundigheden, welke ieder, die in de maatschappij verkeert, geacht wordt te verstaan (het is ons niet regt duidelijk wat hij met dit laatste bedoelt). Eindelijk kan bij het gewoon lager onderwijs gebragt worden het onderwijs in het zingen en, in scholeu voor meisjes bestemd, zoo mogelijk het onderwijs in het naaijen eu breijen. Al het overige, wat nu op de lagere school geleerd wordt, brengt hij tot het toeer uitgebreid lager onderwijs. Alleen aan de vormleer wil hij geene plaats inruimen, want zij is geen Vak, maar een middel ter verstandsontwikkeling.
Om aan het hoofd eener school met gewoon lager onderwijs te staan, is het genoeg, den rang van onderwijzer te bezitten, terwijl aan het hoofd eener school met meer uitgebreid onderwijs een hoofdonderwijzer staan moet. Van den laatsten worden nagenoeg de- Zelfde kundigheden vereischt als onder de nu vigerende wet; maar veel minder wordt gevorderd in een onderwijzer of hulponderwijzer. Voor het verkrijgen eener akte van bekwaamheid als hulponderwijzer vraagt hij: goed lezen en schrijven, het geven van rekenschap der methode, waarnaar men onderwezen is; voldoende kennis der zinsontleding, der spelregels en eerste gronden der nederlandsche taalkunde, vaardigheid om zich zoowel mondeling als schriftelijk uit te drukken, kennis van de algemeene begrippen en notiën, die een beschaafd mensch tot verkeer in de maatschappij uiet mogen ontbreken (?), rekenen, zoowel met geheele getallen als gewone en tiendeelige breuken, en kennis van het stelsel van maten en gewigten. Gelijke kennis wordt gevorderd voor de akte van onderwijzer, maar grondiger en met toepassing op de roeping om aan het hoofd eener school te staan.
Ofschoon wij, iv de bijzonderheden komende, nog al eenige moeijelijkheden ontmoeten , geven wij toch gaarne onze goedkeuring aan de leidende gedachte vari den voorsteller. En wel in de eerste plaats is het voor zeer vele scholen nutteloos, meer te vorderen van den onderwijzer dan hier gevorderd wordt; want andere kundigheden komen hem daar nooit te pas. Verder is er door de hooge opvoering dei-examens eene schaarschle van onderwijzers gekomen, waardoor de bezoldiging verhoogd wordt. Hierbij komt, dat daar elke hoofdonderwijzer thans aan het hoofd van elke school kan staan, de onderwijzers der minder bezoldigde school altijd bedacht zijn op verplaatsing aan eene rijker bezoldigde school. Deze gedurige verandering werkt, naar ons inzien, zeer nadeelig; daardoor immers vereenzelvigt zich de onderwijzer niet genoeg met de gemeente; nimmer is daar de onderwijzer genoegzaam vertrouwd met de ouders en de kinderen.
Wat echter de bijzondere school betreft, gelooven wij dat die wijziging noodzakelijk is om een onregt te herstellen, door de tegenwoordige wet haar aangedaan. De Grondwet geeft vrijheid van onderwijs , behoudens het onderzoek naar de bekwaamheid. Hieruit volgt, dat wie bekwaamheid heeft voor het geven van onderwijs, ook daartoe het regt heeft, dat de gewone wetgever hem niet kan ontnemen. Neem nu iemand, die bekwaam is om te leeren lezen , schrijven, rekenen enz. enz. maar ongelukkig niet den miusten aanleg heeft voor het zingen of voor een enkel der andere vakken van het lager onderwijs. Aan hem wordt de akte "van bekwaamheid geweigerd voor al de. andere vakken, waarin hij welligt uitmuntend is. Naar ons oordeel is deze wetsbepaling eene krenking der grondwettige vrijheid van onderwijs. Ons dunkt, dat aan den "bijzonderen onderwijzer eene akte van bekwaamheid moet worden gegeven afzonderlijk voor elk vak, waarin hij getoond heeft bekwaamheid te bezitten.
De schrijver der brochure, die wij bespreken, wil ook eenigermate subsidie verieenen aan de bijzondere scholen, maar alleen zijdelings. Hij stelt het beginsel, dat, even als de armenwet de zorg voor de ligchamelijke behoeften aan de kerkelijke instellingen van weldadigheid heeft opgedragen, ook aan haar de zorg voor het onderwijs der kinderen van armen en onvermogenden moet worden overgelaten ; dat bijgevolg, zoo hare middelen te kort schieten, zij eene subsidie kan ontvangen uit de gemeentekas.
Minder ware tegen dit voorstel in te brengen, indien de schrijver bij dit beginsel nog een ander gesteld had, dat namelijk de kosten der scholen voor de vermogenden uit de schoolgelden moeten bestreden worden. Dan waren wij op een zuiver terrein, en de konkurrentie tusschen het bijzonder en openbaar onderwijs was doorloopend mogelijk. Maar van een verpligt schoolgeld, ook op de scholen der vermogenden, wil de schrijver niets weten. (Zie bl. 22.)
Nu maakt hij zich, zoo wij ons niet vergissen, aan eene halfheid schuldig, waartoe wij niet wenschen mede te werken. Wil men de schoolwet wijzigen ten voordeele der bijzondere school, men doe het volgens eene zuivereen duidelijke theorie, opdat er eens en voar altijd een einde kome aan het getwist over het onderwijs. Waarom kan wel aan eene bijzondere armenschool, maar niet in het algemeen aan eene bijzondere kerkelijke school subsidie verleend worden? Het is der moeite waard de eigene woorden van den schrijver te vernemen. „De bijzondere school, ter voorziening in de behoeften van eenig kerkgenootschap opgerigt, subsidiëren, kan de Staat niet, omdat deze geen staatsbelang in het oog heeft, waarin de openbare school, voor zoover het onderwijs staatszaak is, reeds voorziet. Waar staatsbelang bij eene bijzondere school met andere belangen mogt zamentreffen (het kon zijn bij scholen van bijzonderen aard, b. v. voor doofstommen, blinden, seminaria) is dus subsidie mogelijk. Maar het overal bestaand voldoend onderwijs van overheidswege sluit het overigens uit."
Wat hecht men in onzen tijd veel aan den klank der woorden en hoe weinig dringt men tot de kern der zaak door! Hier herhaalt de schrijver het gewone argument der liberalen tegen het ondersteunen der bijzondere school; en het komt geheel neer op eene woordenspeling. De school, die niet staat onder het bestuur der overheid, heet bijzondere school; omdat zij eene bijzondere instelling is, beoogt zij geen algemeen belang, en mitsdien mag de Staat haar niet ondersteunen. Wij vragen: kan eene bijzondere instelling geen algemeen belang beoogen? Heeft het modern egoïsme dan elk edel gevoel uitgedoofd? De bijzondere school kan alles leeren en leert meest alles wat de openbare school leert. Is nu het leeren lezen, schrijven, rekenen enz. van algemeen belang als het geschiedt op eene openbare school, eu niet van algemeen belang als het op eene bijzondere school geschiedt? Behalve het gewoon maatschappelijk onderwijs , geeft de kerkelijke school nog onderwijs in de kerkleer en leidt zij op tot ware christelijke deugden. Zijn het geloof en ware christelijke deugden niet langer meer van algemeen belang? Wij besluiten: volgens onzen schrijver mag de Staat eene bijzondere school subsidiëren in het geval dat zij een algemeen belang beoogt. Maar de kerkelijke school beoogt immer en uit haren aard het algemeen belang, meer zelfs dan de openbare school. Het is dan niet noodig omwegen te gaan zoeken voor het regt van subsidie, dewijl dit op den effen koninklijken we°- te vinden is.
Op het tweede nommer van de „Katholieke Nederlandsche Brochuren-vereeniging", als ook op het N°. II van de „Studiën op godsdienstig, wetenschappelijk en letterkundig gebied", die reeds sinds eenigen tijd zijn verschenen, behoeven wij slechts met korte woorden de aandacht te vestigen. Beide nommers behandelen belangrijke kwestiën betrekkelijk Rome en den Paus. De Brochuren-vereeniging, in eene vertaling van Dr. E. P. J. van der Hurk, geeft een duidelijk en zaakrijkj antwoord op de in onzen tijd zoo belangrijke vraag: waarom heeft de Paus een leger noodig? „Dat de direktie besloten heeft reeds voor haar 2e nommer eene vertaling te kiezen (zegt het voorberin) is alleen daaraan toe te schrijven, dat zij het onderwerp zeer aktueel achtte, dat zij een voorbeeld wilde geven yan de wijze, waarop zij gewigtige vraagstukken vaak in populairen vorm denkt te behandelen." Wat ons betreft, wij gelooven dat de direktie haar oogmerk volmaakt bereikt heeft. Al wie deze brochure leest kan ze stellig niet uit de hand leggen, zonder overtuigd, te zijn dat de Paus inderdaad om . vele en gewigtige redenen een goed leger noodig heeft. Daaruit volgt van zelf, wat de brochure te regt en met warmte doet uitkomen, dat de Katholieken van Nederland vooral moeten voortgaan met een heerlijk verleden eer aan te doen.
De „Studiën" leveren uit de pen van den Wel Eerw. Z. Gel. heer S. van den Anker eene allerbelangrijkste verhandeling over het groote geschilpunt der ceschiedscbrijvers omtrent „de opheffing der Tempeliers." Die gebeurtenis had plaats in het begin der XIVe' eeuw en is desniettemin juist in onze dagcu van zeer aktueel belang. Het belangrijkste van alle bescheiden betrekkelijk dat groote vraagstuk was vermist. De grootste geschiedschrijvers kenden het niet; meest alle, ook katholieke schrijvers, als Cantü, hebben een hard oordeel geveld, datl nu voor goed bezwijkt voor het licht, dat in onze dagen over dit ingewikkelde vraagstuk is opgegaan. In 1865 is het authentieke stuk, dat te vergeefs gezocht wordt, zelfs in de groote verzamelingen van de kerkelijke Annalen, teruggevonden. Het wordt ons in dit N° II der Studiën medegedeeld. De inhoud dezer aflevering, bij wijze van vraag gesteld, zou luiden: Is Paus Clemens V in de opheffing van de orde der Tempeliers, van zwakheid en onregtvaardigheid te beschuldigen ? De redenen, waarop het ontkennende antwoord rust, worden ons duidelijk en bondig ontvouwd. De beschouwingen , die de geleerde schrijver uit het medegedeelde dokument put, zijn inderdaad allezins geschikt om deze groote gebeurtenis: de opheffing van de orde der Tempeliers, beter te begrijpen en te beoordeelen dan tot dusverre gedaan is en kon gedaau worden.
De leden van de Eerste Kamer der Staten-Generaal, zijn tegen 26 November aanstaande bijeengeroepen.
Zondag 11. werd te 's Hage door den minister van financiën eene konferentie met deskundigen gehouden , ter bespreking, op welke wijze het best zal kunnen worden voorzien in het tekort, dat wij, dank zij de „liberale beginselen," eerlang te wachten hebben. Daar de minister voor het verkrijgen van een batig slot in het volgende jaar vreest, werd de vraag overwogen wat na die heerlijke zege der liberale beginselen, de voorkeur verdiende, uitgifte van schatkistbilletten of leening. (Amst. Ct.)
De minister van Financiën maakt bekend dat bij hem ontvangen is eene som van ƒl2O, door een onbekende, onder het postmerk Amsterdam van 19 dezer, tot voldoening van te min betaald successieregt ingezonden.
Z. M. heeft benoemd tot ridder der orde van den Nederl. Leeuw: N. Anslijn en de Sultan van Goenoeng Tabor (rezidentie Zuider- en üosterafdeeling van Borneo) Maharadja Dindah; tot rentmeester van het Kroondomein, kantoor Dordrecht, W. R. baron M aekay; op zij n verzoek eervol ontslagen: als rentmeester van het Kroondomein, kantoor Dordrecht, jhr. W. Gevaerts van Nuland, met dankbetuiging voor bewezene diensten; E. F. M. Helmkampf vergund het aannemen van het hem door Z. D. 11. den Prins van Schwarzburg Sondershausen geschonken Eerekruis der 3de klasse van Hoogstdeszelfs huisorde.
LEIDEN, 20 Nov. De dagen van 17, 18 en 19 dezer waren voor Leiden's Katholieken ware feestdagen. Den 17" diende Z. D. H. de Bisschop van Haarlem het H. Vormsel toe in de parochiekerk van O. L. V. Onb. Ontvangenis en bezocht de Vereeniging van den H. Vincentius a Paulo, de Vereeniging van de H. Anna en de Kongregatie van Militairen. Den 18° werd het H. Vormsel toegediend in de parochiekerk van O. L. V. Hemelvaart, en bezocht Z. D. H. de zusters-school en de parochiale en armenscholen. Den 19n diende Z. D. H. het H. Vormsel toe in de parochiekerk van St. Pieter en vereerde de Vereeniging van den H. Elisabeth en het Gesticht der Voorzienigheid met een bezoek, waarmede deze feestdagen besloten werden. Bij ieder der bezoeken wist Z. D. H. met de hem eigene eenvoudigheid en hartelijkheid een woord tot opwekking en aanmoediging te zeggen en verliet hoogst voldaan genoemde inrigtingen.
GELÜROP, 18 Nov. Ll. Zondag is alhier zekere P. Michels, oud 21 jaar, dienstknecht, het slagtoffer van verregaande onvoorzigtigheid geworden; met nog twee kameraden, welke beide met een geweer gewapend waren, op wildstrooperij uit zijnde en nabij een stuk weiland, aan zijn meester T. v.d. Linden toebehoorende, gekomen, wilde hij eenige schapen, welke in dat weiland liepen, er uit slaan en nam tot dat einde het geladen geweer van een zijner gezellen, dat onder het slaan afging, zoodat hij het volle schot hagel in zijn buik kreeg. Aanstonds naar het gasthuis alhier overgebragt, werd hem geneeskundige hulp toegediend; desondanks bezweek hij dienzelfden avond aan de bekomen wonden.
APELDOORN, 18 Nov. Heden middag ten 1 ure is voor het basse cour van het paleis plegtig uitgereikt het vaandel, door Z. M. den Koning geschonken aan het scherpschutterskorps de Veluwe alhier. Z. M. gaf het aan den vaandeldrager, den heer G. Demmink,
over, onder een gepaste toespraak, tevens de hoop en de verwachting er bijvoegende dat, mogt het ooit noodig zijn, de veluwsche scherpschutters dan, even als het overige van het leger, gereed mogten zijn het vaderland te helpen verdedigen; een luid hoera! en Oranje boven! werd daarop door de scherpschutters en de omstanders aangeheven, terwijl de muziek van de Harmonie alhier en der huzaren te Deventer in garnizoen, zich bij afwisseling liet hooren. Dekoratnandant van het korps, baron van Hardenbroek, beantwoordde de toespraak van Z. M. in korte, maar hartelijke bewoordingen, terwijl ook de heer Demmink een woord van dank voor de eer de banier te mogen dragen, betuigde; ten slotte droeg de dichter en oud-krijger, de heer mr. J. H. Burlage, eenige krachtige dichtregelen voor, die door Z. M. blijkbaar met genoegen aangehoord en door allen toegejuicht werden. Nadat de scherpschutters eenige malen voor Z. M. hadden gedefileerd , maakten allen, met de - officieren en de beide muziekkorpsen aan het hoofd, eene militaire promenade door onze gemeente, in welke huis aan huis de nationale en Oranje vlaggen wapperden, om zich daarna weder naar het Paleis te begeven, waar een diner van wege den kommandant werd aangeboden aan de scherpschutters in de manege; terwijl de hoofd- en verdere officieren van het korps en enkele hoofdofficieren uit naburige garnizoenen bij Z. M. den Koning dineerden en de onderofficieren van het scherpschutterskorps op een souper bij Z. M. in de komediezaal verzocht waren. Zoo eindigde een dag, onvergetelijk voor Apeldoorn en 't Loo op de Veluwe. (Amst. Ct.)
MEPPEL, 19 Nov. De jagt op ganzen levert in de waterrijke streken der naburige provincie Overijssel goede rezultaten op; de aflevering aan de poeliers alhier en te Zwolle, ter verzending naar de hollandsche gewesten, geschiedt tegen ƒ1.25 „ƒ1.50 per stuk. Ofschoon deze vogels thans nog niet op 't best zijn, is de aftrek evenwel buitengewoon, en worden er somwijlen groote partijen geëxpediëerd. Evenzeer is zulks met de eenden 't geval, die tegen 25 a 35 ets. te koop worden geprezenteerd en waarvan de vangst voorloopig voldoet.
DELFT, 19 Nov. De prijzen der boter waren heden van f 64 tot / 72, naar kwaliteit.
BATAVIA, 30 Okt. De expeditie naar Bali is over winnend.
---

