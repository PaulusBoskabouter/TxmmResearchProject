AMSTERDAM, 19 Maart
Onder de vreemde zaken, die het koningrijk van Italië ter bewondering aan de wereld aanbiedt, verdient eene opmerkelijke plaats de manier, waarop daar van goevernements wege met de financiën wordt geleefd. Nergens verstaat men beter de kunst om geld zoek te maken, dan juist in het revolutionnair Italië, hetwelk zich de taak heeft opgelegd, om een toonbeeld van roem en welvaart te zijn voor al de liberalen van Europa. De roem, waarop het teert, is doorluchtig en behaald te Custozza en Lissa, waar het te land en ter zee triomfantelijk het hazenpad heeft gekozen, gelijk Garibaldi 'e Mentana; de welvaart daarentegen is zóó groot en verleidelijk, dat het land zich onderscheidt hier door hongersnood, en overal elders door algemeene en steeds toenemende verarming. Beide, roem e" welvaart, houden gelijken tred in het gareel der financiën, die er uitnemend bestuurd worden naar het beginsel: grooten stelen en kleinen stelen, maar grooten S'.elen het meeste. Vele honderde millioenen zijn er herhaaldelijk gegaan door de handen van beambten met lange vingers, en gesmolten als sneeuw voor de zon; weshalve de schatkist, hoewel door vermeerderde belastingen en door aanzienlijke in den vreemde gesloten leeningen gevuld, desniettemin altijd ledig is, en het goevernement altijd in den drang plaatst, om door kunstmiddelen zich geld te verschaffen.
Onder de vele merkwaardige voorbeelden , die men daarvan zou kunnen aanvoeren, bepalen wij ons heden bij dit eenige, dat door de jongste beraadslagingen inde italiaansche Tweede Kamer is aan den dag gekomen. De Kamer is namelijk in de gelegenheid geraakt om het feit te vernemen, dat het ministerie van Financiën I'eft van wisselruiterij !
Zoo dikwerf de regering geld behoeft, en d-at is «Ik oogenblik, neemt zij haar toevlugt tot de bank. Maar de bank mag geen geld afgeven zonder waarborg. Wat dan gedaan? Geen nood. De regering heeft pen, papier en inkt, en verschaft zich geld met behulp van een wissel. Zij geeft namelijk een wissel °P zich zelve af. In een fatsoenlijk land, waar de revolutie nog niet oppermagtig heerscht, bij voorbeeld in Nederland, bestaat het gebruik, dat de een op den ander trekt, voor zooveel de een van den ander te vorderen heeft. In zoo verre is de wissel een van de gelukkigste uitvindingen, die men bedenken kan. Maar v°or het italiaansche goevernement liet dit middel geen ruimte genoeg voor de kunst, om geld te maken naar willekeur. Het heeft iets nieuws uitgedacht, dat nooit ls in praktijk gebragt dan alleen door dieven, die dan valsche namen moesten gebruiken, om ten minste den schijn aan te nemen, dat de een op den ander trok. De italiaansche schatkist heeft die praktijk zeer vereenvoudigd, omdat de bank welwillend genoeg was, om voor de regering zeer inschikkelijk te zijn. De schatkist gaf wissels af op zich zelve, en de bank schonk daarvoor blank geld, middelerwijl de wissels in de kelders der bank werden opgelegd in de plaats van de munt, die verdween. Op dergelijke manier heeft de regering 40 millioen uit de bank gehaald, en daarvoor het scheurpapier van de gefingeerde wissels in de plaats gelegd.
Is daarmee nu de operatie uit? Volstrekt niet. De bank heeft begrepen, dat zij het voorbeeld der regering mag volgen, en dat zij dit doende hooge waadde toekent aan de wissels van de schatkist door het vertrouwen , dat zij daaraan schenkt. Wat heeft dan de bank op hare beurt gedaan? Zij heeft de beleefdheid gehad om de wissels, door de schatkist op de schatkist afgegeven aan te zien voor baar geld, en gevolgelij k op de 40 millioen vodden van papier haar bankbiljetten met niet minder dan 120 millioen vermeerderd Zoo gaan regering en bank hand aan hand'op den weg van het bankroet, elkander broederlijk bijstaande, om den put, waarnaar zij afglijden, al dieper en dieper te graven.
Wel is waar, thans voor den eersten keer heeft het norentijnsche kabinet eene poging gedaan om de diepte van den afgrond te pijlen, waarin het nieuwe, ééne, italiaansche koningrijk dreigt te verzinken en te vergaan, ofschoon daarom de regering aan de volksvertegenwoordiging geen opeuiag gedaan heeft van het fabuleus cijfer van het tekort, dat gedekt moet worden. De financiën van Italië leveren zulk een warboel op, dat er niemand wijs uit worden kan, en dat zelfs de minister van Financiën op geen 100 millioen zeggen kan, hoe groot het tekort is. De regering zelve kan er slechts naar raden, en is niet in staat om in den chaos zooveel licht te brengen, dat zij tot een zeker bij benadering geschat cijfer komt. Lieden, die meenen er zooveel van te weten als rie regering, verklaren, dat het tekort minstens de 1200 millioen te boven gaat, en er zijn er, die het op 1500 millioen brengen. Wat daarvan ook zij, in alle geval is daar een berg, die niet is over te komen, want de tijd der leeningen in den vreemde te sluiten, is voorbij. Er is op de beurzen in Europa geen geld meer voor Italië te verkrijgen; zelfs niet meer op de kerkelijke goederen, waaromtrent met verschillende groote bankiershuizen is onderhandeld, zonder ooit tot eenig rezultaat te komen. Wat blijft er dan over ? Twee middelen, die insgelijks onbruikbaar zijn, namelijk: bezuiniging en vermeerdering van belasting.
Bezuiniging? Er valt niet aan te, denken. Behalve dat die bezuiniging zou moeten geschieden ten koste der revolutie, welke zich daartegen des noods met geweld verzetten zal, heerscht er zoo veel wanorde in het bestuur van het rijk, dat de bezuiniging ook uit dien hoofde onmogelijk is. Maar daarbij komt nog de eisch der europesche geschillen, die het noodzakelijk schijnen te maken, dat leger en vloot in Italië worden gebragt op een grooten, magtigen voet. Althans is het zeker, dat het kabinet van Florence op dit oogenblik al het geld, waarover het beschikken kan, besteedt aan de wapening van leger en vloot, zoo zelfs dat voor die wapening geen uitgaven gespaard worden. Wat dit beteekent, weet tot dus ver niemand te verklaren, en het is zonder twijfel in het oog vallend, dat zooveel millioenen aan den oorlog worden gewijd door een regering, die niet eens zeker is, dat zij de interest harer schuldbrieven zal kunnen betalen. Voor 's hands wordt alzoo aan de bezuiniging weinig gedaan.
Op de vermeerdering der belastingen valt insgelijks geen staat te maken, omdat de thans bestaande belastingen niet regelmatig inkomen. In Sicilië en Napels is eene groote menigte van belastingschuldigen, die hoegenaamd niets betalen, omdat zij niet willen, zonder dat de regering bij magte is de invordering door te zetten; anderen zouden welligt willen, maar zijn onvermogend om de belastingen te voldoen. Die kwaal begint zich uit te breiden in andere provinciën. Men vindt alom velen, die onvermogend of onwillig zijn, om nog langer hun aandeel in de eischen der schatkist te dragen; die kortaf weigeren, om deze of gene belasting op te brengen. Maatregelen van geweld, door de regering beproefd, om het achterstallige in te vorderen, zijn in menige plaats volkomen mislukt; hetgeen dan weer een verleidelijk voorbeeld geeft aan andere gemeenten, waar zich ook weerstand begint te organizeeren. Door dit een en ander is het gebeurd, dat het cijfer der belastingen, die gevraagd en geweigerd zijn, reeds ver, zeer ver loopt over de 100 millioen. De regering heeft de overtuiging, dat er nooit iets van binnen komen zal, en zij er de pen kan doorhalen. In een land, waar zulke dingen gebeuren, mag men er niet op rekenen, dat nieuwe belastingen de bodemlooze schatkist merkelijk stijven zullen. Men heeft zelfs te vreezen voor een verergerd en vermeerderd verzet der bevolking. Is het onder dit alles te verwonderen, dat de regerin" zelve tot de Kamer begint te spreken van een naderend bankroet? Ja, zoo ver is het eindelijk gekomen, dat dit groote^ en gevaarlijke woord van de lippen van den minister van Financiën is gehoord.
Ziehier wat de heer Cambray-Digny, minister van Financiën, den 6U Maart in de Kamer zeide:
„Nu ben ik verpligt om zonder omwegen te spreken. Indien gij denkt, dat men wachten kan met nieuwe belastingen in ie voeren, tot dat het langdurig werk van de reorganizatie der administratie zal zijn voltooid, dan bedriegt gij u; gij zult dan den tijd niet meer hebben, om den ondergang der italiaansche financiën te verhoeden. Laten wij ons, mijne heeren, geen illuziën maken. Indien men er niet toekomt, om in de eerste helft van dit jaar al de wetten te stemmen, die ons meer nabij het evenwigt van de begrooting van 1869 kunnen brengen, dan zullen wij de laatste ramp der financiën niet kunnen verhinderen.
„.... Alwie de stem in deze vergadering verheft, om uitstel te vragen voor het stemmen over de belastingen, hoe goed, hoe uitnemend ook de redenen mogen zijn, die hij daarvoor moge aanvoeren, die neemt op zich de verantwoordelijkheid van liet bankroet van het italiaansche koningrijk" De Kamer heeft eenigzins maar niet al te veel o-e--hoor geleend aan dien noodkreet omtrent het bankroet, dat eiken dag al nader en nader komt. Zij is er door bewogen geworden om geen uitstel te durven voorstellen, maar heeft desniettemin gezorgd dat er uitstel gekomen is. Wij twijfelen er niet aan, of de Kamer zal eindigen met aan te nemen al wat men haar voorlegt. Maar dan blijft nog de vraag of de nieuwe belastingen zullen opleveren, wat de regering venvacht. Wij gelooven dat de regering van Florence ook hierin een soort van misleiding op touw zet, om het krediet nog zoo lang mogelijk op te houden, maar dat zij zich zelve geen ïlluziën maakt omtrent het einde van dit alles dat niet anders kan zijn, dan het bankroet.
De Amsterdamsche Courant na, in twee artikelen, de diplomatieke bescheiden, aan de Tweede Kamer overgelegd, te hebben ontleed, zegt aan het slot harer beschouwingen, het volgende, wat ons, in de tegenwoordige omstandigheden, toeschijnt bijzonder de aandacht, te verdienen:
//Zoo is dan de uitkomst van de gewigtige europesehe beroering, over Limburg-Luxeroburg ontstaan, dat door bijna al de hoven van Europa aan het beleid van onze Regering de meest mogelijke lof wordt toegezwaaid. Dit is zeker niet weinig streelend voor ons gevoel. Maar komt daarbij een oogenblik het denkbeeld bij ons op om daarover eenige fierheid te gevoelen, dan moeten wij niet voorbij zien, dat men in het buitenland eene scherpe lijn trekt tusschen de Regering en de natie, en dat laatstgenoemde geacht wordt hare uitdrukking te vinden in de door haar gekozen vertegenwoordigers. Naarmate dus te gunstiger over onze Regering wordt geoordeeld, des te ongunger moet het oordeel zijn over een volk, dat zóó ondankbaar of zóó onverstandig is om, hetzij dan moedwillig of uit onkunde, de verdiensten van het goevernement te miskennen. De uitspraak alzoo, door den minister Rogier gedaan, dat de aanvallen, in de Kamer tegen den minister van Zuylen gerigt, zijn onbegrijpelijk en niet zeer billijk, valt als een zwaar verwijt op de nederlandsche natie terug, eu doet in de oogen van geheel de wereld, want deze diplomatieke stukken worden door geheel de beschaafde verspreid, eea smet kleven op de nederlandsche natie, die den vreemdeling ligtelijk met weerzin, zoo niet met minachting voor een zoo ondankbaar en zoo onverstandig volk vervullen moet.
„Dat zullen wij ook weder aan de doldriftige oppozitie in de T.veede Kamer te danken hebben. „Maar aan wie de schuld ?
„Wij aarzelen het niet openlijk als onze meening uit te spreken: aan dat deel der kiezers, die er toe hebben, medegewerkt om aan hen, die van zulk eene oppozitiepartij in de Kamer deel uitmaken, een vernieuwd mandaat in handen te geven. Zij hebben het ten volle verdiend, dat zij nu in en door het buitenland daarvoor op onuitwischbare wijze worden ten toon o-esteld. „Ongelukkig moeten het hier ook wede°r de goeden met de kwaden ontgelden."
Bij gelegenheid van het gouden jubelfeest, onlang» te s Hertogenbosch gevierd, is in druk verschenen i „Feestlied bij het vijftigjarig Priesterschap van Z. D. H. Mgr Zwijsen, Aartsbisschop van Utrecht, enz. door H.J. Dolmans." Het is in drie deelen verdeeld: I. de Priester; 11. de Bisschop; 111. de Jubilaris. Eene schoone stof voorwaar, geschikt om de dichtpen van dien heer te bezielen. De heer H. Bogaerts, heeft, gelijk de dichter zelf getuigt, „het zijne bijgedragen om dit lied, zoo al Zijner Hoogwaardigheid niet waardig, ten minsten minder onwaardig te doen zijn, door den keurigen vorm, waarin hij het wel wil laten verschijnen." Bij die beschouwing des dichters sluiten wij ons allezins aan.
Met genoegen vernamen wij dezer dagen dat voor Zevenbergen een nieuw blad het licht zal zien. De Zevenbergsche Courant, die sedert een jaar te Zevenbergen werd uitgegeven en de bestrijding der liberale beginselen tot hare taak, ook tijdens de verkiezingen gesteld had, zag men plotseling, omstreeks een week na afloop der stemming, tot het kamp der liberalen overloopen. Het blad was eensklaps van rigting veranderd, zonder hiervoor de minste beweegreden aan'te geven, en alleen omdat, naar wij vernemen, de uitgever zulks verlangde. De verdienstelijke redakteur, die zich geheel belangeloos aan het blad had toegewijd om de goede zaak te bevorderen, legde onmiddellijk de redaktie neder, doch nam tevens maatregelen om een nieuw blad te vestigen, dat zich verder met "de taak zou belasten, welke door de oude Zevenbergsche Courant verzaakt is. Wij ontvingen er dezer dagen het proefnummer van, en de redakteur geeft de hoop te kennen met 1 April geregeld eenmaal per week een Nieuwe Zevenbergsche Courant het licht te doen zien, wanneer hij althans genoegzame deelneming vindt. Wij hopen derhalve dat diegenen, welke tot dusverre er de Zevenbergsche Courant op nahielden, deze zullen afschaffen en de Nieuwe Zevenbergsche Courant in de plaats nemen.
In de heden gehouden zitting van den Gemeenteraad, zijn behandeld de adressen van G. Montauban van Swijndregt, J. G. F. Wennen c. s. en H. J. Zolf, verzoekende dat de raad terugkome op zijn besluit, om het Amstelveld niet af te staan tot den bouw van een vast cirque, en is, met 27 tegen 8 stemmen besloten bij het besluit te persisteren. Het rapport der financiëele kommissie op de voordragt van Burg. en Welh. tot goedkeuring der rekening, ingediend door regenten voor stads bestedelingen, betreffende den bouw van een gesticht voor gasthuisen depót-kinderen (konklusie medegedeeld) werd zonder diskussie of stemming aangenomen. Het rapport van de financiële kommissie op de voordragt van burgemeester en Wethouders tot het bestemmen eener som van / 6000 voor het aanleggen van Avegen langs en tusschen twee blokken huizen van de vennootschap de Bouwkas, bij het zuidelijk Zaagmolenpad, en die som te bestrijden uit den post voor onvoorziene uitgaven der begrooting 1868, werd zonder diskussie of stemming goedgekeurd. Vervolgens werd besproken de missieve van direkteuren der Nederlandsche maatschappij tot bevordering van nijverheid, ten geleide van het verslag der kommissie, door de maatschappij benoemd tot beoordeeling van het plan van den heer A. Huët, om Amsterdam door een open zeegat aan de Noordzee te verbinden, en van een afschrift van een door direkteuren voornoemd aan Z. M. den Koning ingediend adres, houdende verzoek, dat de nadere plaatselijke onderzoekingen, ter begrooting van de kosten van uitvoering van het plan, van rijkswege mogen plaats hebben (direkteuren verzoeken de ondersteuning van den gemeenteraad op dit adres, en uiten den wensch dat, wanneer Z. M. hun verzoek niet mogt inwilligen, alsdan die onderzoekingen van gemeentewege geschieden). Er is besloten, aan adressanten te kennen te geven dat de raad geen termen vindt, om voor alsnog te treden in het verzoek, tot ondersteuning van het adres aan den Koning. Het verslag is voor notifikatie aangenomen. Omtrent de voordragt van B. en W., tot het beschikbaar stellen van ƒ 13,634.33 , uit de onvoorziene uitgaven 1868, ten behoeve der demping van een gedeelte der Achtergracht en de inrigting van het Paleis voor Volksvlijt, stelt de heer Corver Hooft voor, die naar de financiëele kommissie te renvoijeeren; Het voorstel van den heer Corver Hooft wordt verworpen met 25 tegen 7, en de voordragt van B. en W. daarna aangenomen met 25 tegen 5 stemmen. De heer Matthes doet eene vraag ten opzigte der partikuliere bewaarplaatsen van petroleum. De heer van Lennep beantwoordt die. De Voorzitter deelt mede dat het pakhuis voor petroleum op het Galgenveld Dingsdag aanst. zal worden opengesteld. De heer de Vries wenscht de aandacht van kuratoren van het athenaeum er op te vestigen, dat in het wetsontwerp op het hooger onderwijs geen sprake is van eene rijks geneeskundige school, en dat door dit ontwerp het hooger onderwijs te dezer stede met onder.gang wordt bedreigd. De Voorzitter zal de zaak onder de aandacht van kuratoren brengen.
Eene inlichting, door den heer Teding van Berkhout gevraagd, wordt door den heer van Lennep gegeven. Daarna is de zitting gesloten.
De kommissie des konings in de provincie Groningen heeft, uit aanmerking dat de viering van het derde eeuwfeest van den slag bij Heiligerlee een feest is, waaraan vooral de nederlandsche jeugd behoort deel te nemen, de gemeentebesturen uitgenoodigd zich te Verklaren , of zij geneigd zijn bijdragen nit de gemeentekas te verleenen, ten einde aan de schooljeugd bij die gelegenheid een toepasselijke plaat uit te deelen.
De audiëntie van den minister van Binnenlandsche Zaken zal op Zaturdag 21 Maart niet plaat 3 hebben.
De prijzen van het vee, besteed ter markt van gisteren, waren als volgt: Kalveren, lste kwal. ƒ4O a. 60; 2de kwal. ƒ3O a 50; 3de kwal. ƒ35 a, 40; Schapen ƒlB a 22; Varkens 50 a 54 Cts. per Ned. t£.
Z. M. heeft benoemd: tot schoolopziener in het zevende schooldistrikt der provincie Gelderland, A. M. van Voorthuysen te Nijmegen. Op hun verzoek eervol ontslagen: als griffier bij het kantongeregt te Zevenaar, mr. lt. W. C. de Nerée van Babberich en Kamphuizen; als plaatsvervangend kantonregter te Bolsward, mr. C. .Vichers Wierdsma.
---

