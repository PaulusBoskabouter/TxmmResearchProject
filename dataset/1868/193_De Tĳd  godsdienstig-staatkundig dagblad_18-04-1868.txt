AMSTERDAM, 17 April.
In een onzer vorige nummers hebben wij de aandacht gevestigd op het vreeselijk tafereel van hongersnood en kanibalismus, dat thans de fransche kolonie Algiers oplevert. Ziedaar nu het gevolg dier echte liberale beschavings-politiek, welke haar verheven steunpunt boven de geloofsverdeeldheid zoekt! Sedert jaren riep de Kerk den franschen regeringsmannen toe: maakt de Arabieren deelachtig aan de weldaden der christelijke beschaving, maar zoo gij hun daarvan de vruchten gunt, plant dan ook den boom. Dat mogtniet, dat zou niet liberaal geweest zijn. De Koran moest dezelfde regten hebben als het Evangelie, en in overeenstemming met dit verlicht stelsel schroomden de prinsen van Orleans niet, om officieel tegenwoordig te zijn bij de plegtigheden, waarmede dt aanbouw van moskeeën begon. Napoleon 111 maakte het niet beter. Hij, die te Parijs wil doorgaan voor een geloovig katholiek, en er zich aan de uiterlijke Godsvereering niet onttrekt, voerde te Algiers, in officieele aanspraken, de taal van een muzelman, en haalde tot stichting der inboorlingen, spreuken van den Koran aan. Deze bijzonderheden kenschetsen den aard van het fransche koloniaal regeringsbeleid, dat Mahomet en Christus, den Koran en den Bybel met elkander wilde verzoenen, en daarnaar zijn maatregelen inrigtte. Die tweeslachtigheid moest onvruchtbaar blijven; zoowel het zedelijk als maatschappelijk welzijn der kolonie zonk met den dag, en nu mag men vragen of zij gedoemd is om, onder de schaduw vaa de fransche vlag, uit te sterven. Gelukkig is er ook het kruis geplant, en staat de aloude beschaafdster der volkeren, de Kerk, gereed om met schijnbaar onbeteekende middelen te verrigten, wat de politieke wijsheid, ondanks de millioenen, de geleerden, de generaals, de legers en de beambten, welke zij ter harer beschikking heeft, moest opgeven. De bisschoppen komen, en zeggen : laat ons de handen vrij, en onder Gods zegen zal de beschaving ontkiemen, waar gij slechts een anderen vorm aan de verwoesting kondt geven. Het is onzeker of de ingebeelde fransche staatslieden, doortrokken van den waanwijzen geest der eeuw, die stem zullen verstaan. Reeds nu ziet men den liberalen argwaan bedenkelijk het hoofd schudden, en in naam van de groote beginselen, en — God beter' het! — van de beschaving eischen, dat de koloniale bisschoppen mogen belemmerd worden in hun ijver, die zich de regten van den Staat aanmatigt! Laat ons bij dat ijdel gebeuzel niet stilstaan. Laat de liberale beschaving, die in het vruchtbaar land, dat eens de onuitputtelijke graanschuur van het romeinsche keizerrijk was, het kanibalismus heeft voortgebragt, op haar voortreffelijkheid snoeven, en zien wij, tot onze stichting en leering, wat de edele algerijnsche kerkvoogden doen willen, niet alleen, maar wat zij reeds gedaan hebben. Vroeger deelden wij het een en het ander mede over den gezegenden arbeid van den Bisschop van Oran. Thans wenschen wij na te gaan, wat door de hooge kerkelijke overheid in de hoofdstad van de kolonie en de omliggende streek is verrigt. Daar was de pest op de ellende gevolgd, en maakte er onder den naam van hon- talrijke slagtoffers. De europesche bevolking bleef ér gelukkig van gespaard, maar onder de Arabieren Woedde zij vreeselijk. Deze mahomedanen ondervinden slechts hulp en verpleging van de christenen, die zij haten, en, volgens de voorschriften van denKorau, haten moeten. De hospitalen en andere wijkplaatsen door den Aartsbisschop opgerigt, nemen hen op, terwijl geestelijke broeders en liefdezusters daar het voorbeeld van <len Barmhartigeu Samaritaan navolgen. Menigeen hunner Safer zijn leven ten beste. Vier zusters van den H. Vin°eutius a, Paulo, eene zuster van den Goeden Herder, eene zuster der christelijke leer, een broeder der Sociëteit van Jezus zijn bezweken door de besmetting aan de 2|ekbedden opgedaan. Verscheidene andere liefdezusters z'jn er door aangegrepen, en zoo krank dat voor haar leven wordt gevreesd. Inmiddels heeft de Aartsbisschop naar verscheidene P'aataen van zijn diocees, Orleansville, Aumale, Bo- Sbar, Medeah, Milianah en Ténès bijstand gezonden. In de stad Algiers worden, onder zijn leiding, meer dan twee duizend mahomedanen dagelijks gevoed. Een genootschap van weldadige dames bewijst deze liefdedienst aan ongeveer twaalf honderd hunner; drie honderd zijn er opgenomen in de verschillende wijkplaatsen, en zes honderd worden regtstreeks uit de aartsbisschoppelijke woning verzorgd.
Dit alles doet de bijzondere liefdadigheid. De fransche regering, welke vijftig millioen besteedt om te Parijs voor de zangers en dansers der opera een hun waavdigen tempel te bouwen, heeft evenwel nog drie millioen in de schatkist voor de hongersnoodlijdenden kunnen vinden. Maar dit geld is bijna geheel verzwolgen door de behoeften der provinciën Oran en Konstantine. Voor Algiers en omliggende plaatsen schoot er nagenoeg niets over. Op.de Arabieren, ondanks den Koran, maakt zulke liefdadigheid een diepen indruk. Een algerijnsch marabout is den Aartsbisschop komen mededeelen dat hij den vorigen Vrijdag [den mahomedaanschen Zondag] in een talrijke bijeenkomst zijner geloofsgenooten, met hen in het openbaar had gebeden dat God aan de christenen mogt vergelden, wat zij aan de armen, de weduwen en de weezen der Arabieren hadden gedaan, Een ander mahomedaan, die hetzelfde kwam berigten, bragt zijn zoon mede, en verzocht den kerkvoogd hem in het seminarie te willen opnemen, en er een christen van te maken. De Aartsbisschop bepaalt zich niet tot het lenigen van een oogenblikkelijken nood, maar werkt ook ijverig voor de toekomst. Even als zijn ambtgenoot te Oran neemt hij de arabische weezen tot zich. Twee weeshuizen heeft hij reeds gesticht, een voor knapen en een voor meisjes, onder patronaat eener kommissie, gedeeltelijk uit priesters, gedeeltelijk uit andere waardige Katholieken zamengesteld. De onmiddellijke zorg voor de knapen is opgedragen aan de Broeders der christelijke scholen, voor de meisjes aan de Zusters der christelijke leer. In deze beide inrigtingen bevinden zich reeds meer dan duizend kinderen. De bisschop verheelt niet — en dit maakt juist de liberale pers zoozeer op hem gebeten — dat hij van die weezen christenen wil maken, en hierin een krachtig middel ziet voor de beschaving van Algiers. De knapen zullen onderwezen worden in den landbouw of in de ambachten, de meisjes worden ook voor den veldarbeid en de boeren-huishouding opgeleid. Laat dat geslacht opgroeijen, er zal van zelve beschaving onder de ruwe afrikaansche stammen ontstaan, en wel christelijke beschaving! Ten minste wanneer niet, zooals sommige dagbladen eischen, deze instellingen aan het beheer van den Aartsbisschop worden onttrokken, en, ter liefde van het liberaal beginsel, de regering er den Koran invoert.
Een ander beschavingswerk werd mede door den Aartsbisschop ondernomen, doch is nog slechts aangevangen. Het blijkt uit de statistiek dat de mahomedanen hunne vrouwen gemiddeld een maal in de zes jaren verstooten. De Koran laat deze barbaarschheid toe, en de fransche koloniale wet bijgevolg ook. Die liberale politiek is oorzaak, dat jaarlijks duizende en duizende arabische vrouwen met haar kinderen uit het huis van haren man worden verdreven. Het meerendeel heeft dan geen ander middel om te leven dan het bedelen en erger. De Aartsbisschop wil voor haar een toevlugtsoord stichten, dat op kleine schaal reeds bestaat, onder het bestier der zusters van den Goeden Herder. De vrouwen zyn in het Oosten te zeer veracht, dan dat men het de moeite waardig keurt ze in haar godsdienst te onderwijzen, en de lessen van den Koran diep in te prenten. Daarom zijn zij niet zoo dweepziek als de mannen. De Aartsbisschop twijfelt niet of hij zal velen van haar tot christinnen kunnen vormen, en inderdaad de meeste der verpleegden hebben reeds den wensch te kennen gegeven van gedoopt te worden. Alligt zal men begeerig zijn te vernemen met welke middelen de Aartsbisschop zulke groote dingen doet, want als men berekent dat alleen aan brood voor de beide weeshuizen 80.000 fr. in het jaar noodig is, ligt de vraag voor de hand hoe hij in de ontzaggelijke kosten zijner verschillende instellingen wil voorzien. Tot dusverre waren het de fransche Katholieken, wier liefdadigheid hem in staat stelde om, zonder eenige regeringshulp, tot stand te brengen wat reeds is gedaan. En voor de toekomst? De Aartsbisschop vertrouwt op God, en gaat moedig vooruit. Ziehier de merkwaardige en aandoenlijke slotwoorden van een brief, dien hij tot de katholieke fransche bladen heeft gerigt: ;/Ik hoor van hier mijne vrienden tegen mijn onvoor— zigtigheid protesteeren, ondanks hun goede verwachting van de fransche weldadigheid, en inderdaad zulk een last op de schouders van één man, en tegenover de ellende, welke ons aan alle kanten omringt en alles verslindt, is wel geschikt te doen sidderen voor het lot dat mij wacht!
„Maar neen; ik geloof aan Gods goedheid, welke my niet zal verlaten, aan die van mijn eerwaardige ambtgenooten, aan die der fransche liefdewerken. En, waarom zou ik het niet zeggen? Ik ontmoet in de even moedige als mij toegenegen geestelijkheid van mijn arm diocees een waarlijk bewonderenswaardige medewerking, welke ik u wil doen kennen, voor hare eer en de eer der Kerk, die alleen zulke schouwtooneelen kan vertoonen.
ffToen dus die uitmuntende priesters de zware lasten zagen, welke mij drukten; toen zij de aalmoezen, nuj eerst zoo overvloedig aangeboden, zagen afnemen en daarna ophouden, en hun bisschop in het geval gebragt van de liefdewerken, door hem ondernomen, te staken, of wel een afgrond onder zijn voeten te openen, toen kwamen zij mij te gemoet, en spraken: „„Neen, monseigneur, gij zult niet gedwongen worden om die arme „kinderen terug te zenden, om af te zien van uw dierbaarste verwachtingen, van de hoop op een betere „toekomst, die deze onderneming ons voorbereidt en „aankondigt, neen gij zult evenmin, als onze eerste bisschop, verpligt zijn den vrede van uw bisschoppelijk „leven op te offeren. Gij zijt onze vader, wij behooren het „voorbeeld te volgen, dat gij ons gegeven hebt, en de „geheele wereld rond te reizen, zoo het noodig is, om „voor uw aangenomen kinderen, die de onze zullen „worden, de mildheid onzer broederen in te roepen!"" „En hetgeen zij daar zeiden, hebben zij gedaan en doen zij nog. Priesters van allen leeftijd, zelfs grijzaarts van zeventig jaar, vreezen niet de zee over te steken, en naar Amerika, naar de Vereenigde Staten, naar de Antilies, naar Kanada, naar Engeland te gaan voor dezen kruistogt der liefde. Zij komen vóór zij vertrekken, mij vragen om hun pelgrimsreis te zegenen, met de eenvoudigheid van den zich onbewusten heldenmoed; en.. als zij vertrekken, dan ween ik, zooals ik nu doe, van,, ontroering, van dankbaarheid en van bewondering. „Ziedaar een feit, welsprekender dan alle woorden „ ik ken er geen dat aangrijpender en eervoller is. Ik. hoop dat de zendelingen van mijne armoede in de landen, waar zij heen trekken, een hartelijke ontvangst zullen ontmoeten; en zoo deze regelen, door de fransche drukpers medegedeeld, onder de oogen komen van onze broeders der andere katholieke volkeren dan durf ik hun vragen om met hunne welwillendheid ca eerbied deze vertegenwoordigers van mijn rampspoedige Kerk van Algiers te omringen."
Zoowel met dit als met ons vorig artikel over hetzelfde onderwerp, hadden wij alleen als doel om de wondermagt der christelijke liefde in het licht te stellen, en aan te toonen hoe zij alleen in staat is de beschaving aan een verwilderd volk te brengen. Het lag niet in ons oogmerk om een inschrijving te openen voor de algerijnsche liefdewerken, maar toch maken wij met genoegen gewag van een feit, waaruit reeds, dadelijk de vruchtbaarheid van het christelijk voorbeeld blijkt. De bloote vermelding toch van de edelaardige daden der algerijnsche bisschoppen, in ons vorig artikel over deze aangelegenheden, is genoegzaam geweest om een, ons onbekend, stadgenoot over te halen daaraan in ruime mate deel te nemen. Eergisteren toch werd ous den volgenden naamloozen brief bezorgd:
§Aan de Redactie van de Tijd. „De berigten over den verschrikkelijken nood, waardoor de fransche kolonie Algiers geteisterd wordt, vooral de lezing van de Tijd van den 13 dezer, deed bij mij de gedachte ontstaan, hoe velen hier zeker ook gaarne bijdragen tot leniging van die ellende zouden wenschen te storten, in handen der hoogwaardige zoo liefdadig werkende kerkvoogden dier zoo hard beproefde streken, indien de gelegenheid maar aangewezen werd hoe die giften spoedig de plaats van bestemming te doen bereiken. Zou ik wel te vreezen hebben te veel van de welwillendheid van de redactie van uw geacht blad te verwachten, wanneer ik hoop, dat zij, die niet slechts altijd bereid is goede werken aan te bevelen en aan ie moedigen, maar ook zoo menigmaal met het goede voorbeeld voorgaat, ook voor dit goede doel wel de middelares zal willen zijn? In het vaste vertrouwen hierop te mogen rekenen, neem ik de vrijheid u eene bijdrage voor Algiers en Oran te overhandigen, hopende op de navolging van velen. Dat toch de gedachte, dat ook hier veel behoefte te lenigen is, als of onzen armen die aalmoezen onttrokken zouden worden, niemand terughoude. De aalmoes verarmt niet, de goede God zal de hulp onzen zoo veraf wonenden lijdenden broeders verleend, op andere wijze weder overvloedig teruggeven. „Ontvang de gevoelens van hoogachting, waarmede ik de eer heb te zijn: „Uw D. Dienaar „N. N." Bij dit schrijven was een bankbiljet van duizend gulden gevoegd. Den edelen, onbekenden gever zij hier onzen hartelijken dank gebragt. Zijn mild geschenk zullen wij , ten behoeve der liefdewerken te Algiers en te Oran, aan den Aartsbisschop van Algiers overzenden.
Slechts met een enkel woord hebben wij gisteren, in ons berigt over de plegtige uitdeeling in het Paleis voor Volksvlijt van de bekrooningen, bij gelegenheid der parijssche tentoonstelling aan nederlandsche inzenders toegekend, melding gemaakt van de redevoeringen, uitgesproken door Z. K. H. den kroonprins, eere-voorzitter der kommissie voor de tentoonstelling, door den voorzitter, den heer van Oordt en den heer minister van Binnenlandsche Zaken. Het volgende ontleenen wij nu aan het uitvoerig verslag, dat de Staats-Courant van heden van deze plegtigheid geeft.
Zoodra de plegtigheid geopend was, werd door den heer J. W. L. van Oordt, voorzitter der kommissie het verslag voorgelezen. Nadat Z. K. H. hierin dank gebragt was voor de wijze, waarop hij aan de werkzaamheden der kommissie had deel genomen, werd een overzigt gegeven van de inzending uit Nederland. De uitnoodiging door de hoofdkommissie tot de nederlandsche industrieelen en kunstenaars gerigt, was, blijkens dit verslag, niet onbeantwoord gebleven, daar niet minder dan 586 industrieelen zich bij de kommissie hadden aangemeld, en de aangevraagde ruimte zoover de beschikbare overtrof, dat daaruit groote moeijelijkheden te verwachten waren. Ofschoon de Keizerlijke kommissie een zeer gunstig gelegen plaats voor de afdeeling Nederland had aangewezen, was deze te beperkt, waarom al zeer spoedig besloten werd tot oprigting van een afzonderlijk gebouw voor de schoone kunsten, welke inrigting, als een der beste, de goedkeuring der Keizerlijke kommissie mogt verwerven. De vrees dat aan het verlangen der industriëlen slechts gedeeltelijk zbu kuDnen worden voldaan, werd te gemoet gekomen door dat van de 586 inschrijvingsbiljetten slechts 375 inzenders aan hun voornemen zijn getrouw gebleven. De keizerlijke kommissie had de tentoonstelling in 10 groepen en 95 klassen verdeeld. In alle 10 groepen is Nederland vertegenwoordigd geweest, terwijl in 69 klassen van de 95, de nederlandsche industrieelen en kunstenaars de vruchten van hunnen arbeid en kunst ten toon stelden. Dat Nederland, hoewel in alle de 10 groepen vertegenwoordigd, bij 26 klassen gemist werd, zal, zooals het verslag zegt, minder verwondering baren, als men nagaat dat van de 26 klassen, waarin Nederland niet vertegenwoordigd werd, er 7 waren, die op paarden, runderen, schapen, varkens, gevogelte, honden en nuttige insekten betrekking hadden, terwijl de overblijvenden voor het meerendeel gewijd waren aan industrie, die aan Nederland geheel vreemd is, zoo als zijden en wollen chawles en cachemires, materieel der mijnen, materieel van weverijen en spinnerijen. Nederland werd in de afdeeling schoone kunsten door 75 van zijne kunstenaars vertegenwoordigd, die 167 van hunne kunstwerken ten toon stelden, terwijl de klassen: teekeningen, etsen, gravures en bouwplannen, door 19 inzenders, die 33 teekeningen, gravures en plannen ingezonden hebben, vertegenwoordigd werden. Onder de afdeeling landbouw en nijverheid zyn niet begrepen de grondstoffen en voortbrengselen van nijverheid uit de nederl. koloniën, door de zorg van de indische kommissie bijeengebragt; de namen der inzenders waren voor het meerendeel onbekend, zoodat hetgeen uit de ned. koloniën ten toon gesteld werd, in den katalogus voorkomt onder den naam van: „gezamenlijke inzenders van , Nederlandsch Indie". De voortbrengselen van de nederlandsche koloniën komen in 19 klassen voor, het eiland Aruba alleen in 5 klassen. Het is te betreuren dat eene belangrijke verzameling van koloniale grondstoffen en voortbrengselen van nijverheid , met veel zorg bijeengebragt, niet is kunnen geplaatst worden door dat dit telaat in Nederland is aangekomen. De afdeeling tuinbouw en boomkweek telde 10, de afdeeling munten, maten en gewigten 4 inzenders. De afdeeling „geschiedenis van den arbeid" werd door eene bijzondere omstandigheid in oppervlakte zoodanig vergroot, dat de door de zorg van den heer D. van ; der Keilen Jr bijeen gebragte kunstschatten op eene , gunstige wijze konden worden ten toon gesteld. De , belgische hoofdkommissie, die slechts weinig voorwerpen , voor die afdeeling beschikbaar had, bood aan de neder-1 , landsche hoofdkommissie hare ruimte aan, welk aan', bod gretig werd aangenomen, en waardoor niet minder dan 579 kunstvoorwerpen eene geschikte plaats kon aangewezen worden. ' In het verslag wordt verder een vergelijking gemaakt tusschen de wijze, waarop Nederland in 1862 op de ' wereldtentoonstelling vertegenwoordigd was, en op die . te Parijs. Nederland heeft op een getal van 493 inzenders 198 belooningen ontvangen, dat is ruim 40 pCt. van het getal inzenders. Wanneer men in aanmerking neemt dat het aantal bekrooningen voor de afdeeling schoone kunsten, door de keizerlijke kommissie bepaald, zeer beperkt was, en r dat bij de 493 inzenders 94 van de eerste groep begre[ pen zijn, aan welke 94 inzenders slechts 2 prijzen zijn 9 toegekend, dan is het getal onderscheidingen aan de afdeeling landbouw en nijverheid te beurt gevallen, zeer bevredigend te noemen. 3 De nederlandsche hoofdkommissie eindigt haar verslag - met den wensch, dat de wereldtentoonstelling van 1867 ¦ voor de verdere ontwikkeling der nederlandsche kunst - en nijverheid niet onvruchtbaar zal geweest zijn. Daarna nam Z. K. H. de prins van Oranje het woord, • en sprak het volgende: „Mijne Heeren.' „Aan den voorzitter der nederlandsche hoofdkommissie breng ik mijn dank voor het uitgebragte verslag, hetwelk een duidelijk overzigt gaf van Nederlands aandeel in de wereldtentoonstelling van 1867. t „Het was met groot genoegen, dat ik de taak aanvaardde, mij door den Koning toevertrouwd, om als eere-voorzitter deel te nemen aan uwe werkzaamheden, mijne heeren, leden der hoofdkommissie; en met niet minder genoegen heb ik mij, bij mijn herhaald bezoek , te Parijs zoowel als by ons zamen zijn hier te lande, [ kunnen overtuigen, hoeveel zorg en inspanning door [ u aan die zaak is ten koste gelegd en met welken gewenschten uitslag. „Het keizerlijk fransche goevernement heeft de gelegenheid gegeven tot den vierden wedstrijd van vele volken op het gebied van landbouw, nijverheid en kunst; een wedstrijd op zóó groote schaal en met zóó onbekrompen hulpmiddelen als nog niet was gevierd. Het verdient daarvoor den dank van alle andere staten. ] „Ik verheug mij van harte, dat ons geliefd vaderland met eer aan dien wedstrijd heeft deel genomen. , „De aard en het getal der eereblijken, door den jury \ aan nederlandsche inzenders toegekend, geven daarvan , het duidelijkste bewijs. „Zeer gaarne voldoe ik dus aan het verzoek, dat mij ; door Zijn Majesteits regering werd gedaan, om de eereblijken te overhandigen aan hen, die ze zoowel hebben verdiend. Het gebouw, waarin wij ons bevinden, aan de volksvlijt gewijd, en een schoonste sieraden van de , nijvere hoofdstand, wier bloei en welvaart mij naauw aan het harte gaan, was boven allen voor deze plegtigheid . als aangewezen. „Ik noodig thans de heeren bekroonden uit, zich op deze tribune te vervoegen , naar mate hunne namen zullen worden gelezen." Daarop overhandigde Z. K. H. op minzame wijze de eereblijken, waarvan bij het ontvangen velen toejuiching der vergadering verwierven. De minister van Binnenl. Zaken hield vervolgens een redevoering, waarin Z. Exc. in naam der Regering en namens allen, die aan de feestviering deel hadden, Z. K. H. den kroonprins dank bragt voor de bekroonde belangstelling en medewerking. Zich vervolgens wendende tot den gezant van Frankrijk verzocht Z. Exc. dezen om bij den Keizer de tolk te zijn, van de erkentelijkheid der Regering en des volks, en betuigde daarna in naam des Konings der hoofdkommissie dank voor de waardige wijze, waarop zij hare taak vervuld had.
De minister van Einanciën maakt bekend, dat bij hem ontvangen is eene som van f 362.371, door een onbekende, onder het postmerk Amsterdam, van 15 dezer, tot voldoening van in 1866 bij vergissing te min betaald successieregt ingezonden.
Volgens berigt van den konsul der Nederlanden te Smyrna is de uitvoer van granen aldaar, te rekenen van den 3n April jl., verboden. Hierop wordt alleen uitzondering gemaakt teD behoeve van hen, die vóór die dagteekening behoorlijke kontrakten hebben aangegaan voor den uitvoer van granen, en op vertoon dier kontrakten aan de plaatselijke autoriteit te Smyrna.
Z. M. heeft benoemd: tot ontv. der dir. bel. en ace. te Culenborg, A. L. van der Niepoort; tot ridders der orde van den Nederlandschen Leeuw: L. Alma Tadema, dr. E. H. von Baumhauer, M. Coster, H. L. Enthoven, Chs. Faider en A. A. G. Iterson.
---

