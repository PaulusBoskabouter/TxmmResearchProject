GEEN PROVINCIALISMUS NOCH KIESDISTRICTEN, MAAR KLEINGEESTIGHEID EN ONGASTVRIJHEID.
(Land& N.. 41 & 42.) Dat de Hollandsche Maatschappij van Landbouw aan de leden van andere maatschappijen den vrijen toegang weigert tot hare tentoonstellingen, kunnen wij ons door hare bekende ongastvrijheid en kleingeestigheid best voorstellen, maar dat die handelwijze, gelijk in No. 42 dezer Courant 1868 geschied is, verdediging vind , is waarlijk al te erg. Die verdediging is even kleingeestig als de handelwijze zelf. Is het niet veel moeilijker om fraude te ontdekken bij gebruik van eens anders diploma, bij eene maatschappij van 8000 leden gelijk de Hollandsche, waarvan velen de tentoonstelling bezoeken, dan van eenige enkele leden van veel kleiner maatschappijen P Is dit werkelijk de oorzaak en geen voorwendsel, dan ware het goed dat elk afdeelingsbestuur eener landbouwmaatschappij ieder diploma van de handteekening zijns eigenaars deed voorzien , die dan bij twijfel omtrent de indentiteit van een persoon, bij het bezoek eener tentoonstelling geverifiëerd kon worden. Even dwaas is het voorwendsel, dat n.l. het verleenen van vrijen toegang aan de leden der andere land bouwmaatschappijen gelijk zonde staan met het openstellen der tentoonstelling voor iedereen. Die leden van andere maatschappijen treft men bij de tentoonstellingen der Hollandsche Maatschappij van Landbouw slechts bij uitzondering aan, daar de bewoners van Holland, wanneer zij geen leden der Hollandsche Maatschappij van Landbouw willen zijn, het stellig van andere maatschappijen van landbouw niet zullen worden. Niet zoozeer omdat de Hollandsche Maatschappij beter werkt dan andere landbouwmaatschappijen, verre van daar —, maar omdat de landbouwer eerder lid zal worden van eene landbouwafdeeling in zijnen omtrek, waarvan hij de vergaderingen bezoeken kan en waar zijne kennissen toe behooren , dan om zijn heil in den vreemde te zoeken. De Hollandsche Maatschappij kan niet vergen, dat bewoners van andere provinciën in hun belang ook tot haar lidmaatschap toetreden. Daartoe zijn hare werkzaamheden te onbeduidend en straalt zij , wat vooruitgang van den landbouw betreft, te weinig naar buiten uit, in verhouding tot hare krachten. Zeer aardig is het argument betreffende de tribune der harddraverij, waar men niet zoo goed de baan kon overzien als daar buiten. Wij waarderen clan ook de attentie, om ons buiten de tribune te laten. Het bestuur, autoriteiten enz. hadden dan voorzeker buiten de tribune plaats genomen, om de harddraverij beter te kunnen zien, terwijl de tribune zeker voor het gepeupel bestemd moest zijn. In Gelderland daarentegen is men gewoon tribunes en af heiningen te maken op plaatsen , waar men beter alles kan overzien en ofschoon het bestuur der landbouwmaatschappij ook dáár niets met festiviteiten te maken heeft, zijn die gereserveerde ruimten toch bestemd voor leden der Geldersche en andere landbouwmaatschappijen, voorzien van hun diploma. Die ruimten worden dan zoo groot genomen, om ook de enkele bezoekers uit andere provinciën te kunnen bevatten. Geen nood echter, dat "iets of iemand van de Hollandsche Maatschappij in het vervolg uit Geldersche tentoonstellingen zal geweerd worden, gelijk het lid uit Bommelerwaard (in Landb.-Cour. 41) verlangt. Al is men in Holland nog 50 jaren in gastvrijheid ten achteren, dan is dit voer Gelderland en de andere provinciën geen reden, om eveneens den kreeftengang te gaan. Zoodra de leden der Hollandsche Maatschappij zich van een bestuur, dat vooruitgang tegenhoudt, zullen ontslagen hebben en een nieuw bestuur kiezen, dat door beleefdheid, gastvrijheid en gemis van kleingeestigheid toont den geest van den tegenwoordigen tijd te kennen, zullen zij er fier op kunnen zijn leden der Hollandsche Maatschappij van Landbouw genoemd te worden.
COSMOPOLIET.
---

Inhoud.
Kan eene tentoonstelling van voortbreng9eleo van
Ned, landbouw-nijverheid in 1869 te Groningen plaats hebben ? Kali-kunstmest van de Heeren VORSTER & GIiiiNEBERG te Kalk bij Keulen. Geen provincialismus noch kiesdistricten , maar kleingeestigheid en ongastvrijheid. (Landb.-Cour. N°. 41 & 42). Geen vrije toegang tot de tentoonstelling der Hollandsche maatschappij van landbouw. De beste en voordeeligste wijze van voeden en stallen van het rundvee in den winter. (Vervolg en slot van Nv. 42.) Maats. enz. (247-249). Gemengde berigten (219-220). Vraagbord. Advertentiën. Markten enz.
---

HAN EENE TENTOONSTELLING VAN VOORTBRENGSELEN VAN NED. LANDBOUWNIJVERHEID IN 3.869 TE GRONINGEN PLAATS HEBBEN?
M. de Redacteur ! Ik heb in de dagbladen gelezen, dat de afdeeling Groningen van de Nederlandsche Maatschappij ter bevordering van Nijverheid eene kornmissie benoemde en aan de Heeren VAN HALL, VAN ITERSON en Aciun STRATINGH heeft opgedragen om een plan te ontwerpen van hetgeen zou kunnen gedaan worden ter opluistering van de 92e algemeene jaarvergadering Van bovengenoemde maatschappij, die in 1869 te Groningen zal plaats hebben. Daar de landbouw en de landbouw-nijverheid, niettegenstaande het voor tnij onbegrijpelijke gunstige oordeel van de jury (door IJ in het voorlaatste No. medegedeeld) op de tentoonstelling te Arnhem naar ik meen vrij mager vertegenwoordigd waren, althans voor zoo ver ik teij van mijn bezoek herinner, en Groningen eene landbouwende provincie bij uitnemendheid is, veroorloof ik mij eene vrijheid, door namelijk aan genoemde drie in kommissie benoemde Heeren in overdenking te geven het plan om in het volgende jaar te Groningen te houden een groote tentoonstelling van voortbrengselen van Nederlandsche landbouwnijverheid , in den ruimsten zin opgevat, dus ook van de producten over veenderijen, beetwortel-suiker fabrieken , enz. enz. enz. Het komt steller dezer Voor, dat zulk eene tentoonstelling nergens meer kans van slagen heeft dan in de prov. Groningen en van daar dat hij zich verstout U. M. de redacteur 1 de plaatsing dezer weinige regelen te verzoeken. Met enz. AGRICOLA.
---

KALI-KUNSTMEST VAN DE MEEREN VORSTER & GRÜNEBEREG TE KALK BIJ KEULEN.
Deze kunstmest heeft bij de vele bekrooningen reeds in het buitenland verworven, waaronder in de eerste plaats de gouden medaille op de Wereldtentoonstelling in 1867 te Parijs mag genoemd worden, weder twee medailles op landbouwtentoonstellingen in ons land behaald. De le prijs, eene zilveren medaille, uitgeloofd door de Hollandsche maatschappij van landbouw, werd daaraan op de algemeene tentoonstelling dier maatschappij te Gorinchem toegekend. Ook op eene tentoonstelling der afdeeling Westland dier maatschappij, in het begin van October jl. te Naaldwijk gehouden , werd aan dien kunstmest eene zilveren medaille vereerd. Onder de attesten, die aan de Commissie van beoordeeling werden overgelegd, bevonden zich ook de volgende: 1. De ondergeteekende verklaart goede resultaten te hebben gehad van de kali of petassabeinesting van de HH. VORSTER & GRUNERERG , waarvan hoofdagent voor Nederland is de heer P. F. L. WALDECK te Loosduinen , op hooge en lage weide, of gras- en hooilanden. Rusthoek bij 'a Hoge , September 1868. get. D. R. GEVERS DEIJNOOT. 2. Op uw vriendelijk verzoek van den uitslag van de kalimest dient, dat wat de aardappelen betreft, die niets te wenschen overliet. Het hooiland was niet zoo gunstig, doch ook onder 's Gravesande was het nog al warm. 's Gravesande, 13 September 1868. pet. J. VAN STRAALEN. 3. U hebt mij verzocht eene opgaaf over de werking van den kalimest; ik kan n mededeelen , dat dezelve, wat betreft de chicorij , postelein, spinazie, erwten, boonen , peen en andere groenten zeer goed heeft voldaan als de Schiedamsche mest, doch dat die niet zoo gunstig is geweest met de bloemkool, doch dit kan ook wel aan de sterke droogte toegekend worden, bijna overal in deze streken was de bloemkoolteelt ongunstig. Loosduinen, 18 September 1868, get. C. HEGI, Warmoezier. 4. Op uw verlangen wil ik u gaarne onze bevinding van het gebruik der kalimest mededeelen. De kalimest op een stuk laag weiland beproefd, heeft een vrij gunstig resultaat opgeleverd, wat de eerste snede betreft. De heer VAN WALSEM, die deze meststof op hooge weiden beproefde, heeft zoo min als ik eenig verschil kunnen ontwaren met de gewone bemesting hier gewoonlijk in gebruik. Wij zijn voornemens met nog anderen alhier woonachtig, meerdere proeven te nemen. Helvoirt, 26 Augustus 1868. get. F. J. J. SLINGSBY VAN HOVEN.
Op vele plaatsen in ons land werd de kalimest gebezigd, doch op enkele plaatsen met minder gunstig gevolg. Voorzeker toch kan dit grootendeels aan de buitengewone droogte van dit jaar worden toegeschreven , doch bij velen moet dit ook worden geweten aan het te laat bemesten der landerijen, waardoor, zooals op de prijscouranten reeds staat vermeld, deze kunstmest niet lang genoeg aan den grond was toevertrouwd en hij daardoor niet genoegzaam van invloed kon zijn op de verschillende gewassen. Velen tellen den kalimest nog onder de guanosoorten en meenen daarmede evenals met die meststof te werk te kunnen gaan, doch de ondervinding ook reeds in ons land, heeft bewezen , dat eene te late bemesting niet genoegzaam voldoet, daar de kalimest niet •zoogenaand jaapt", maar de gronden langzaam voedt en alzoo die ook nog na het oogsten der gewassen blijft versterken. Niet genoeg kan aan de landbouwers worden aangeraden, bij gebruikmaking van dezen kunstmest vroegtijdig de bestelling in te zenden, daar ook voor de vervoerkosten het raadzaam is, niet te overijld te werk te gaan.
Reeds is de ondergeteekende weder met vele en belangrijke bestellingen vereerd en vertrouwt hij op een volgend jaar nog gunstiger bewijzen te kunnen leveren van deze mestsoort, die in het buitenland en vooral in Duitschland en Frankrijk reeds zooveel wordt verbruikt en die het vertrouwen op zijne goede uitkomsten heeft verworven. Gaarne blijft de ondergeteekende bereid, gevraagde inlichtingen zoo mogelijk te geven. P. F. L. WALDECK, Hoofdagent tot verkoop van den kali-kunstnied, in Nederland en Neérlandick Indië.
---

