AMSTERDAM, 20 April.
Vele liberale bladen hebben het dezer dagen bijzonder druk gehad met de meerderheid der Tweede Kamer tegen de beschuldigingen in bescherming te nemen, waaraan die van verschillende zijden heeft bloot gestaan. Vooral trachtten deze organen aan te toonen dat het nu pligt was zich aan de besluiten der meerderheid te onderwerpen, en het ongerijmd zou zijn daartegenover de regten der minderheid te willen handhaven. Als algemeene stelling, zoowel als in toepassing op onze tegenwoordige politieke verhoudingen, werd dit betoog ten beste gegeven. Het puntigst door het Handelsblad, in welks korte spreuken, die wij hier laten volgen, al de redenen vervat zijn, die anderen met een vervelenden en langdradigen omhaal van woorden en gewrongen aardigheden, hebben nageschreven.
Ziehier wat het Handelsblad heeft gezegd, en dat tevens tot thema heeft gestrekt voor de langwijlige opstellen zijner liberale kollega's: „Men spreekt van het despotisme van eene meerderheid? Maar zou men dan willen het despotisme van eene minderheid? Wanneer de meerderheid niet beslissen moet, dan moet het noodzakelijk de minderheid doen. Is^ dat nu niet in waarheid eene dwaasheid ?
„Als de minderheid alleen bevoegd moet worden geacht om te regeren, dan behoort het streven eener staatkundige partij te zijn om in de minderheid te blijven. Heeft men er wel eens over gedacht, in welk eene aaneenschakeling van absurde denkbeelden men, dit aannemende, vervalt?
„De uitdrukking zelve: despotisme van eene meerderheid is eene ongerijmdheid. Juist dit, dat de meerderheid regeert, is de beste waarborg tegen despotisme. Hoe wordt de meerderheid meerderheid? Dcor de deugdelijkheid harer beginselen, door het overtuigende harer argumenten. Het gebeurt wel somtijds, dat door „den waan van den dag" eene meerderheid minderheid wordt, maar dit is voorbijgaande. De kracht harer beginselen en harer argumenten zal haar op nieuw tot meerderheid maken.
„Het is de taak van elke minderheid, om langs den weg van strijd over beginselen, zich tot eene meerderheid op te werken. De constitutionele regeringsvorm maakt haar de vervulling dier taak mogelijk, en dit is het juist wat alle denkbeeld van despotisme wegneemt. „Het despotisme ontstaat eerst wanneer eene minderheid, door middelen van geweld of van dwang, de meerderheid aan zich onderwerpen wil."
Deze geheele redenering komt eigenlijk neder op de stelling: 3 is meer dan 2, waar niets tegen valt in te brengen, en die derhalve aan hare verdedigers een onbetwistbare zegepraal verschaft. Er is dan ook bij de liberale partij een onmiskenbare neiging te bespeuren, om de geheele politiek tot een arithmetische kwestie te herleiden. Haar grondgedachte lost zich op in dit voorschrift: zorgt dat gij drie wordt, en de anderen twee blijven, en doe <lan wat gij wilt. Vooreenige jaren karakterizeerde een geestig schrijver zulk een toestand alzoo: de parlementaire regeringsvorm^ is het regt van den sterkste in der minne. De meerderheid zegt: als wij vochten zouden wij het Vinnen — laat ons het vechten overslaan! Juist wat 'hans de liberale partij beweert, en wat door haar organen als haar regt wordt uitgeroepen. Wij voor ons «ebben een afkeer van het regt van den sterkste, zoovel als het door geweld als in der minne wordt uitgeoefend.
Als wij dit verklaard hebben is tevens de wonderlijke *raag van het Handelsblad beantwoord: gij wilt het despotisme der meerderheid niet; verlangt gy dan het despotisme der minderheid? Wij wenschen in de hooge het despotisme van geen van beiden. üer minderheid het alvermogen toekennen, zou dezelfde geven als bij het qui perdgagne op hef dambord geschiedt. De spelers doen het omgekeerde van hetgeen zij gewoon zijn, maar de aard van het spel blijft iuist Helfde.
Le meerderheid zal altijd zwaarder wegen dan de Minderheid, de natuur der dingen brengt het mede, en het ware ongerijmd die te willen veranderen. Wanneer echter eene meerderheid niet tevreden is met dit natuurlijk overwigt, maar zich gaat aanstellen of zij alleen woog, dan matigt zij zich meer aan dan haar toekomt, en dit is, op het staatsgebied, despotisme. Drie is één meer dan twee, maar drie is geen vijf. Boven de meerderheid en minderheid staat het regt, dat beiden moeten eerbiedigen, en dat voor de twee de voorwaarden handhaaft om te kunnen bestaan naast de drie. De liberale partij neemt echter het beginsel aan, zoo niet uitdrukkelijk dan toch met der daad, dat het de meerderheid is, die het regt maakt, dat wat zij doet wettig wordt, omdat zij de meerderheid is. Absolutisme, en erger: despotisme! Dit is te stuitender omdat hetgeen hier de meerderheid wordt genoemd, de meerderheid niet is. Onze Grondwet beperkt het regeringsregt des Konings door de kontrole en de medewetgevende magt der beide Kamers. Het is niet waar dat de meerderheid van ééne van haar moet regeren. Dat is eene theorie buiten en bijgevolg tegen de Grondwet, welke de liberalen er boven willen plaatsen. De eed, door den Koning op de Grondwet afgelegd, laat niet toe dat deze theorie worde aangenomen. Zij moet haar weg door het je maintiendrai versperd vinden.
Het' Handelsblad verklaart met kinderlijke naiveteit dat de meerderheid der Tweede Kamer haar oorsprong is verschuldigd aan de deugdelijkheid harer beginselen en het overtuigende harer argumenten! Het verachtelijk spel met de laatste verkiezingen ligt nog te versch in ieders geheugen, dan dat wij het op nieuw tegen deze bewering zouden behoeven over te stellen. Buitendien is in een becijfering, door de liberalen zelven opgemaakt, het bewijs geleverd dat er over het geheele land belangrijk meer konservatieve dan liberale stemmen zijn uitgebragt. De meerderheid in de Tweede Kamer is slechts eene toevallige, en het gevolg der gebreken van onze ellendige kieswet. Zoo het dus al waar was, wat wij ten sterkste ontkennen, dat de meerderheid, en nog wel de meerderheid van eene Kamer moet regeren, dan zou de liberale partij geenerlei regt hebben om het gezag te vermeesteren, want onloochenbare cijfers maken uit dat zij niet meer is dan een minderheid. Het zijn niet eens de drie, maar de twee, die voor vijf willen gelden.
Wij merken dit alles op om in den gedachtenkring van het Handelsblad te blijven, want al die redeneringen over meerderheden en minderheden, en het opgroeijen van minderheden tot meerderheden door overreding, zijn fiktiën, die nergens bestaan, en overal door de feiten worden gelogenstraft. In het gegeven geval met bijzondere kracht. Hoe moet, volgens de potsierlijke liberale theorie, welke de kiezers tot regters maakt over abstrakte politieke vraagstukken, de keuze te Alkmaar, Roermond, Almelo enz. worden opgevat, waar hand aan hand een liberaal en een konservatief uit de stembus kwamen? Waar blijven, bij zulke verschijnselen, de beginselen, de argumenten, de meerderheid en de minderheid?
Het ministeriëele dagblad de Patrie te Parijs, rangschikt het diner, verleden Donderdag in het Amstelhótel gehouden, onder de vredesteekenen. Bij gelegenheid van een toast op den ontwerper der wereldtentoonstelling zijn de aanwezigen zoo beleefd geweest van „leve de Keizer!" te roepen, en daarin ziet nu de Patrie: vn nouveau symptóme pacifique d ajouter d tous ceux qu' on signale de toutes parts! Hoe men toch al etende en drinkende voor den vrede der wereld zorgen kan!
Dingsdag 11. vierde de hier bestaande afdeeling van de Nederlandsche Vereeniging tot afschaffing van den sterken draak in de Hersteld Evang.-Luthersche kerk haar 25jarig bestaan. De zeer talrijke bezochte openbare vergadering werd door Dr. H. Fabius geleid, die, zoowel bij den aanvang als aan het slot, een toepasselijk woord sprak. Overigens werd het woord gevoerd door de heeren L. C. Lentz, A. A. Stuart en C. Adama van Scheltema. De eerstgenoemde bragt in herinnering dat, vóór nu 25 jaren, door eenige belangstellenden, ten zijnen huize in de Handboogstraat, op het voorbeeld van Duitsehland, een matigheidsgenootschap werd opgerigt. De oprigters ontvingen spoedig daarop een schrijven van de hh. Mr. J. Heemskerk Az., Ds. A. A. Stuart en Dr. A. W. Herckenrath, met het berigt dat reeds een jaar te voren te 's Gravenhage een afschaffingsgenootschap was opgerigt, waarvan zij korrespondenten waren. Deze mededeeling had een verzoek tot aansluiting ten gevolge, waaraan door de drie gemelde heeren werd gehoor gegeven. De heer Lentz behandelde nu de vraag, of de tot de afschaffingszaak toegetredenen reden hadden berouw te gevoelen over hunne toetreding, en beantwoordde die vraag ontkennend, als inwoner van Amsterdam, als huisvader en als leeraar eener christelijke gemeente. De heer A. A. Stuart sloot zich volgaarne bij dit antwoord aan, wees op het noodlottige gebruik der tarwe, rogge en garst tot jeneverstoken, op het verderfelijke van elk gebruik van sterken drank, waarvan iedere -kring een tal van voorbeelden opleverde. Uit zijne ervaring als bezoeker der cellulaire gevangenis kon hij gerust verzekeren, dat van 100 gevangenen 85 ten gevolge van sterken drank tot misdrijf zijn vervallen. Hij spoorde ten slotte ieder aan vol te houden in of toe treden bij den strijd tegen dien kanker der maatschappij, dien vijand van volksontwikkeling en beschaving. Nadat de heer Adama van Scheltema in gelijken zin met veel warmte had gesproken, eindigde de voorzitter met een woord van dank aan dé opgekomenen, aan de sprekers, aan het zangkoor, dat de sprekers had afgewisseld, en aan de tegenwoordig zijnde autoriteiten, waaronder de burgemeester en de prokureur-generaal werden' opgemerkt. {Amst. Ct.}
Naar wij vernemen is het lid der Tweede Kamer, de heer Mr L. Ed. Lenting, door eene ongesteldheid overvallen , ten gevolge waarvan hij in zorgelijken toestand verkeert. rjp\
Wij vernemen dat Z.K.H, prins Alexander het voornemen heeft, om eerstdaags met Z. M. stoomjagt een reisje door Zeeland te doen.
HH. MM. de Koning en de Koningin zullen bij HDr. verblijf in de hoofdstad door het hier na te vermelden gevolg vergezeld worden: mr. L. N. graaf van Randwijck, grootmeester van 's konings Huis; W. C. baron Snouckaert van Schauburg, buitengewoon adjudant en eerste stalmeester des Konings; A. E. Mansfeldt, partikulier sekretaris des Konings, benevens eenige ordonnans-officieren; mevr. de douairière A. van der Oudermeulen, grootmeesteres van H. M. de Koningin; mevr. de barones van Zuylen van Nyevelt en mevr. de barovan Pallandt van Keppel, dames du palais.
Men is heden op den Dam alhier bezig met het stellen van een kolossalen gas-kandelabre, tusschen het paleis en het monument. Morgen avond worden bij gelegenheid van de komst van de vorstelijke familie in de hoofdstad, de lichten van dien fraaijen kandelabre voor het eerst ontstoken.
Twee der kondukteurs, die onlangs door de pruissische policie te Salzbergen in hechtenis genomen en latemaar Berlijn gebragt zijn, zijn dezer dagen teruggekomen, nadat zij van de tegen hen ingebragte beschuldiging van hoogverraad waren vrijgesproken. Omtrent hun derden lotgenoot is nog niets bekend.
---

EEKSTE KAMER.
Zitting van Zaturdag 18 April. In deze zitting zijn de vier wetsontwerpen tot vaststelling der begrooting van Nederlandsch Indië voor 1868, achtereenvolgens met algemeene (35) stemmen aangenomen. Over hoofdstuk 1 (Uitgaven in Nederland) alleen is eene beraadslaging gehouden waarin de heeren Kahusen, Hartsen, van Nispen van Parmer' den, Stork en de minister van Koloniën het woord hebben gevoerd. De wetsontwerpen tot wijziging der begrooting van Nederlandsch Indie voor het dienstjaar 1867 (Materieel der Zeemagt^ en tot bekrachtiging van een krediet, door den goeverneur*generaal van Nederlandsch Indië geopend boven de begrooting van Nederlandsch Indië voor het dienstjaar 1867, zijn daarna zonder beraadslaging, het tweede nadat de minister van Koloniën het Verslag der Kommissie van Rapporteurs had beantwoord, met algemeene stemmen aangenomen. De Kamer is tot nadere bijeenroeping uiteen gegaan.
WISSEKERKE, (N. Beseland) 9 April. Heden vond alhier het volgende ongeluk plaats. Een landbouwersknecht keerde met twee paarden voor eene slede huiswaarts , toen door het opvliegen van een eend de paarden schrikten en steigerden, en de knecht, die op een der paarden zat, er afviel tusschen de paarden in. Deze laatsten, aan zichzelven overgelaten, holden voort, den knecht met de slede voortslepende, totdat door het breken van het tuig de slede en met deze ook de knecht werd bevrijd. Spoedig werd geneeskundige hulp ingeroepen; de hevige beleedigingen van het ge.heele ligchaam, gepaard met eene breuk vaa het sleutelbeen en verbrijzeling van het scheenbeen hadden echter het noodlottig gevolg, dat de ongelukkige 32 uren lateioverleed. VLISSINGEN, 14 April, 'in een der achterbuurten dezer stad, aan het einde eener dwarsstraat, vindt men eene poort, boven welke een steen is geplaatst met de volgende inscriptie: „Dit huis is gesticht door Cornelia Quack, weduwe van Karél Nijs, salicher (zaliger).
Spaarzaamheid is goed, Den Armen geven is zoet. Maar van God komt den overvloed; Wie den armen wilt gedenken, God wilt hem Zijn Hemelrijk schenken. Cornelia Nijs dit is mijn Auys." Gaat men door die poort, dan ziet men bleekvelden, somtijds bloemen en kreupelgewassen, omringd door een aantal huisjes, doelmatig tot woningen voor lieden uit den minderen stand ingerigt. Deze instelling noemde meü, in de 17" en 18e eeuw, De arme zeemans envisschers beurs, en later altijd „de Zeemans erve," gesticht door eene menschlievende vrouw, uit dankbaarheid voor arme zeelieden en visschers, tot welken stand naar echtgenoot in het begin der 17e eeuw schijnt benoord te hebben. Over het eigendomsregt dier erve moet later nog al veel geschreven en getwist zijn. De hervormde diakonie, die, zoo het schijnt, er later bezitter van werd, heeft het aan het stedelijk bestuur opgedragen. Vele vragen om inlichtingen werden uitgesteld; aan wien de fondsen werden verantwoord of
rekening gedaan, kwam geen oningewijde ter ooren — men wist slechts in latere jaren dat de laatst overleden burgemeester, tevens notaris, en zijn insgelijks overleden schrijver, kommies bij de marine, en een aannemer van publieke werken, tevens lid van den gemeenteraad, daarbij werkzaam waren, en het uitmuntend werd onderhouden. Eenige jaren geleden werden in den raad kwestiën opgeworpen, waarbij men meende, volgens een artikel, de armen met het geheele eigendomsregt te doen overgaan; dit werd fel bestreden, appèl aan gedeputeerde staten, verwerping van die zijde; het moest arme zeemans- en visschersbeurs blijven; later terugvordering van de diakonie en verwerping van den minister; eindelijk, besluit, dat de inrigting bleef bestaan , ofschoon er geene genottrekkers waren , maar er "uit zou worden geformeerd een pensioenfonds voor stedelijke ambtenaren en gebrekkige zeelieden ; de grondslagen daartoe gelegd; verworpen. Weder in de doos der vergetelheid, en nu staat onze zeer achtenswaardige en hoogbejaarde burgemeester alléén voor dat bolwerk der armoede van vroegere eeuwen met een edel doel gesticht, maar door opvolgende bewindvoerders mysterieus en , zoo ver men weet, eerlijk betracht. Het is nu, zijn wij wel onderrigt, een zaakje van/70,000 a ƒ80,000; wat moet daarvan worden? {Amst. Ct.)
---

