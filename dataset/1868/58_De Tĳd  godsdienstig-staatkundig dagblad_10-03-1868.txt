AMSTERDAM, 9 Maart.
De langdurige strijd, zoo heftig in de Tweede Kamer gevoerd, is voor een poos gestaakt, ten gevolge der aanneming eener sub-motie van den heer Pijnappel. De strijd kwam hierop neder. De oppozitie wilde de ontbinding afkeuren, en de regering, in deze bewering krachtdadig bijgestaan door de voortreffelijkste sprekers der konservatieven en independenten, voegde haar toe: gij moogt niet afkeuren, zonder kennis van zaken, schort uw oordeel op tot wij nadere inlichtingen hebben verstrekt. Op dit terrein was 't voordeel geheel aan de zijde der regering; de oppozitie kon wel — gesteld alle liberalen stemden eensgezind — door het overwigt van het getal haren wil doordrijven, na de aangeboden inlichtingen afgewezen te hebben, maar zulke overwinning zou zeer bedenkelijk zijn geweest. Immers, daarna ware de vraag aan de orde gekomen of ook voor haar magt en regt één geworden zijn. Dit hebben hare leiders ongetwijfeld zelven gevoeld, en daaraan mag dan ook de aanneming der motie- Pijnappel worden toegeschreven. Deze motie luidt aldus: „De Kamer , wenschende vóór de stemming over de „motie van den heer Blussé aan het Ministerie de „gelegenheid te laten om nadere stukken over te leggen, „doch van meening dat dié overlegging niet behoeft te „wachten tot de behandeling van de begrooting van „Buitenlandsche Zaken, schorst voorloopig de behandeling van de motie van den heer Blussé." Dit voorstel was haar oorsprong verschuldigd aan eene verklaring van den beer Thorbecke , dat hij niets tegen de schorsing van de verdere behandeling der motie had, tot na de overlegging der stukken, welke de regering wenschte mede te deelen; mits die overlegging onverwijld plaats greep. Toen de heer Thorbecke daar niets tegen had, bleek het dat de geheele liberale partij daar, op twee leden na, evenmin iets tegen had, en zoo werd het voorstel van den heer Pijnappel aangenomen met 65 tegen 5 stemmen. Dit is zoo voordeelig mogelijk voor de oppozitie, want deze kan nu den schijn aannemen, dat zij geen vonnis verlangt te strijken zonder gezet onderzoek. De koncessie, welke zij daarentegen aan het ministerie doet, is niets anders dan eene koncessie van tijd, en nog wel van zeer korten tijd — „onverwijld" luidde immers het mits van den heer Thorbecke.
De oppozitie blijft, gedurende de wapenschorsing, haar terrein behouden, en het, tot aan de tanden gewapend, bezetten. Evenwel: giebt's Zeit, giebt's Rath. Maar, wie de redevoering van den heer Thorbecke, Zaturdag gehouden, aandachtig leest, zal tot de overtuiging komen dat er van wege zijne partij niets verleend is, dan eene koncessie van tijd. De spreker liet toch op zijn verklaring „wat mij betreft, ik wensch mijn oordeel op te schorten tot het ontvangen van nadere inlichtingen," onmiddellijk deze vraag volgen: „wat heeft evenwel die opschorting gemeen met de kwestie, welke wij hier behandelen, namelijk of eenig landsbelang de ontbinding gebood?" Of het landsbelang de ontbinding regtvaardigt is een kwestie, welke volgens den spreker, van het diplomatiek beleid des ministers „ten eenemale onafhankelijk" is. Wij zijn het met den heer Insinger eens dat gevolgen en hunne oorzaken niet zijn te scheiden, en dat de afstemming der begrooting van Buitenlandsche Zaken en de ontbinding feiten zijn, die met elkander in onverbreekbaar verband staan. De heer Thorbecke redeneert, naar luid van het gewoon stenografiesch verslag, ecbter alzoo-.
„Neem aan dat nieuwe stukken door de regering worden overgelegd, dan zal die overlegging het oordeel, door de vorige Kamer uitgesproken, wijzigen of niet wijzigen.— ln geval dat het oordeel niet gewijzigd wordt, zal hij, die verband aanneemt tussehen het diplomatiek beleid en de regtvaardigheid der ontbinding, geen oogenblik aarzelen le verklaren, dat zijn oordeel over de ontbinding hetzelfde blijft. In het andere geval — in geval van wijziging van oordeel — wanneer 's ministers gedrag in gunstiger daglicht wordt geplaatst, wat dan? Dan is de ontbinding dubbel veroordeeld, want dan rust de schuld op het goevernement, dat de vorige Kamer niet in staat stelde, een juist oordeel te vellen; — dan zou de ontbinding het allerzonderlingste, het minst loyale en meest valsehe spel zijn, hetwelk met de vertegenwoordiging ooit is gespeeld."
Heet men Thorbecke, heeft men een welverdienden roem als uitstekend debater, en neemt men, in een oogenblik van parlementaire verlegenheid, zijn toevlugt tot zulke jammerlijke sofismen! De minister van Buitenlandsche Zaken had toch reeds voor eenige dagen gezegd, en lieden zeide hij het weder, dat hij het verlof der vreemde mogendheden meende te behoeven, om sommige diplomatieke stukken openbaar te maken. Hij vertrouwde ze nu te zullen mogen mededeelen. Toch klaagt de spreker de regering aan dat zij de Kamer niet in staat stelde om een juist oordeel te vellen. Wij zouden zeggen dat eene Kamer schuldig is, die haar vonnis wees, ofschoon zij, bij ontstentenis van belangrijke processtukken, welke nog niet overgelegd konden worden, de zaak niet kende. En de hartstogtelijke uitdrukking „het minst loyale en meest valsehe spel" — welke de spreker zich veroorloofde — valt dns terug op de handeling zijner eigen partij. Wij weten natuurlijk niet welke diplomatieke bescheiden de minister ter inzage zal aanbieden, en wat daaruit zal blijken. De mogelijkheid bestaat echter dat er uit aangetoond kan worden, dat de vorige Kamer een ligtvaardig of onregtvaardig oordeel over het beleid des ministers heeft uitgesproken, en die mogelijkheid neemt de heer Thorbecke ook aan. Maar dan nog houdt hij vol het regt te hebben om de ontbinding af te keuren, als door geen landsbelang gebillijkt zijnde. Is de spreker dan de leer toegedaan dat de Tweede Kamer niet zondigen kan? Dat men altijd in hare besluiten, ook al zijn die onregtvaardig, moet berusten? En luidt art. 53 der speciaal-liberale Grondwet aldus: „Do Tweede Kamer is onschendbaar?"
Overigens heeft deze spreker een ander begrip van de motie dan haar voorsteller. In de blaam eener regeringsdaad [hier de ontbinding] is, verklaart hij, geen votum van wantrouwen gelegen. Volgens hetgeen de heer Blussé gezegd heeft, werd er juist een votum van wantrouwen mede bedoeld. Nu achten wij het rationeel om, bij twijfel over de beteekenis eener motie, bij haren voorstelier te rade te gaan. Maar welligt beschouwt de heer Thorbecke den heer Blussé als een strooman, goed genoeg om motiën voor te stellen, maar aan wiens toelichtingen en verklaringen geen waarde mag worden gehecht. Van deze zitting hebben wij den indruk behouden, als wilde de oppozitie zich gaarne den schijn geven van onpartijdigheid, maar met het vaste voornemen om zich door niets van haar stuk te laten brengen, en in elk geval haar gang te gaan. Intusschen heeft zij nu tijd om de gevolgen te overwegen van hetgeen zij beraamd maar nog niet uitgevoerd heeft.
Nog altoos is het mogelijk dat zij, bij nader overleg, tot het besluit komt, om geeu misbruik te maken van de magt, welke het overwigt van een paar stemmen haar in de Kamer verleent. En wij gelooven opregtelijk dat dit besluit aan de liberale partij op den duur voordeeliger wezen zou, dan het doordraven op den weg, waarop zij zich bij de jongste beraadslagingen heeft laten voortstuwen.
De Staats-Courant bevat deze verklaring : In de Arnhemsche Courant van heden, 7 Maart, komt het navolgende voor: [volgt het berigt van genoemd blad, dat in ons vorig nummer is vermeld.] Dit berigt — zoo eindigt de Staats-Courant — is volstrekt onwaar.
Te rekenen van den Bsten wordt op het rijkstelegraafkantoor te Breda de beperkte Zondagsdienst ingevoerd. Dit kantoor zal mitsdien op Zondagen, eersten Kersdag en Hemelvaartsdag open zijn van 8 tot 9 ure vooren van 1 tot 3 en 7 tot 9 ure namiddags.
De eerste voorstelling van het japansche gezelschap
[in het Paleis voor Volksvlijt] gaf gisteren aanleiding tot tooneelen van verwarring, gelijk wij die hier in Amsterdam zelden hebben bijgewoond en waarvan wij ernstig hopen, dat zij niet zullen worden herhaald. Sommigen wierpen de schuld op het ongeduld van het publiek, anderen op de politie, weder anderen op de directie van het paleis; wij voor ons gelooven, dat ieder daartoe het zijne deed, maar dat alle onaangenaamheden (van ongelukken, ofschoon die zeer goed hadden kunnen plaats hebben, hebben wij niet vernomen) hadden kunnen worden vermeden, indien de geheele zaak beter ware geregeld. Van de 24 deuren van het paleis was slechts eene enkele geopend; door deze moest de geheele verbazende menigte zich nagenoeg met geweld een doortogt banen. Het natuurlijk gevolg was, dat geen enkel rijtuig vóór komen kon en men ook, wanneer eindelijk met veel inspanning het plaats-burean was bereikt, bijna niet in staat was zich van een toegangsbewijs te voorzien. De gemelijke stemming, waarin het publiek hierdoor was gebragt, openbaarde zich maar al te zeer in de zaal. Zoo maakten velen zich meester van besproken plaatsen en weigerden eenvoudig die te verlaten voor de regthebbenden. Anderen hadden de bijzondere beleefdheid van vlak voor het orkest, zich te plaatsen in het middenpad, zoodat de achter hen zittende nagenoeg niets konden zien. Zelfs de beleefde aansporing van leden der directie van het Paleis, om, zoo zij zich volstrekt niet wilden verwijderen, althans de vriendelijkheid te hebben van de hoeden af te zetten, bleef zonder gevolg. Kortom, men had de schoonste gelegenheid, om waar te nemen, hoe eene talrijke menigte, zelfs van fatsoenlijke lui, allen aanleg heeft van onder zekere omstandigheden te worden wat men in Engeland noemt „a mob." (Handelsblad.)
Z. M. heeft benoemd: tot attaché bij het nederlandsche korps •diplomatiek, mr. J. H. Hora Siceama, tot lid van het kollegie van regenten over het huis van arrest te Breda, mr. C. A_ D: Molhuysen. Op hun verzoek eervol ontslagen: als lid van het kollegie van regenten over het huis van arrest te Breda, rar. B. H. M. Hanlo; als plaatsvervangend kantonregter te 's Hertogenbosch, mr. A. F. X Luyben; als notaris te Samarang, A. F. Lens. Pensioen verleend aan i. F. R. Schulrz, gewezen magazijnmeester der marine te Hellevoetsluis, van ƒ1433. A. C. Wertheim vergund het aannemen der- bevordering van ridder eerste klasse der orde van Ernst Saksen-Coburg- Gotha, hem door Zijne Hoogheid den Hertog van Saksen- Cobui-g-Gotha toegekend.
---

TWEEDE KAMER.
Zitting van Vrijdag 6 Maart,
In deze zitting zijn de beraadslagingen voortgezet over de interpellatie van den heer Thorbecke, betreffende de jongste Kamerontbinding, en de door- den heer Blussé van Oud-Alblas voorgestelde motie van orde. Uet woord werd daarover gevoerd door de ministers van Buitenlandsche en van Binnenlandsche Zaken, en door de heeren Jonckbloet, Godefroi, W. van Goltstein, de Bosch Kernper, de Oasembroot, Kalff, van der Does de Willebois, J. K. van Goltslein, Bots, van Ilardenbroek van Lookhorst, van Kuyk en van Naamen van Eemnes.
De behandeling dezer aangelegenheid is ook heden niet afgeloopen, maar zal op morgen worden voortgezet.
Zitting van Zaturdag 7 Maart.
In deze zitting zijn de beraadslagingen voortgezet over de interpellatie van den heer Thorbecke omtrent de jongste Kamerontbinding, en de door den heer Blussé van Oud-Alblas voorgedragen motie. In den aanvang gaf de minister van Brnnenlandsche Zaken te kennen dat in het nommer der Staatscourant van morgen zou voorkomen de wederlegging van een berir-t, opgenomen in twee der voornaamste oppozrtiebladen» en waarbij de minister van Buitenlandsche Zaken betrokken was. Nadat de heer- Fijnappel het woord had gevoerd, ontstond eene korte woordenwisseling tussehen de heeren Fokker, van Wassenaer van Catwijck, Storm van 's Gravesande, Saaymans Vader, Gefkcn, Hoffman, Nierstrasz, Thorbecke en de Besch. Kernper. De heer de Bosch Kernper stelde een motie voor, welke gelijk met die van den heer Blussé in behandeling genomen werd- Aan de beraadslaging werd voorts deel genomen, behalve door de ministers van Buitenlandsche Zaken en van Binnenlandsche Zaken, ook dior de heeren Verheijen, Insinger en Pijnappel. De laatste stelde eene andere motie voor, ten gevolge waarvan de heer de Bosch Kernper zrja voorstel introk, zoodat dit geen onderwerp van beraadslaging meer uitmaakte. Nadat de heeren Begram en Thorbecke het woord gevoerd hadden, bragt de heer Pijnappel in zijn voorstel een wijziging. De heer Kalft stelde een subamendement voor.
Het subamendement van den heer Kalff werd met 49 tegen 21 stemmen verworpen. De motie van den heer- Pijnappel werd met 65 tegen 5 stemmen aangenomen. _ Ten gevolge van deze stemming zijn de verdere beraadslagingen over de. motie van den heer Blussé verdaagd.. Op Maandag zal de Kamer ten één en een half uie bijeen komen onder- anderen tot opmaking van den rooster van at' treding der leden.
HOORN, 8 Maart. Hoogste graanprijzen. -m. Tarwe f— •—; —m. Eogge/—.—; 51 m. Gerst ƒ 7.50; 37 m. Haver ƒ6.50; Mosterdzaad ƒ 31.50; Karweizaad ƒ23.—; 51 m. Bruine Boonen ƒ14.50; Paardenboonen .ƒ-.—. Graauwe Erwten ƒl9.— ; Vale dito ƒlB.—; Groene dito ƒl6.— ; groote Witte dito f — .—--1950 Kop boter per N. ffi ƒ1.20 tot ƒ1.25; 175 Kippen a ƒ 0.60 tot ƒ 2.— per stuk; 20500 Kipeijeren ƒ2.20 tot ƒ2.50 per 100 stuks; — Eenden a- ƒ-.— tot ƒ-.— per stuk; 9300 Eendeijeren ƒ3.25 tot ƒ 3.50 per 100 stuks. De prijzen van het Vee waren als volgt: 15 Paarden ƒ7O lotf 200 per stuk; 16 Koeijen ƒl3O tot ƒ190; 95 Kalveren ƒ3.75 tot ƒ7.50; 270 Schapen ƒ9.— tot ƒ26.—;__ Lammeren f—.— toif—.— ; 190 Varkens ƒ6.50 tot ƒ19.50; 7 Zeugen ƒl6.— tot ƒ4o.— ; 225 8%gei^3.75 tot ƒ5.50.
LEIDEN, 8 Maart. Aan de markt van heden waren de prijzen der boter als volgt: lste kwaliteit ƒ 1.30 tot ƒ1.40; 2de kwaliteit ƒ 1.17 J tot f1.21i per Ned. KT.
BATAVIA., 29 Januarij. Van Java valt weinig te vermelden. Wat de buitenbezittingen betreft, er is eene paniek geweest, dat in de Pasoemah-landen, dadelijk na het terugkeeren der expeditionnaire troepen, de opstand op nieuw zoude uitgebroken zijn. Het bleek dat een kontroleur 2e kl., v. S., door een dertiental kwaadwilligen aangevallen en vermoord was geworden , terwijl zijne zuster, die hem vergezelde, ernstig verwond werd. Ofschoon de eskorteerende pradjoerits geen weerstand hebben geboden en verscheidene hoofden gearresteerd geworden zijn, is het vermoeden , dat de daad met oproerige plannen in verband zoude staan, nog niet bevestigd geworden. In het Assebansche werd een kampong door de Battakkers afgeloopen. De veeziekte neemt op Sumatra's Westkust in hevigheid toe. Eeeds 123,337 karbouwen en runderen zijn bezweken.
— Den 25n kwam ter reede het stoomschip Capitole, kapt Champenoi, met europesche brieven en dagbladen, loopende tot 20 Dec., en telegrammen tot 6 Jan. jl.
¦— Te Cheribon heerscht sedert eenige maanden een hevige koorts-epidemie, welke een tyfeus karakter aanneemt, en dagelijks aan inlanders alleen 10 a 12, volgens anderen zelfs 15 a 20 personen ten grave sleept.
---

