
lïFjÊÊjEF** Aan het bureau van dit "Weekblad is eene Bus geplaatst tot ontvangst van giften voor de stichting vaneen CENTKAAL ISRAËL. WEESHUIS.
---

BUITENLANDSCHE BERIGTEN. DUITSCHLAND.
De heer Adolph Bosenthal, te Milwankee in Wisconsin (Amerika), is tot consul van den Noord-Duitschen bond benoemd. — De minister van eeredienst in Pruissen heeft bet verzoek van een inwoner van Altona, tot het aangaan van een huwelijk met eene Jodin, van de hand gewezen. — Zondag jl. is in de hoofdsynagege te Frankfort, voor wijlen baron James van Rothsehild, eene plegtige lijkdienst gevierd, welke door eene groote menigte werd bijgewoond. — Men leest in het Frankfiirter Journal: Naar men verneemt, wordt alhier (Frankfort) eene onderneming op touw gezet, die wegens hare edele strekking zeker op de ondersteuning van alle menschenvrienden mag rekenen. De heer J. YVolff, die zich als schrijfmecster in den laatsten tijd een bijzonderen naam verworven heeft, is voornemens ecu instituut voor Israël, doofstommen op te rigtcu en daarin behoeftige kinderen, die aan dit gebrek lijden, kosteloos op te nemen. De beer Wolff gaf geruirncn tijd aan zulk eene inrigting in Pruissen les, zoodat eene dergelijke onderneming aan zijne hand zeker goed is toevertrouwd. — In het testament van den overleden consul 11. Jonas, to llamburjr, ia een legaat van 10,000 mnrk banco aangewezen, dat gelijkelijk onder de Joodsche en Christelijke armeninrigtingen moet worden verdeeld.
---

Oostenrijksch-Hongaarsche Monarchie.
De minister van binnenlandsche zaken heeft beslist, dat de bepalingen der interconfessionele wet betreffende de verandering van godsdienst ook op onderdanen van de transleithaansche helft der monarchie van toepassing zijn. Tot nu toe kon een staatsburger in Hongarije niet tot eene andere godsdienst overgaan, naardien de bevoegde magt, wier vergunning men tot het doen van dien stap moest inroepen, verklaarde, dat de wet slechts gold voor de bewoners der landen aan deze zijde der Leitha. Door de bepaling des ministers is hieraan echter voor goed een einde gemaakt.
---

FRANKRIJK.
Bij keizerlijk besluit van den 19 Oct. jl. is de benoeming van den heer Zadoc Kahn, tot opperrabbijn van Parijs, bekrachtigd.
— Baron Alphonso de Rothsehild is bij besluit van de
directie van den Noorder-spoorweg, tot haren voorzitter benoemd in plaats van wijlen zijn vader. — Wijlen baron James von Rothsehild heeft bij uitersten wil 500,000 francs bestemd, om te worden verdeeld onder de geëmploijeerden en bedienden van zijn huis. — Wij vernemen — schrijft de Univ. Israël. — dat de heer Günzburg eene aanzienlijke som (men spreekt van 300,000 a 400,000 francs) heeft bestemd voorden bouw eener nieuwe synagoge te St. Petersburg.
---

UIT DEN VERLEDEN TIJD.
(Naar het Soogduitsch.) Vervolg. „Slaat deze straat aan de linkerhand in", zeiden zij tot de arme schepselen, „en gij zult eene kerk zien, geel gekleurd, met groote boogvensters; gaat daar binnen; daar zijn Joden, die zich uw lot zullen aantrekken". De smokkelaars verdwenen. De kinderen bleven alleen. Aarzelend trad de kleine troep de synagoge binnen; vermoeid, slaperig, door den doorgestanen angst geheel ontsteld, door honger en koude uitgeput, vielen de arme knapen neer. De weinige kerkbezoekers, die zich aldaar bevonden, vormden een kring om de ongelukkigen. De barmhartigheid is het Jodendom ingeschapen. „Uit Rusland?" De kiuderen negen bevestigend. „Hebt gij hier bloedverwanten?" Zij schudden het hoofd. „Waarheen wilt gij u wenden?" Zij haalden de schouders op. „Wie heeft u hier gebragt!" „Twee zwarte mannen, reb Jonas en reb Leib!" „Waar zijn zij?" „Wij weten het niet!" Hoe zouden de kleinen het weten? De mannen, die het gevaarlijke handwerk drijven, hebben een sterken arm, een aan vermetelheid grenzenden moed, voeten, die hen mijlen ver dragen, een oog, dat door de dikste duisternis dringt, maar geen hart. De kinderen, die zij bevrijden en over de grenzen brengen, zijn voor hen voorwerpen, handelsartikelen; zij leveren ze af ter bestemde plaats, zonder zich verder om hen te bekommeren. Den volgenden nacht sluipen zij weder op de schouwplaats hunner bedrijvigheid, om door een nieuwen list nieuwe recruten te bevrijden, andermaal gevaren te trotseren en over het met een levenden muur van kozakken omringde cordon te komen. En wanneer eenmaal een kogel van een soldaat naar hen afdwaalt en hun versteend hart doorboort, wat dan? Men sterft toch maar éénmaal, en de bres is weldra aangevuld. Een ander treedt spoedig in de voetstappen van den doorboorde, en geleidt zijne levende waar door nacht en woud en spiedende kozakken, tot aan den drempel van een Godshuis. Maar deze kleinen! Gedurende het leven hunner ouders reeds weezen; weggesleurd van den grond, waaruit zij voortgesproten zijn, om in een vreemd rijk te worden overgeplant, alleen te midden van ellende, ontbloot van alle middelen en door geene beschermende hand staande gehouden, worden zij in het bewegelijke leven geworpen, zonder roer en kompas, een ligt spel der golven, waarin zij meerendeels ondergaan. Wel reikt de barmhartigheid eu de godsvrucht de hand aan de kleinen; wel valt hun een aalmoes, eene bete broods, een afgelegd kleedingstuk ten deel; wel onderrigten godsvruchtige mannen de onwetende knapen in den Bijbel en de gebeden, maar de weldadigheid wordt moede, of de zonder toezigt zijnde kinderen maken zich deze onwaardig, en de ellende breekt boven hunne hoofden los. De spelonken, de huizen da ontucht, der zonde, der misdaad, de gevangenissen worden met deze ongelukkige schepselen gevuld, die bijna van de wieg af met zulke zware ketenen worden beladen. Zelden werkt zich de een of de ander door al de zwarighedeu hcên, die de onbewaakte jeugd in den weg staan, en groeit tot een wakker man op, — de meesten gaan te gronde. Vele jaren zijn er verloopen. De winter heeft de aarde van haar groen gewaad ontdaan en haar met een wit lijkkleed omhuld. De natuur was bijna dood; geen vogel in het woud, geen dier op het land, geen mensch op de straat; de storm, die in geweldige vlagen sneeuwlawienen deed opstuiven en eikenboomen knakte, heeft al het leven weggevaagd en de menschen naar hunne verblijven gejaagd. Het was een van die nachten, waarnaar de smokkelaars en misdadigers verlangen, om veiliger hun strafbaar bedrijf te kunnen volbrengen. De mensch wroet hard voor zijn kommerliik bestaan, en waagt zijn leven om het te kunnen behouden. De ijsvelden in het Noorden, — de gloeijendc zon van den equator, — de woedende golven der zee, — de donkere schachten der bergen, — de gevaren van duistere wouden, — de gapende monden van doodspuwende vuurwapenen, — de mensch trotseert alles, als het de middelen geldt, om dat te behouden, wat hij zoo ligtzinnig waagt, wat hij eiken oogenblik veil ter markte brengt, — het leven, met zijne knagende zorgen, zijnen kommer, zijn jammer! Gods wegen zijn wonderbaar. Hij wilde de aarde voor de mensehen behouden, en plantte liefde tot het leven in hun hart; Hij wilde haar voor overbevolking behoeden, en gaf den menschen den moed, omringde hen met gevaren, ontstak in hun hart de hartstogten, vulde hun hoofd met een eeuwig werkzamen geest, die binnen zijne beperkte ruimte boven het wereldruim zweeft en plannen smeedt, die eeuwen ver loopcn! Waar waagt zich niet de menseh! Hij heeft geene vleugels, en zweeft toch door de lucht; hij heeft geene kieuwen, en zinkt toch tot diep ia den oceaan; hij heeft gecne klaauwcn, gecne horens, geene gifttanden, geene krachtige nagels, en worstelt toch met de dieren des wouds; waar iets te bevechten en te overwinnen is, daar verschijnt de altijd rustelooze mensch! Een jong mensch, met een zwaren ransel op den gekromden rug en een knuppel in de hand, stapte, door storm en sneeuw hcên, de stad uit. Vlug loopt hij over de met ijs bekleede landerijen, zacht binnensmonds prevelende. Hij bidt. Het is de eerste nachtelijke gang, het is het eerste gevaar, dat hij, bewust en op zijne eigen kracht en sluwheid steunende, te gemoet gaat. Hij heeft het terrein wel opgenomen, de wendingen van den geheimen, ongebaanden weg bestudeerd; maar nog nooit heeft hij zijn rug met verboden koopwaar bezwaard, zich aan den nacht toevertrouwd en tegenover kozakken gestaan, die iv het duister der wouden loeren, als de jagers op het wild! Hoe digter hij het woud naderde, des te voorzigtiger werd zijn stap, des te scherper zijn blik eu des te inniger zijn gebed — die toevlugt voor bange zielen in nood eu gevaar. {Wordt vervolgd.)
---

ENGELAND.
Onlangs werd te Londen eene Israël, vereeniging opgerigt met het doel om aan arme kinderen voor den geringen prijs van een penny een middagmaal te verschaffen. Deze vereeniging heeft hare werkzaamheid begonnen, en een groot aantal behoeftige kinderen genieten reeds de weldaden dier instelling. Volgens den Jew. Record is de aanvrage zoo groot, dat niet alle kinderen kunnen toegelaten worden. Het is roerend te zien, met welk een lust de kinderen op de hun voorgezette spijzen aanvallen. De meesten hadden welligt nog nooit zulke goed toebereide en krachtige spijzen genuttigd, terwijl anderen misschien nog nooit vleesch aten, daar hun het gebruik van messen en vorken onbekend was. Bij het eerste middagmaal waren aanzienlijke leden der gemeente, o. a. de opperrabbijnen dr. Adler en dr. Artom, tegenwoordig. leder kind moet een biljet, dat hem tegen betaling van een penny bij den ontvanger der vereeniging wordt uitgereikt, medebrengen om een middagmaal te bekomen.
---

DENEMARKEN.
Dezer dagen vierde de dichter Heinrich Hertz, te Kopenhagen, zijn zeventigsten verjaardag, Bij die gelegenheid ontving hü van den senaat van het studentencorps een schrijven, waarin hem geluk gewenscht en warme dank gebragt werd voor zijne werken in de Deensche letterkunde en voor het Decnsche volk. De heer Hertz is professor-titulair en ontvangt van den staat eene bezoldiging van 1000 daalders jaarlijks.
---

ITALIË.
Te Ancona beviel een Israël, meisje van een kind, dat zij, om het voor de wereld te verbergen, in een vondelingshuis bragt. Op raad van den opperrabbijn, eischte het meisje na eenige dagen het kind terug, doch de directeur van het gesticht weigerde het af te geven. De bevoegde autoriteit dwong hem echter hiertoe, en zoo werd het kind, hoewel het reeds gedoopt was, in de Israël, godsdienst opgevoed.
---

SPANJE.
De Madridschc correspondent van den Standard schrijft: Malaga heeft een voorbeeld van godsdienstige verdraagzaamheid gegeven, door het schenken van een stuk gronds ter oprigting eener synagoge. (Wonen dan in M. Israëlieten? vraagt der Israelit.)
— Den 15 November jl. heeft de Spaansche minister Romero Ortez eene geestdriftige menigte, uit 20,000 tot 30,000 personen toegesproken, waarin hij o. a. het volgende zeide : i Burgers, slechts een paar woorden heb ik u te zeggen. Ik heb de bewoners van Madrid eene verzekering te geven. Uit de omwenteling, welke aan Spanje alle vrijheden gegeven heeft en de wereld deed verbaasd staan is een groot, schitterend feit — godsdienstvrijheid — voortgekomen. Nog voor 2 maanden maakte het Spaansch volk eene smartelijke, eene zeer treurige uitzondering in Europa. Het was het eenige land in Europa, in de geheele wereld, waar geeuc vrijheid van godsdienst bestond, waar alle andere geloofsbelijdenissen uitgesloten waren. Vrijheid van godsdienst is van nu af aan een feit in Spanje. De voorloopige regering heeft het edict van de 15de eeuw, waarbij de Israëlieten uit Spanje verdreven werden, buiten werking gesteld. De regering heeft den Protestanten vergund een tempel te Madrid te bouwen en voortaan zal naast de Katholieke kerk de Israël, synagoge verrijzen". Voorts leest men in den Jew. Chron.: Het verbanningsdecreet ingetrokken zijnde, vernemen wij, dat de heer Guedalla van de voorloopige regering vergunning gevraagd heeft om eene synagoge te Madrid te bouwen.
---

AZIË.
De gouverneur-generaal Rachid-Pncha heeft de Israëlieten te Jeruzalem ontslagen van de betaling der militaire belasting, die wel 20,000 piasters bedroeg. Hij heeft ook in den laatsten tijd aan onderscheidene aanzienlijke Israëlieten staatsbetrekkingen geschonken; geen hunner echter werkt op Zaturdag.
---

AMERIKA.
De buitengewone vooruitgang van het Jodendom in de Vereenigde Staten blijkt uit de volgende lijst van nieuwe synagogen, die in het afgeloopen jaar daar gebouwd zijn. In de meeste gevallen beteekent de oprigting van eene nieuwe synagoge de vestiging eener nieuwe gemeente. Nieuwe synagogen werden ingewijd te Newark, Poughkeepsee, Louisville, Dayton, Peoria, Madison, Vicksburg en twee in de stad New-York, terwijl er de eerste steen voor eene derde gelegd is. Onderscheidene dezer godshuizen, voornamelijk die te New-York en te Louisville, zijn schoone proeven van bouwkunst, en in de oprigting van zulke kostbare gebouwen en den verkoop der zitplaatsen hebben de leden eene ongewone vrijgevigheid aan den dag gelegd.
— Het verdient mededeeling — leest men in den Jew. Chron. — dat te Jackson in den staat Missouri de Joden in zekere mate gedwongen werden, eene synagoge te bouwen. //Wij hebben in onze stad", zeiden hunne Christen vrienden, »bedehuizen voor alle gezindten; waarom zou dan de oudste wijze van Godsvereering geen vertegenwoordigster in ons midden hebben?" Dit deed de Joden van Jackson besluiten, eene synagoge te bouwen, waarin zij door hunne Christen stadgenooten op milde wijze werden ondersteund. — De Jew. Chron. schrijft: Niet alleen in Engeland maar ook in Amerika doet zich het treurige en afschuwelijke verschijnsel voor, dat Israël, minderjarige kinderen ontvoerd worden. Eene Joodsche weduwe, onderdaan van de Vereenigde Staten, thans wonende te Lima, heeft een zoon van 15 jaren, die in een klooster gelokt werd, waar men hem geleerd heeft het ouderlijk gezag te verwerpen. Daar volgens de landswct de toestemming der ouders wanneer zulk een stap door minderjarigen gedaan wordt, noodig is, heeft de betrokken geestelijkheid in dit bijzondere geval bij de bevoegde magt verzocht haar daarvan vrij te stellen, terwijl de moeder bij diezelfde autoriteit de teruggave van haar kind geëischt heeft. Het hoofdbestuur der Amerikaansche Joden trekt zich de zaak ernstig aan. — Er heeft onlangs eene geheele ;/tempel"-beweging plaats gehad, schrijft de Jew. Chron. Er werden namelijk vier teupels in eene week ingewijd: twee te New-York, een te Madison en een te Louisville. * — Er wonen thans Joden in bijna geheel Zuid- Amerika. Eenigen tijd geleden werd door ons berigt, dat zich te Buenos-Ayres eene Israël, gemeente gevestigd heeft. Thans leest men, dat er ook in Venezuela Joden wonen. Te Caracas, de hoofdstad der republiek, zijn er 5; te La Guaira 22; te Porto Cabello insgelijks 22. Ongetwijfeld zullen zij zich spoedig als Israël gemeenten organiseren.
---

