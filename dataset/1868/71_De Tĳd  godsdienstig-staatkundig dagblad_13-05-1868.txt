AMSTERDAM, 12 Mei.
Het is de gewoonte van den Keizer der Franschen, als hij voornemens is iets in het openbaar te zeggen, om. daar van te voren de algemeene aandacht heen te leiden, op dezelfde wijs als de entrepreneurs de succes het doen bij een of auder tooneelstuk, dat zij aangenomen hebben om in zwang te brengen. Men weet hoe zij daarmede te werk gaan. leder, die de fransche dagbladen leest, ziet geregeld de volgende taktiek aanwenden. Eerst wordt in geheimzinnige bewoordingen vermeld, dat de heer X, de beroemde heer X, zich onledig houdt met het schrijven van een drama, dat alles overtreft wat hij vroeger heeft vervaardigd. Na eenige dagen wordt gemeld dat, naar het gerucht loopt, het drama gereed is. Hierop komt iemand, die zich aanstelt als ware hij een zeer onbescheiden vriend des schrijvers, mededeelen in welk tijdvak het speelt, en wat de titel zal wezen. Dan rigt de schrijver een brief aan het blad om zich over deze onbescheidenheid, die buitendien onjuist was, te beklagen, en verhaalt zelf, om alle verkeerde meeningen weg te nemen, hoe zijn stukbeet, en wanneer de handeling voorvalt. Het blad weet spoedig daarop dat het aan de direktie van den schouwburg is voorgelezen, en deze het allerprachtigst heeft gevonden, maar beangst was voor een weigering om het te mogen opvoeren, daar er zoovele politieke toespelingen in voorkomen. Een berigt volgt dat de censuur geheele fragmenten geschrapt, en de verbolgen schrijver zijn arbeid teruggenomen heeft; de hoop blijft intusschen bestaan dat hooggeplaatste personen de gestrengheid der censuur zullen matigen. Eenige weken dobberen de lezers van het blad tusschen de vragen: zal het stuk worden gegeven ? zal het niet worden gegeven? Eindelijk heeft de eerste voorstelling plaats, en vóór het gordijn opgaat, vóór er nog een woord gesproken is, zijn al de gelukkigen, die een plaats konden meester worden, onwrikbaar overtuigd dat zij nu iets uitstekends, iets hoog belangrijks, iets dat alles overtreft, wat nog ooit vertoond werd, hooren en zien. Des avonds meldt de telegraaf den zegevierenden afloop in hoogdravende uitdrukkingen naar alle provinciesteden, terwijl de verheugde en luidruchtig toegejuichte schrijver , achter de koelissen, met de ondernemers der dagbladen en de onbescheiden vrienden, tegen zooveel den regel, afrekent. Deze kwakzalvers-methode is door Napoleon 111 op net veld der politiek overgebragt, en bezorgt hem, ofsenoon zij door het veelvuldig gebruik gesleten is, orj het groote publiek nog altijd succes. Voor de redevoering , clie nij gisteren te Orleans heeft gehouden, neen men de geheele reeks dier alledaa»sche kunstgrepen üoorgeloopen. De Keizer zal te Orleans een redevoering nouden; neen, hij zal geen redevoering houden; ja, hij zal toch een redevoering houden ; de minister Niel zet er hem toe aan, en dat beteekent oorlog; de minister Kouher protesteert er tegen, en dat beteekent vrede; de zaak is in den ministerraad gebragt; neen niet in den ministerraad, alleen in den conseil-privé'; neen, èn in den ministerraad èn in den conseil-privé', maar de Keizer zal niet spreken. Zoo kakelden in de laatste dagen de fransche bladen. En nu ten slotte heeft de Keizer toch gesproken, en zit heden geheel Europa te turen op den telegram, die behelst wat hij sprak, zonder dadelijk tot het besef te komen dat hij niets heeft gezegd. In Frankrijk is de ongerustheid van het publiek groot; het wil weten of de vrede zal behouden worden, dan wel of het tot een oorlog zal komen, en vraagt dat aan de dagbladen, de ministers en den Keizer zeiven. De dagbladen weten het niet, de ministers weten het niet, en of de Keizer het zelf weet is, na zijn redevoering te Orleans , onzekerder dan ooit. Onder de zwarte stippen, die de Keizer, bij een vroegere redevoering, aan tien horizon ontwaarde, is de oostersche kwestie wel een der zwartste. Als deze, door een handeling der onrustige volken, die aan of bij den Lonau wonen, of door een gewelddaad der russische ïegering weder op de politieke agenda mogt komen, zou het de vraag niet meer wezen of Z. M. Napoleon 111 vredelievend dan «vel oorlogsgezind was, of hij het oor leende aan den maarschalk Niel of den redenaar-minister Rouher, maar de strijd zou ontstaan, en hij zou er deel aan moeten nemen, met of tegen zijn wil. Hieraan denkt het fransche publiek echter eerst in de tweede plaats, als het er aan denkt. Het heeft nog altijd een bijzonderen oorlog in het hoofd tusschen Pruissen en Frankrijk, ofschoon ook die hoogst waarschijnlijk de aanleiding zou worden tot een hernieuwing der pogingen, om de oostersche kwestie op het slagveld uit te maken. De toestand van Europa is tegenwoordig van zulk een dreigenden aard, dat die alleen, zelfs zonder eenig bepaald plan, tot een oorlog tegen of met n'ie ook, genoegzaam is, om er de noodzakelijkheid van te doen inzien dat Frankrijk zich wapent tot de tanden. Het is dit verpligt aan zijn eigen veiligheid, en de vredelievende taal, welke de ministers en de dagbladen des Keizers voeren, is met die ontzaggelijke wapening zeer wel te rijmen. Maar de menigte, die nog altijd meent, dat het lot van Europa op de Tuileriën wordt beslist, redeneert zoo niet. Zij stelt eenvoudig dit dilemma: moeten wij ten oorlog gaan, dat de Keizer het verklare; moet het vrede blijven, waarom dan die ontzaggelijke ligtingen en drukkende belastingen? Van het antwoord, reeds dikwijls gegeven, en dat wel eens het ware kou zijn: de Keizer wil den vrede, maar de omstandigheden kunnen magtiger worden dan zijn wil, van dat antwoord vat zij niets.
Deze stemming des volks is overgegaan op het Corps le'gislaiif, welks kommissie tot onderzoek (der begrooting niets meer of minder voorstelt dan om vijftig millioen voor de hoofdstukken Oorlog en Marine te schrappen. Zy gebruikt in haar rapport juist hetzelfde dilemma, dat op de boulevards in aller monden is, en elkeen afdoende voorkomt. „Indien de oorlog" — zoo lezen wij daar — „onvermijdelijk is, zal het land ook bereid zijn er de lasten van te dragen, maar wanneer de vrede verzekerd is, zooals de regering betuigt, kan men ook van de natie zedelijker wijs niet dezelfde offers vorderen."
De Constitutionnel, en na hem de Moniteur, hebben de begrootingskommissie over haar voorstel, dat intusschen tot nog toe gehandhaafd bleef, duchtig doorgehaald , en onder meer andere niet minder fraaije ook dit argument aangevoerd, dat Frankrijk tegenwoordig nog iets minder voor militaire uitgaven besteedt dan onder Lodewijk Filips, want — die uitgaven bedroegen van 1831— 1847 gemiddeld 25 °/0 van de begrooting, en thans slechts 24 °/0. Intusschen werd in het eerste tijdvak voor leger en vloot niet meer gevraagd dan millioen, en thans kosten zij 445 millioen. Bij gevolg bijna 60°/ o meer. Het is waar dat de andere posten evenzoo geklommen zijn. Volgens de ironische en zeer juiste opmerking van den Monde zeggen derhalve Constitutionnel en de Moniteur eigenlijk slechts dit tot de belastingschuldigen: „Gij betaalt nu 50°/ o meer aan militaire lasten dan vóór 35 jaren; troost uw echter; uw andere lasten zijn in nog hoogere mate toegenomen!" De prosperité toujours croissante, eene zegswijze, waarvan de Keizer zich ten aanzien van het keizerrijk reeds dikwijls in het openbaar heeft bediend, is merkelijk aan het verminderen. Deze voorspoed, waarop steeds het spreekwoord toepasselijk geweest is, niet alles is goud wat er blinkt, en slechts enkele takken der volksvlijt deed bloeijeu, was voor een goed deel een kunstmatige. De Staat liet groote werken aanleggen, sommigen van onbetwistbaar en blijvend nut, anderen, zooals bij voorbeeld de roekelooze afbraak en wederopbouw van de halve hoofdstad, de kolossale paleizen voor de prefekten en andere hooge beambten in de provinciën, behooren onder die improduktieve uitgaven , welke eene natie verarmen. In elk geval waren het de belastingschuldigen, die ten slotte de kosten van deze aldus in het leven geroepen „prosperité" moesten betalen. De welvaart, door het napoleontiesch bestuur geschonken, was duur, zeer dnür. Nu wordt nog van de bevolking gevergd dat zij, in vollen vrede, legers, vloten en vestingen op den voet van oorlog onderhoudt, en haar krachtigste mannen naar de regemeaten zendt. Die omstandigheden verklaren volkomen den algemeenen drang naar nadere verklaringen van de regering. De toestand is ondragelijk geworden, en onder de rustigste burgers vindt men er thans, die er den oorlog boven zouden verkiezen.
Men wilde dat de Keizer zou spreken, dat hij een woord zou zeggen over hetgeen men van de naaste toekomst had te wachten. Waarschijnlijk zou de Keizer liever gezwegen hebben, en zijn spreken is trouwens niets meer geweest dan een zwijgen ineen anderen vorm. Hij heeft eigenlijk alleen verkondigd dat het nog vrede is.. Elk berigt dat de telegraaf gisteren heeft overgeseind „, was belangrijker dan dit. Wil men volstrekt iets bijzonders in de keizerlijke taal vinden, men zou dan moeten letten op hetgeen hij tot den Bisschop zeide. Namelijk dat hij zou nederknielen in de aloude kathedraal om. Gods bescherming voor de toekomst af te bidden. In. den mond van een Keizer, die bij een plegtige ontvangst tot een kerkvoogd spreekt, vooral van een Keizer als deze, is een dergelijke verklaring slechts eengewone hoffelijkheid. Bij al zulke gelegenheden wordt die bewezen, en iets meer zal de Keizer er ook niet mede bedoeld hebben. Zoo hij bidden wil behoeft hij niet naar Orleans te reizen. Er zijn kerken genoeg te Parijs, en er is een hof kapel op het paleis der Tuileriën. Maar overweegt men hoe de toestand van Frankrijk en van Europa thans is, voornamelijk door het toedoen van dezen man; hoe uit zijn woorden blijkt dat hij het niet is, die kan aanduiden wat daaruit zal voortkomen; en leest men verder — al is het ook in een loutere beleefdheidsformule — dat hij 's Hemels bescherming wenscht in te roepen, dan zegt men onwillekeurig: doe dat, en doe het haastig, want als de goddelijke hulp u en Frankrijk niet bijzonderlijk bijstaat, en niet de booze gevolgen van uw onverstand en uwe heillooze politiek verhoedt, dan zijn zij niet meer te redden.
Bij de Tweede Kamer der Staten Generaal is, gelijk wij gisteren melden, ingediend een wetsontwerp tot bekrachtiging, voor zoo veel noodig, van eene overeenkomst tot wijziging der koncessie voor het maken van een kanaal, ter verbinding van de Noordzee en de Zuiderzee. Dat wetsontwerp gaat vergezeld van eene breedvoerige memorie van toelichting, waarin de geheele loop der onderhandelingen tusschen de Hooge Regering en den Gemeenteraad wordt uiteengezet. In deze toelichting zegt de Regering,' dat mogt aan de bij deze overeenkomst bepaalde wijzigingen der konsessie de in art. 1 van het wetsontwerp gevraagde bekrachtiging ten deel vallen, naar hare overtuiging, de volgende uitkomsten zouden zijn verkregen: 1° het maken van drie schutsluizen bij Schellingwoude verzekerd, en aldus eene ernstige belemmering ontweken, waarmede de tegenwoordige koncessie de binnenlandsche scheepvaart bedreigt; 2° door eendragtige zamenwerking van den Staat van Amsterdam en van de aandeelhouders der Maatschappij, de financiëele toestand van deze derwijze verbeterd, dat de bespoedigde voltooijing der geheele onderneming daardoor op de doelmatigste wijze zou. worden bevorderd, en 3° in verschillende bepalingen der koncessie veranderingen aangebragt, waarvan de wenschelijkheid gedurende hare werking is gebleken.
Men verzekert dat de Eerste Kamer morgen Woensdag vergaderen zal.
In het belang der scheepvaart op de Witte Zee wordt ter algemeene kennis gebragt, dat blijkens een telegram uit Archangel, dd. 6 Mei, het ijs op de Dwma is begonnen te breken, en het voor schippers geraden wordt geacht nog drie of vier weken te laten verloopen eer zij de Witte Zee binnenvaren. [St. Ct.)
De prijzen van het Vee, besteed ter markt van gisteren , waren als volgt: Runderen, wegende 650 8? lste kwal. ƒ240, 2de kwal. ƒ220; idem weg. 600 f? lste kwal. ƒ220, 2de kwal. ƒ200; idem weg. 550 fß* lste kwal. ƒ 220, 2de kwal. ƒ 180. Melk- en Kalf koeijea ƒ9O a 200. Schapen ƒ2O a 28. Varkens 52 a 56 Cts. per Ned. &.
Z. M. heeft benoemd: tot burg. der gem. Smilde, mr. A.de ïtuyter de Wildtj tot ontvanger der registratie en domeinen te Nijmegen, J. Hora Adema. Op nieuw benoemd tot voorzitter van den raad van bestuur van het pensioenfonds voor burgerlijke ambtenaren, W. K. van Gennep. P. J. A. Clavareau, kontrloeur der dir. bel., in- en nitg. regten en ace, thans te Sittard, in die betrekking verplaatst naar Heerlen. Op zijn verzoek eervol ontslagen: als arrondisseraents-ijker der maten «n gewigten te Alkmaar, P. Spanjaardt.
ARUM, 10 Mei. De vooruitzigten betrekkelijk de| landbouw-produkten zijn in geheel Wonseradeel allergunstigst. Zelden zag men zulk een rijken bloei van het koolzaad; vooral is die buitengewoon groot en ruim waar het op rijen is uitgezaaid. Deze wijze van bebouwing komt meer en meer in zwang. De tarwe «taat voortreffelijk. De laatste warme dagen hebben een grooten zet gegeven aan de vruchtboomen. Appel-, peren-, pruimen- en kersenboomen zijn stikvol bezet met bloesems. De laatsten zijn reeds gezet. De bessenstruiken zitten vol, de aardbeziën en frambozen staan in vollen bloei. Nieuwe aardappelen kunnen binnen 14 dagen gerooid worden.
APPELSCHA, 11 Mei. Er wordt hier dagelijks ¦verbazend veel turf afgescheept; men besteedt hooge prijzen. De konkurrentie met dit veenprodukt uit Drenthe naar Holland, begint in de friesche veenen algemeen te worden.
---

