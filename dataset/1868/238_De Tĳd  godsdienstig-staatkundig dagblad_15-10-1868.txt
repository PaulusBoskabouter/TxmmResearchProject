AMSTERDAM, 14 Oktober,
De N. Rotlerdamsche Courant heeft zich eergisteren verpligt geacht om op hare beurt een beschouwing te leveren over de spaansche omwenteling, en die onvoorwaardelijk toe te juichen. Wij behoeven noch de strekking, noch den hoofdzakelijken inhoud van haar opstel te ontleden. Zooals gewoonlijk, wanneer dit blad een thema hehandelt.dat in den smaak der liberalen valt, geeft het ook nu een tweede lezing van de artikelen van het Handelsblad ende Arnhemsche Courant, en onderscheidt zich daarvan alleen door slordiger stijl en brutaler uitdrukkingen. Slechts in twee punten is het blad oorspronkelijk. Ten eerste in de vermakelijke stelligheid, waarmede zijne nieuwstijdingen in hetzelfde nummer de beweringen van het hoofdartikel logenstraffen ; ten tweede in een opmerking aan het adres van de Tijd, waarover wij straks zullen spreken. Het is onnoodig te zeggen waarom de N. Rotlerdamsche Courant de spaansche revolutionairen bewierookt. Zij verwacht van hen dat zij de liberale beginselen zullen doen zegevieren, en dit is genoeg. Hun verraad en trouwbreuk ontvangen geen enkel woord van afkeuring. Wie zich liberaal noemt heeft in haar oog een Vrijbrief voor alles wat hij verrigt heeft of nog zou willen ondernemen, en kan dwalen noch zondigen. Zoo ls Prim voor haar een ridder zonder vrees of blaam, ofschoon zij, in een zoogenaamde partikuliere korrespondentie uit Parijs, welke bijna woordelijk ontleend is aan de in die stad verschijnende gedrukte Correspondanoe generale, het volgende van hem mededeelt: „Velen blijven gelooven, dat Pruissen een groot aandeel heeft genomen aan de spaansche revolutie. Men verhaalt, dat in de maand Augustus van dit jaar Prim, die zich toen te Parijs bevond, er sterk op heeft aangedrongen, om tot den Keizer te worden toegelaten, maar dat deze aan dit verlangen niet heeft willen toegeven. Toen zou Prim gezegd hebben: „Welnu, daar hij niet met mij de revolutie wil dirigeren, die zal uitbreken, zal ik mij tot eene andere mogendheid wenden. ledereen begrijpt welke mogendheid hij bedoelde. „Twee duitsehe bankiershuizeu hebben, naar men verzekert, onlangs aan Prim 600,000 th. uitbetaald."
Ziedaar nu de ziel en de hoofdbewerker der omwenteling, door de N. Rotlerdamsche Courant gekarakterizeerd in hetzelfde nummer, waar die omwenteling, uit neam der liberale beginselen, als een heugelijk feit wordt voorgesteld ! Niet alleen dat deze held bestreed wat hij gezworen had te beveiligen; maar hy trad in overle» met een buitenlandsche mogendheid, om zijn vaderland te beroeren, en nam tot dat einde een douceur aan van zes honderd duizend thalers! De voorstanders der liberale beginselen laten zich van een eigenaardige zijde kennen, wanneer zij zulke personaadjen als hunne apostelen vereeren, en daarna nog (gelijk verder in de reeds vermelde partikuliere korrespondentie uit Parijs geschiedt) de volgende regels nederschrijven:
„Novaliches, dien men dacht dat behouden was, is aan zijne wonden overleden. Het schijnt, dat hij de inzigten der insurgenten deelde, maar slechts door een overgedreven gevoel van eer gehoorzaamd heeft aan de bevelen der koningin om Serrano te bestrijden." Die dwaze Novaliches — die intusschen wel vreeselijk verminkt, maar niet dood is — met zyn overdreven gevoel van eer, dat hem goed en bloed deed opofferen voor zyn pligt als burger en krijgsman! Welk belagchelijk figuur maakt hij tegenover den zegenvierenden Prim! Aan de eene zijde: de trouw, de eer, de zelfverloochening en de tegenspoed — aan de andere: de meineed, het verraad, de liberale beginselen en zesmaal honderd duizend thalers! De thalers vooral! Wie zou nu nog bij de Nieuwe Rotlerdamsche Courant een andere meening kunnen verwachten als dat Prim het beste deel heeft Verkozen? Zesmaal honderd duizend thalers!
Evenwel, in welk schitterend licht zij alzoo zelve de spaansche banierdragers der liberale beginselen ook plaatst, gevoelt zij toch dat die beginselen aan hen alleen niet genoeg hebben. De liberalen houden niet van militairen, en daarom zal en moet de spaansche omwenteling het werk van het volk zijn. Dat is voor een liberale beweging volstrekt noodzakelijk. Intusschen leeren alle berigten, zelfs die der Correspondanoe Générale de Paris, dat het volk niets heeft gedaan dau toekijken. Maar dit is voor een blad, dat zoo veel raad weet. als de N. Rotlerdamsche, geen bezwaar. Het schrijft: „Het volk, zegt de Tijd, heeft zich niet verroerd. Het was alleen het leger en de vloot, die de revolutie hebben volbragt. Maar het volk heeft hen, die dit bebedreven, met gejuich ingehaald en zich om de koningin, die vertrok, niet bekreund. Zou het zóó gehandeld hebben, als aan eene vorstin geweld was aangedaan, welke zijne liefde had weten te winnen?"
Wij antwoorden, wat het laatste betreft, dat Izabella 11, in het oog van het meerendeel der Spanjaarden de docht(jr eene' overweldigsler, niet zeer populair was; maar al had het yolk haar op de handen gedragen, wat zou het, m een dag van verrassing, hebben kunnen ondernemen tegen een zamenzwering, die over het leger, de vloot, de spoorwegen en de tuighuizen beschikte? lets minder onnoozeP dan deze vraag is die over het „inhalen met gejuich." Wij behoeven er echter geen antwoord op te geven, daar de N. Rotlerdamsche, alweder m haar „partikuliere" korrespondentie uit Parijs, zich met die taak zelve belast. Daar vinden wij toch de volgende bijzonderheid opgeteekend: „Madrid biedt het schouwspel aan eener herleving van de „ateliers nationaux" van 1848. Men schrijft van daar, dat 40,000 werklieden dagelijks 2 francs als subsidie ontvangen. Trouwens, de ellende was schrikbarend in Spanje reeds vóór de revolutie. De sociale onlusten, onafscheidelijk van eene staatkundige beweging van dat gewigt, kunnen er niet toe bijdragen, om die ellende te lenigen. Het is intusschen te vreezen, dat wanneer men met deze betaling aan de werklieden ophoudt, wanordelijkheden zullen ontstaan."
Men begrijpt dat 40.000 werklieden, die liefst niet werken, maar gaarne twee franken daags per hoofd uit de openbare kas ontvangen, zeer geneigd moeten zijn om met de uitbundigste geestdrift de personen toe te juichen en in te halen, die hun dat benijdenswaardig lot bezorgd hebben. Men moet de Nieuwe Rotterdamsche Courant zijn om zulke pret — die, volgens haar eigen mededeeling, tot wanordelijkheid zal overslaan, wanneer de franken weg blijven — als geestdrift voor de liberale beginselen aan te zien.
Veroorloven wij ons nu, voor een oogenblik, uit het aangehaalde dit syllogisme af te leiden:
De redakteuren der iV. Rotlerdamsche Courant velen klaarblijkelijk niet wat zij zeggen. Die redakteuren hebben in hun jongensjaren de openbare nederlandsche scholen bezocht.
Bijgevolg deugt het openbaar onderwijs in Nederland niet.
Lieten wij deze stelling alzoo staan, geen onzer pedagogen, die er niet met volle regt tegen zou kunnen aanvoeren, dat scholen geen fabrieken zijn, metmechaniesch zekere rezultaten, en het voorts den uitstekendsten onderwijzer niet mag geweten worden, zoo de eene of andere zijner leerlingen, ondanks al zijne zorgen en inspanningen, de geschiktheid blijft behouden om op rijperen leeftijd in de N. Rotlerdamsche Courant hoofdartikelen te schrijven. Hij zal, gelijk billijk is, de schuld van de school afschuiven, en die voor rekeninc laten van een onuitroeibaren aanleg tot déraisonneeren. Dat is alles wat wij te zeggen hebben aangaande de opmerking der N. Rotlerdamsche Courant aan ons adres, waar wij hierboven van gewaagden, en die op het volgende nederkomt. De Tyd noemt Prim, Serrano enz. verraders en eedbrekers, Die heeren hebben in hun jeugd godsdienstig onderwijs genoten. Ergo moet de Tijd het godsdienstig onderwijs afkeuren, en een voorstander worden van de openbare neutrale school.
De Direktie der Nijmeegsche Spoorwegmaatschappij, na vruchteloos alle moeiten te hebben aangewend om van staatswege te verkrijgen dat de lijn Nijmegen-Cleve, die Nijmegen zelf bijna geheel door eigen middelen ten koste van groote offers heeft aangelegd, worde aangesloten aan het spoorwegnet, ten noorden van het rrjk gelegen, heeft eindelijk het moedig besluit genomen om nogmaals zelve handen aan het werk te slaan. Zij vraagt derhalve koncessie voor de lijn Nijmegen-Arnhèm met een süusidie van 3 millioen gulden om de overbrugging van Waal en Rijn, zooals blijkt uit hare aanvrage aan den ministervan Binnenlandsche Zaken en haar adres aan de Tweede Kamer der Staten Generaal. Wij juichen die poging der Nijmeegsche Spoorwegmaatschappij van ganscher harte toe, en aarzelen niet de overtuiging uit te spreken, dat Nijmegen regt heeft om op den bijstand van den Staat te rekenen voor het doel, dat zij beoogt, en dat met het belang van Nijmegen en aangrenzende polders , tevens het publiek belang van den staat vereenigt. Wy vertrouwen, dat de direktie krachtig ondersteund zal worden in de Tweede Kamer, en dat de minister van Binnenlandsche Zaken, die zich altijd heeft laten vinden voor werkt van openbaar nut, hier niet achterlijk zal blijven. Waur de partikuliere nijverheid zoo krachtig voorgaat, daar behoort de staat te volgen en bij te springen.
Be hoogleeraar M. des Amorie van der Hoeven, wiens geschokte gezondheid reeds lang zorg baarde) werd gisteren omstreeks half drie ure, terwijl hij zich in het Leesmuseum bevond, door eene bloedspuwing overvallen en was binnen weinige oogenblikken een lijk. (H)
TILBURG, 13 Okt. Op de hoogere burgerschool Willem 111, waaraan door het rijk niets is gespaard, bevinden zich nu 38 leerlingen, waarvan er slechts 18 den geheelen kursus volgen. Het leergeld voor dien geheelen kursus is uiterst laag gesteld, en bedraagt niet meer dan ƒ3O m het jaar, en toch, ondanks dien uitlokkenden prijs, wil het met de school niet vlotten, zooals uit het geringe getal der 38 leerlingen blijkt. Nemen wij eens aan dat die allen (wat slechts het geval is voor 18 hunner) het volle geld van dertig gulden betaalden, dan zou dit te zamen beloopen/ 1140. De traktementen der verschillende leeraren bedragen te zamen eene som van minstens ƒ16,000; hierbij komen de renteD van het kapitaal, dat het schoolgebouw heeft gekost; het onderhoud der lokalen; de koncierge enz. enz. Men ziet dus dat hier een deficit overschiet van ettelijke duizenden, welke uit de schatkist, dat is, uit de opbrengst der belastingen, moeten worden bijgepast. Welke aangename gewaarwording zal den nijveren burgerman het bewustzijn verschaffen, dat hij zijn zuur verdiend geld moet opbrengen, om leeraren en scholen rijkelijk te bekostigen, die enkelen kindereu der gegoeden bijna om niet onderwijs bezorgen!
ROTTERDAM, 13 Okt. Aan de markt waren heden de prijzen van het vee als volgt: runderen, lste kwaliteit 68 et., 2de kwal. 52 et.; kalveren, lste kwal. 85 et., 2de kwal. 65 et.; schapen 50 et.; varkens van 45 tot 59 cents: alles per n. ÉP. De prijzen der boter als volgt: lste kwal. ƒ69; 2de kwal. ƒ67; 3de kwal ƒ65.
---

Telegrammen.
PARIJS, 13 Okt. De Gaulois meent reden te hebben om te gelooven dat Prim aan prins Napoleon een brief heeft gerigt, die bestemd is om aan den Keizer te worden medegedeeld, en waarin de wensch van het voorioopig goevernement wordt te kennen gegeven om. de meest vriendschappelijke betrekkingen met Prankrijk aan te gaan. Het voorioopig goevernement heeft nog geen vastgesteld plan met opzigt tot den kandidaat voor den troon. Men zal trachten een vorst te kiezen, die geheel Europa aangenaam zal zijn en aan Prankrijk in het bijzonder.
MADRID, 13 Okt. Het ministerie van Koloniën is belast met de uitvaardiging van een manifest. Lorenzana heeft aan de hier gevestigde vreemde gezanten eene cirkulaire gezonden, om hun kennis te geven van de instelling der regering. Morgen zal de Gaceta het besluit tot ophefflug der accijnsen openbaar maken. Er zal een ekwivalent worden aangewezen. De regering zal del grieksche regering erkennen, hetgeen tot dusver met was geschied, omdat zij aan het algemeene stemregt haar ontstaan heeft te danken. Engelsche, fransche en duitsehe bankierhuizen hebben aan de regering aanzienlijke sommen aangeboden. LONDEN, 14 Okt. De Times heeft een telegram uit Phiiadeiphia van 13 dezer ontvangen, meldende dat de regering de erkenning van de spaansche regering door den amerikaanschen gezant te Madrid bekrachtigt. Volgens een telegram van den Standard heeft de junta te Sevilia den eersten steen gelegd voor eene protestantsche kerk.
NEW-YORK, 14 Okt. Bij de verkiezing in Ohio en lndiana hebbende de republikeinen de zege behaald. In Pennsylvanië is de uitslag nog onzeker. De cijfers staan nagenoeg gelijk. De meerderheid der republikeinen in Ohio is nagenoeg 20,000; alle cijfers zijn nog niet bekend. In lndiana is de meerderheid omstreeks 8000, in 1866 was zij 14,202, de telling der stemmen is nog niet afgeloopen. In Pennsylvanië hebben de republikeinen eene meerderheid van 10,000, maar de telling is nog zeer onvolkomen. In 1867 was de demokratische meerderheid 922.
QUEENSTOWN, 13 Okt. De City of Antwerp is uit New-York aangekomen met berigten, loopende tot den 3n dezer. Goeverneur Geary heeft te Phiiadeiphia met 12000 soldaten en matrozen een optogt gehouden als demonstratie ter gunste der kandidatuur van den heer Colfax voor het vice-prezidentschap. Den 2n heeft te New-York een serenade der demokratische partij ter eere van haar kandidaat plaaats gehad. In Massachussets is de republikeinsche kandidaat Banks weder tot lid van het Kongres benoemd. Een meeting van leren, onder voorzitterschap van Burk, een bekend redenaar der Penians, heeft besluiten genomen ter gunste van Grant's kandidatuur. In een financieel rapport van den minister van financiën aan den Prezident worden de ontvangsten op 370 millioen berekend, en een mogelijke vermindering in de uitgaven op 67 millioen geschat.
HONGKONG, 3 Sept. De havens van Osaka en Negata zijn voor vreemdelingen geopend. Men verzekert, dat de opstand der Nienfei is gedempt.
ATHENE, 13 Okt. 'Jozef Karam bevindt zich hier ter stede. Uit vrees voor plannen tegen Turkije heeft de fransche admiraal zich van Smirna naar den Pyraeus begeven. Commanduros, hoofd van het laatste kabinet, is naar buitenslands vertrokken.
WEENEN, 13 Okt. Volgens het Tagesblatt zou von Beust bezig zijn een cirkulaire gereed te maken aan de diplomatieke vertegenwoordigers van Oostenrijk in het buitenland over de laatste gebeurtenissen in Bohemen en de door de regering genomen maatregelen.
De Abendposi meldt, dat ten gevolge van de stappen, gedaan door den vertegenwoordiger van Oostenrijk te Bucharest naar aanleiding van de ongeregeldheden ten opzigte der Joden in Galatz, met het doel om de veiligheid der oostenrijksche onderdanen te waarborgen, de rumenische minister van Binnenlandsche Zaken zich persoonlijk naar de plaats zelve begeven heeft, den prefekt van policie en het hoofd der burgerwacht te Galatz uit hun ambt ontslagen heeft, en voorts een in overleg met oostenrijksche gedelegeerden te bepalen schadevergoeding en bestraffing der schuldigen beloofd is.
---

