TWEEDE KAMER.
Zitting van Woensdag 4 Nov. In deze zitting heeft de Kommissie van Rapporteurs voor het wetsontwerp tot vaststelling van hoofdstuk IX der Staatsbegrooting voor 1869 haar eindverslag uitgebragt. De dag deiberaadslaging daarover zal later worden vastgesteld. De behandeling der vier ontwei.cn van wet tot vaststellingder begrooting van Nederlandsch Indië voor 1869 heeft heden, eenen aanvang genomen. Aan de beraadslagingen over die bc-" grooting in het algemeen namen deel de heeren van Sypestevn Koorders, Nierstrasz en Gefken. Op morgen .rullen de algemeene beraadslagingen worden voortgezet, als wanneer de minister van Koloniën het eerst het woord zai voeren.
Namens de Kommissie voor de Verzoekschriften zijn op onderscheidene adressen verslagen nitgebragt door de heeren Bichon van IJsselmonde en Koorders. De Kamer heeft zich met de uij deze verslagen voorgemelde konkluziën vereeni»_.
's GRAVENHAGE, 3 Nov. Naar mea verneemt, is bij het departemant vau Binnenlandsche Zaken reeds een voorloopig ontwerp opgemaakt tot wijziging der tabel, regelende de verdeeling des rijks in kiesdfstnkten. ROTTERDAM, r 4 Nov. De vroegere kalmte schijnt ïn onze stad teruggekeerd te zijn. Herinnerde de tegenwoordigheid der militare magt er niet aan, dan zou men hier niets bespeuren van de plaats gehad hebbende ongeregeldheden. Intusschen doet de justitie ijverig onderzoek naar de oorzaak der betreurenswaardige gebeurtenis. Heden hebben weder eenige arrestatiën in verband met dat onderzoek plaats gehad. leder ingezeten is verpligt de justitie in die moeijelijke taak behulpzaam te zijn. (N. R. Ct.)
HARLINGEN, 5 Nov. Naar alle menschelijke berekening is de loodsboot van Terschelling met 6 loodsen, twee leerlingen, den schipper en zijn knecht omgekomen. Zij zijn reeds sedert den 24" Oktober vermist. Een gerucht, dat Zaturdag hier liep, volgens 'twelk zij te Delfzijl zouden binnengekomen zijn, is gebleken ODJuist te zijn. Zoo zijn erwaarschijnlijk 8 weduwen meer met 27 kinderen. Men wil weten, dat deze en nog andere loodsbooten, in deze streken dienstdoende, afgekeurd zijn voor de dienst in 't zuidelijke deel.
KOEVORDEN , _. Nov. Uit het jagtveld hier in den omtrek valt te melden, dat er aanvankelijk veel wild ¦was, zoodat er voorbeelden van jagers waren, die op één dag tien hazen en twaalf patrijzen schoten; het vlakte-terrein, de weinige bosschen en de vele jagers in den omtrek zijn echter oorzaken, dat het wild spoedig •werd opgeruimd. Opmerkelijk is, dat dit jaar het wild, zoowel hazen als patrijzen en korhoenders, zelfs in den aanvang der jagt bijzonder schuw was, en thans als 't ware slechts bij verrassing onder schot te krijgen is.
AMBT VOLLENHOVE, 3 Nov. De moeijelijkheid, die het veelvuldig doorwassen aan 't delven der aardappelen veroorzaakt heeft, deed het arbeidsloon hier en elders in onze wijd uitgestrekte landbouwgemeenten aanzienlijk stijgen, zoodat men tot ƒ 7 per schepel-gezaai (800 vierk. ellen) heeft moeten betalen, tegen/4 a 4.80 vroeger. De beste zand-aardappelen worden bij menigte afgeleverd tegen ƒ2.50 a ƒ 3 per mud.
MEPPEL, 3 Nov. De aardebaan voor den spoorweg Meppel—Groningen is bijna gereed. ;De midden-halt voor Drenthe komt te Hoohalen, gemeente Beilen, op eene distantie van p. m. 9000 el van de Smilde. Men spreekt van het aanwenden van pogingen bij rijk en provincie, om van af laatstgenoemde plaats naar Beilen een straatweg aan te leggen, waarvoor de aardebaan met weinig moeite gereed is te maken en de onteigeningskosten (alles heideveld) gering zouden zijn; zeker van groot belang voor een belangrijk deel van Drenthe en Friesland, dat op de Smilde korrespondeert.
BATAVIA, 27 Sept. Omtrent een alhier te huis behoorend schip, de Sophia Louisa, gezagvoerder de Bruyn Prince, waarvan men sinds geruimen tijd geen narigt had ontvangen, worden de volgende ijzingwekkende bijzonderheden verhaald. Bedoeld vaartuig dreef handel te Koetey, en zou bij wijze van voorschot aanzienlijke uitgaven gedaan hebben ter bekoming van gutta percha en andere produkten. Na de ontvangst eener belangrijke som, wier inning veel moeite en geduld gekost had, zou het schip op het onverwachts in bet noordelijk gedeelte van Straat Macassar overvallen zijn geworden door lieden, die bepaald wisten, dat aan boord klinkende specie aanwezig was. De gezagvoerder werd weldra het slagtoffer hunner hebzucht, terwijl zijne vrouw, op het moordgeschreeuw toegeschoten, met haar kind over boord geworpen werd. Na het sneuvelen van eenige goedgezinde matrozen zocht de overige bemanning haar heil in mast en touwwerk. De onverlaten dwongen hen echter met de tromp van het geladen geweer, om naar beneden te komen en het schip naar den wal te boegseeien, Aldaar zou men van de zijde der strandbewoners tegenwerking hebben ondervonden, uit vrees voor het nederl. goevernement, zoodat men het vaartuig heeft laten zinken. Naar men verzekert, zijn de daders van dien gruwelijken moord reeds door de welgezinde bevolking uitgeleverd. Omtrent de expeditie, die van hier naar Bali vertrokken is, wordt in een partikulier schrijven het volgende medegedeeld. Het eskader bestaat uit de Brorno, de Amsterdam, de Cycloop, de Coehoorn, 9 kruishouten en het paket-oorlogschip Marie. Aan boord dezer schepen waren 1200 man infanterie met artillerie. Te Bali Loeleling gingen den 15a troepen aanland, om den vijand op te zoeken, die intusschen naar Teloengbos opgetrokken was, werwaarts de schepen nu, behalve de Cycloop, vertrokken. Den avond voor het embarkeeren stak de vijand, zoover dit gezien kon worden, alles in brand en yermoordde de bevriende bewoners, die hem in handen vielen. Zoodra de troepen aan land kwamen, moesten allereerst hutten worden opgeslagen. Terwijl men daarmee bezig was, kwam een 800 man sterke verkenningshoop opdagen, die echter geheel werd gevangen genomen; de leider werd aan boord van de Amsterdam gebragt. De kolonnekommandant, majoor Heemskerk, stelde den 8 oproerigen prinsen een ultimatum , om zich binnen 24 uren over te geven. Het antwoord was: die ons wil hebben, moet ons komen halen. Zij kwamen niet. Zondag 20 September, des morgens ten 11 ure , rukte de kolonne op. Ten 1 ure werd zij door den vijand aangevallen in het open veld. Ten 3 ure was het gevecht beslist. De vijand ruimde het veld met een verlies van ongeveer 500 gesneuvelden. De troepen maakten geen enkelen gevangene en hun verlies bestond uit 15 dooden (den 2nluitenant Stegman, 2 sergeanten, 11 europesche militairen en 1 inlandsch militair) en 3 gekwetsten.
Men verwacht nog 6000 maduresche hulptroepen. Gisteren telden wij nog geen 4000 man, en de vijand werd op 30,000 geschat. Het kan nog wel een poosje duren, eer de espeditie is afgeloopen. Het land is bergachtig en biedt den vijand overal eene schuilplaats.
---

AMSTERDAM, 5 November.
Er is nog „één groot bezwaar," dat de Kerkelijke Courant van de hervormde Synode aanvoert tegen den brief des Pausen, waarbij hij de Protestanten uitnoodigt, om wel acht te geven op het aanstaand algemeen Koncilie. Dat „één groot bezwaar," waarop zij zeer drukt, wordt ook nog wel door andere Protestanten gebezigd als het middel om den pauselijken brief met smaad geheel ter zijde te doen leggen. Wij willen derhalve daar een oogenblik bij stilstaan, om te zien hoe- Veel dat zoogenaamd „groot bezwaar" weegt, middelerwijl wij gaarne erkennen, dat voor menschen, die aiet nadenken, en bij hun beginsel van vrijheid van onderzoeken maar eenvoudig afgaan op het uiterlijk aanzien der dingen, er wel iets is, hetgeen de Kerkelijke Courant in 't midden brengt, dat hunne illuzie gaande maakt. Geven wij het geheele citaat; dan zal toen het gansche bezwaar in zijne volle 'kracht leeren kennen.
„Geen Protestant," zegt zij, „die het den Paus niet /,gaarne zal toestemmen, dat de godsdienst de grondslag is der burgerlijke maatschappij. Indien dat niet „alleen gezegd, maar ook beter toegepast werd, zou „het er in de maatschappij beter uitzien. Indien niet „eerzucht, nijd, hebzucht en wat al niet meer, in har„ten en hoofden van vorsten en onderdanen woonden, „maar godsdienst daar een plaats in had, de wereld „zou zeker gelukkiger zijn en minder in zorg en span„ning vsrkeeren, dan zij heden doet. Daar is slechts „één groot bezwaar, en de Paus heeft dat bij het schrijden van zijn brief geheel en al uit het oog verloren, „namelijk dit, dat er geen ongelukkiger landen zijn dan „de katholieke landen, dat de maatschappij zich nergens „ellendiger vertoont, dat er nergens meer verdeeldheid en „ wanorde heerscht, dan waarde katholieke eenheid zich „nog niet heeft weten op te lossen in verschillende genootschappen. Neem Italië, neem Spanje, neem Mexiko, „allen landen, die zich niet aan het Protestantismus heb„ben aangesloten, wat heeft de katholieke eenheid van „die landen gemaakt? Kan de Paus — en daar komt „het toch op aan — een katholiek, een zuiver katholiek „land aanwijzen en naar waarheid zeggen: „Zie, welken „„zegen de katholieke eenheid over de burgerlijke „„maatschappij heeft uitgestort!" Men zou althans kun„nen gaan denken, of al die zegen de vrucht der kath o„lieke eenheid was. Maar waar is dat katholieke land ?" Dit betoog steunt op [ een valsch begrip, dat vele jaren in Nederland geheerscht heeft en bij eenigen nog heerscht, alsof aan de Christelijke Kerk door haar goddelijkeu stichter dezelfde .elofte was gedaan, die door God in het Oude Testament aan het joodsche volk was gegeven. Aan het joodsche volk was door God beloofd, dat, als de Joden Hem getrouw bleven en Zijne geboden onderhielden, Hij met hen zou zijn, om hen door allen tijdelijkea voorspoed hovende andere volken te verrijken ¦en te verheffen.
In vroeger tijd heeft Nederland lieden gehad, die bij voorkeur zich bezig hielden met het Oude Testament, en het Nieuwe Testament, zoo niet geheel, dan toch grootendeels aan het Oude Testament prijs gaven, en langzamerhand het denkbeeld bij ons hebben ingevoerd , dat het nederlandsche volk in het Nieuwe Testament de plaats heeft ingenomen, die aan het joodsche volk in het Oude Testament was aangewezen, en dat het nederlandsche, natuurlijk protestantsche, volk was getreden in de belofte, door God aan de Joden gedaan. Van daar, dat nog heden is bij velen de uitdrukking „de God van Nederland" in gebruik, gelijk de Joden zeiden: de God van Israël.
Dat oud testamentiesch begrip is geheel in strijd met de leer van Christus, die niet gewild heeft dat zijne volgelingen, als de Joden, zouden blijven hangen lian het stof dezer wereld, maar hen boveu hetgeen van deze aarde is wilde opvoeren. Aan de synagoge waren eer, aanzien , rijkdom, en magt beloofd als zij, God getrouw, zijne geboden voibragt. Christus daarentegen heeft aan Zyne Kerk haat, verdrukking, vervolging, het martelaarschap voorspeld: gelijk zij Mij vervolgd hebben, zoo zullen zij ook u vervolgen. Eu tot Petrus, den Prins der Apostelen, sprekende zegt Hij: Gij zijt Petrus, steenrots, en op deze steenrots zal ik mijne Kerk bouwen, en de poorten der hel zullen niets tegen haar vermogen. Aan de Christenen is derhalve niet zoozeer tijdelijke voorspoed, dan wel verdrukking en vervolging en smaad en strijd voorspeld. Daardoor komt, dat de geschiedenis der Kerk ook is de geschiedenis van het lijden der Kerk, die altijd heeft te kampen gehad tegen den geest der wereld, die de geest der zonde is en voortdurend in opstand verkeert tegen de rots, waarop Christus zijne Kerk gebouwd heeft.
Zoo is de geschiedenis, die thans loopt, slechts eene voortzetting van den strijd, door het Protestantismus tegen de Kerk vóór 3 eeuwen aangevangen. Wij beleven thans de laatste gevolgen van dien strijd, die zijn einde nadert.
Als er thans wanorde, verdeeldheid, twist en tweedragt heerschen in de katholieke landen, dan is dat niet de schuld der katholieke Kerk, maar van hare vijanden, van de zonen van het Protestantismus, die nu eene laatste poging aanwenden om de katholieke Kerk voor eens en voor altijd uit te roeijen. Wel is waar leenen en spannen zich tot die taak lieden aan, die, inde katholieke Kerk gedoopt en opgegroeid, geen Katholieken meer zijn, maar volgelingen van het beginsel der Protestanten, minnaars van het regt van 't vrije onderzoek, zonder ooit iets te onderzoeken, en slaven van hunne hartstogten zijn geworden. Bestrijders van de katholieke Kerk, die het Protestantismus niet verzaakt, maar die het overal toejuicht, steunt en helpt, waar en zooveel het kan.
Hoe het mogelijk is geworden, dat in Italië en Spanje een toestand is geboren, die den Paus en het pausschap regtstreeks aantast, zou te lang zijn om het hier te verhalen; maar wij moeten het toch aanstippen. Het vrije onderzoek van het Protestantismus was naauwelijks door Luther verkondigd, of het werd dadelijk aangegrepen door de protestantsche vorsten, die zich gehaast hadden tot den afval van de Kerk mede te werken. Zij namen het beginsel voor zich alléén en sloten hunne volken zooveel mogelijk daar buiten. Zij maakten zich meester van de Kerk en voerden het beginsel in, dat het volk de godsdienst moest belijden van den vorst. Die toestand scheen verleidelijk, voor de vorsten, die Katholiek gebleven waren , en op hunne beurt de behoefte gevoelden om ietwat in de katholieke Kerk te gebieden.
Zij begonnen de Kerk in hare vrije werking te belemmeren door middel van het placetum regium; waardoor zij veel verhinderden tot stand te komen wat nuttig, dienstig en zelfs eenigermate noodzakelijk was. De Kerk protesteerde; maar uit vrees van erger liet zij het daarbij. Toen het Protestantismus later het filozofismus van de vorige eeuw baarde, maakten de goevernementen daarvan onder de katholieke vorsten gebruik, om een stap verder te doen en hunne katholieke onderdanen, priesters en bisschoppen zooveel mogelijk onder het bereik der regeringen te brengen en tevens zooveel mogelijk van den Paus van Rome te verwijderen. Spanje en Frankrijk en zelfs Oostenrijk waren, met behulp der vrijmetselarij, die toen voor goed optrad, aan goddelooze ministers overgeleverd, die gezamenlijk een krachtig middel aangrepen en de geheele Jezuïeten-orde vernietigden. Zij maakten zich meester van het onderwijs en bereidden het geslacht voor, dat thans in Italië en Oostenrijk en Spanje den baas speelt. De hiërarchie der Kerk werd tevens in al de katholieke landen verlamd en ontwricht en ontzet, en verloor daardoor veel van hare kracht, te meer omdat alsnu de geestelijkheid werd gevormd naar eene goevernementsleer, geheel in strijd met de beginselen der Kerk en met de eischen van de behoorlijke onderwerping aan den H. Stoel. In Frankrijk, waar de volksaard meer levendig en konsekwent is, duurde het niet lang of de groote revolutie werd geboren uit het dwaze onkatholieke stelsel, dat er ingevoerd was, en vernietigde, zooveel zij kon, niet slechts de Kerk, maar alle Christendom. De Spanjaarden en Oostenrijkers hebben zich meer langzaam en geleidelijk ontwikkeld in die verderfelijk rigting, en komen eerst nu tot hetgeen de Franschen in korte jaren uitwerkten. Maar intusschen is al wat wij thans zien niet aan de Kerk, maar aan het Protestantismus en Rationalismus te wijten, die beide in hunnó'^VÏjithdschap tegen de Kerk de katholieke vorsten en vooral hunne ministers hebben weten te winnen, om der Kerk den oorlog 'aan te doen. Ongelukkig boeten nu de Habsburgers en Bourbons voor de misslagen hunner voorouders. Nog staat de Kerk, en reeds zijn de Bourbons gevallen en waggelt het diep vernederde Huis der Habsburgers. Wij zeggen: de Kerk staat; wij mogen er bijvoegen : sterker en krachtiger dan ooit sinds eeuwen. Wat in Italië, Spanje en Oostenrijk gebeurt, is diep te bejammeren voor de ongelukkigen , die zich in het verderf laten medesiepen; maar is tevens in zooverre een zegen voor de Kerk, dat zij er door gezuiverd, vernieuwd en verlevendigd wordt. In die landen is en blijft de groote menigte overal Katholiek, en wordt er beter Katholiek door. De geestelijkheid daarentegen, wakker geschud uit eene langdurige rust, die soms wel slaap kon genoemd worden, blijft niet alleen getrouw aan de Kerk en aan de leer der Kerk, maar staat op uit de rust of uit den slaap tot wakkeren arbeid en ernstigen strijd» Zij vormt een geheel, sluit zich naauw aan den H. Stoel vast, naauwer dan 't sinds drie eeuwen ooit gezien is, en bezield door den moedigen Pius IX, di? onverschrokken het hoofd biedt aan den storm, die vooral tegen zijn zetel loeit, is zij zeker van de overwinning, en gaat zij in blijde verwachting het algemeene Koncilie te gemoet, in de onwrikbare overtuiging, dat, gelijk het algemeene Koncilie van Trente het Protestantismus gestuit heeft, nu het aanstaande Koncilie het Protestantismus begraven zal. De Kerk, al moge de Kerkelijke Courant meenen dat zij haar ondergang nabij is, staat op het punt van te overwinnen. Laat men een weinig geduld gebruiken en de gebeurtenissen afwachten, en men zal gelegenheid hebben om zich te verbazen over de levenskracht van de zoo fel bestreden Kerk, die alleen sterk is en onvergankelijk, omdat zij de belofte heeft van Christus, dat Hij met haar zal zijn tot de voleinding der eeuwen.
Bij de herstemming voor een lid van den gemeenteraad in de plaats van den heer Mr. C. Fock, zijn ingekomen 1173 biljetten van onwaarde 3. Geldig 1170 stemmen. Daarvan zijn uitgebragt op de heeren J. Boissevain 615 en P. Smidt v. Gelder 555, zoodat eerstgenoemde is gekozen.
Bij koninklijk besluit van 14 Okt. 1868, N°. 33, is op het verzoek van het bestuur der naamlooze vennootschap. De Amsterdamsche Kanaalmaatschappij, gevestigd te Amsterdam, bewilliging verleend op het afschrift der akte, houdende wijziging van art. 4 der gjatuten van die vennootschap. Z. M. heeft benoemd: tot inspecteur der registratie en domeinen van de lste klasse, L. J. van Toulon van der Koogvan de 2de klasse, M. A. J. Losgert; van de Sde '.lasso .1. A. Molhuysen; eervol ontslagen: als a__nk.-_omn.ies bij het Departement van Financiën, (_. A. _. Faber van Riemsdijk, behoudens aanspraak op wachtgeld.
---

