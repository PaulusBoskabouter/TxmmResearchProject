NEDERLANDEN. 's Gravenhage, den 20sten Februarij 1864.
24 Jan. 1864, Wu WILLE MUI, bij de gratie Gods, Koking no. 12. der Nederlanden, Prins van Oranje-Nassau, _—— Groot-Hertog van Luxemburg, enz., enz., enz. Beschikkende op een aan Ons ingediend verzoekschrift van C. H. Robbers en zes anderen, allen wonende te Nijmegen, daarbij overleggende eenige wijzigingen in de statuten der voor minder dan dertig jaren aangegane vereeniging :» de Hulpbank te Nijmegen," goedgekeurd bij Ons besluit van 25 Juny' 1862 (Staatsblad n°. 129), en verzoekende dat deze wijzigingen door Ons mogen worden goedgekeurd; Gelet op de voorschriften der wet van 22 April 1855* (Staatsblad n°. 32) in het algemeen, en op art. 8 dier wet in het bijzonder, alsmede op Ons besluit van 25 Junij 1862 (Staatsblad n°. 129); Op de voordragt van Onzen Minister van Justitie van den 23sten dezer, n°. 140, lste afd.; Hebben goedgevonden en verstaan, do wijzigingen in de statuten van de vereeniging: » de Hulpbank te Nijmegen," gelijk die in de algemeene vergadering der leden gehouden op 11 December 1863 zyn vastgesteld, goed te keuren. . . .. Onze Minister van Justitie is belast met de uitvoering van dit besluit, hetwelk met de goedgekeurde wijzigingen zal worden geplaatst in de Staats-courant. 'sGravenhage, den 24sten Januarij 1864. fa WILLEM. De Minister van Justitie , Olivier. WIJZIGINGEN in de sta'uten der vereeniging de Hulpbank te Nijmegen, goedgekeurd bij Koninklijk besluit van den 2isten Januarij 1864, n°. 12. De artikelen 6, 8, en 15 der oorspronkelijke statuten worden vervangen door de volgende: »Art. zes. Het te verleenen voorschot kan bedragen tien gulden of het veelvoud van dien, tot het hoogste bedrag van drie honderd gulden. „Art. acht. Het voorschot zal wekelijks, bij gelijke deelen van het bedrad der schuldbekentenis, terug gegeven moeten worden , beginnende de eerele aflossing drie weken of een en twintig dagen nadat het voorgeschotene is verstrekt. ,"■._• »De aflossing voor een gedeelte eener week wordt niet in ontvangst genomen. . . , ..De aflossing voor meer dan eene week te gelijk ontslaat met van de verpligte afbetaling in de volgende week. nHet bestuur heeft de bevoegdheid om van bovenstaande bepalingen af te wijken. De geheele schuld zal echter uiterlijk een jaar na het verstrekken van het voorschot behooren te zijn afgelost. „Art. 15. Degelden, bij de Hulpbank buiten bestemming, kunnen op zoodanige wijze worden belegd, als het bestuur dienstig zal oordcelen. „De bestuurders zorgen voor den noodigen waarborg. H Indien echter meerdere aanvragen om voorschotten geschieden dan door het kapitaal der Hulpbank kan verstrekt worden, heeft het bestuur de bevoegdheid ten behoeve dezer instelling gelden op te nemen." ° Mij bekend, De Minister van Justitie, Oliviek. Bii besluit van 19 Februarij , n°. 94, heeft Zijne Majesteit goedgevonden de benoeming van L. H. van Sonsbeeck, burgemeester van Sloten (Noordholland), tot secretaris dier gemeente, met Zijne goedkeuring te bekrachtigen. Bii besluit van 19 February', n°. 95, heeft Zijne Majesteit goedged d h eren mr. J. Messchert van Vollenhoven, F. van Taack en W J. E- Smissaert, die met de maand Mei aanstaande iraicranen en .•*."• Eiikswege by het Entrepotdok te Amsterdam als commissarissen van v. moeten aftreden, op zoodanig te benoemen. Bij Zijner Majesteits besluit van den 19den Februarij, n". 75 ,is benoemd tot notaris te Amsterdam mr. J. F. Wertheim, advocaat en candidaat-notaris aldaar. Bij Koninklijk tot directeur van het postkantoor te j , commies der posterijen van de lste klasse; tot directeur van het postkantoor te Zierikzee de heer R.C.Ramaer, thans commies der posterijen van de lste klasse,
tot commies der posteryen van de lste klasse de heeren P. Westenberg en W. F. K. Gouwe, thans commiesen van de 2de klasse; tot commies der posterijen van de 2de klasse de heeren jhr. J. L. S. P. van Sasse van Tsselt en 67. v:m der Vliet, thans commiesen van de 3de klasse; tot commies der posterijen van de 3de klasse de heeren W. E. C. Lans, N. J A. C. Swellengrebel, J. F. C. Roelants, W. H. Becker en C. M. Hennequin, tot dusverre surnumerairs bij hetzelfde vak van administratie.
Bij besluit van den 19den Februarij , n». 93, heelt Z. M. goedgevonden den 2den luitenant L. J. A. J. Br oman, van het wapen der infanterie van het leger in Oost-Indie, in zijnen rang en ancienneteit over te plaatsen bij het wapen der infanterie van het leger hier te lande, met bepaling dat hij bij het lste regement infanterie, waartoe hij vroeger behoorde, weder zal optreden.
---

BUITENLANDSCHE BERIGTEN. DUITSCHLAND.
De zitting van den Hannoverschen Landdag is eergisteren, den 18den, geopend. In de troonrede, die door den minister van oorlog als oudsten der ministers voorgelezen werd, beroept de koning zich op zijne deelneming aan het Vorsten congres als bewijs van zijne levendige belangstelling in de bevordering der eenheid van het Duitsche vaderland; waarna ten aanzien van de zaak der Hertogdommen gezegd wordt: ii Op dien weg volhardt de koning ook bij het aanhoudende streven om de door Z. M. steeds verdedigde regten der Hertogdommen Sleeswijk, Holstein en Lauenburg volledig te doen gelden. Gelijk Z. M. bij de stemmingen ter Bondsvergadering over deze aangelegenheid zich tot nog toe door dat beginsel heeft laten leiden, zal Hoogstdezelve, daaraan getrouw, zich ook voortaan wel is waar van alle eenzijdige handelingen onthouden, maar tevens, naast zijne pogingen tot het afwenden eener dreigende scheuring tusschen de leden van den Bond, niets verzuimen wat strekken kan om de Bondsconstitutie en met haar de zelfstandigheid van het Koningrijk met nadruk te handhaven. Zijne Majesteit is overtuigd dat hij bij die pogingen op uwe medewerking kan rekenen. De Koning betreurt het, dat het onder de bestaande omstandigheden niet doenlijk geweest is de troepen van den geheelen Duitschen Bond en inzonderheid het brave Hannoversche leger aan de schitterende wapenfeiten der Oostenrijksche en Pruissische troepen te laten deel nemen, maar neemt gaarne deze gelegenheid te baat, om ten aanhooren des lands zijne hooge voldoening te kennen te geven over de bereidwilligheid, waarmede de manschappen op de roepstem huns Konings te wapen gesneld zijn, en over de door het geheele corps in moeijelijke omstandigheden aan den dag gelegde krijgstucht."
---

DENEMARKEN.
In een bij de Londensche Morning Post ontvangen schrijven uit Kopenhagen wordt geklaagd dat Denemarken thans schier geheel alleen staat; dat het niet alleen alle hoop op krachtdadigen bijstand van buitenlandsche mogendheden heeft verloren, maar ook de gewone en regtstreeksche gelegenheden om berigten uit het buitenland te ontvangen en derwaarts te zenden. Dit zou , vreest de schrijver van dien brief, ten gevolge hebben dat Europa zich naar Duitsche berigten eene voorstelling vormt van hetgeen in Denemarken voorvalt. Hij hoopt echter dat Europa spoedig leeren zal die berigten te wantrouwen. » De Denen — zegt hij — hebben reeds genoeg van Duitsche overmagt en Duitschen overmoed te lijden; zij mogen in den zwaren strijd, dien zij manmoedig en onverschrokken voeren, wel van Duitsche logens verschoond blijven."
---

FRANKRIJK.
La France, oen Parysch dagblad hetwelk onder leiding van hooggeplaatste staatsdienaren des Keizerrijks wordt geschreven, maakt scherpe aanmerkingen op Engelands handelwyze in de Sleeswijk-Holsteinsche zaak. Na gewezen te hebben op de dezer dagen door lord Russell afgelegde verklaring dat hij bezig was te onderzoeken of Engeland door het verdrag van 1720 gehouden was aan Denemarken het bezit van Sleeswijk te verzekeren, zegt dat blad verder: » Alzoo weet het Engelsche gouvernement thans nog niet, hoe het moet handelen. Nota's heeft het niet gespaard ; het heeft tal van vertoogen en stappen gedaan, zonder te weten of het verder gaan zou dan diplomatieke tusschenkomst. Het heeft den inval van Duitsche troepen in Sleeswijk laten plaats grijpen; en thans, nu dat gewest door vreemde legers bezet is, nu er veel bloed is vergoten, nu de Deensche troepen door eene drie of vier malen zoo sterke krijgsmagt teruggedrongen zijn, nu begint het ernstig te overwegen, of het niet door de bestaande verdragshpoalingen gehouden zou zijn om het bezit van Sleeswijk gewapender hand aan Denemarken te verzekeren en om zijne handelingen in overeenstemming met zijne woorden te brengen ! ii Zoodanige verklaringen of bekentenissen zijn niet geschikt om de staatkunde van het Britsche ministerie van buitenlandsche zaken in de achting der wereld te doen rijzen. Niets heeft die staatkunde vooruit gezien, niets belet. Zij beroept zich op de verdragsbepalingen; maar wat zal zij zeggen, en wat zal zij doen, indien de Duitsche mogendheden de leer der gedane zaken daar tegenover stellen?" Omtrent Frankrijks staatkunde in de Sleeswijk-Holsteinsche zaak zegt het genoemde blad: «Er is iets wat Frankrijk niet wil, te weten: zijne grootheid, zijnen rijkdom en zijne toekomst aan den wisselvalligen loop van eenen oorlog prijs geven; zich wagen in revolutionaire ondernemingen, waardoor Europa 't onderst boven gekeerd zou worden; afzonderlijk en roekeloos tusschen beide komen in geschillen waarbij het niet uitsluitend om zijne eer of belangen te doen is; zich tot den ridderlijken maar waagzieken kampvechter maken van elke zaak die zijne medewerking inroept. i» Frankrijk is bereid zijnen degen (en men weet, hoe geducht die is) uit de scheede te halen, zoo dikwerf' zijn invloed in de raadsvergadering der staten. zijne waardigheid of zijne grenzen in gevaar kunnen komen door een feit, door eene aanranding, door eenige mogendheid, welke ook. nDoch waar zijne groote belangen niet op het spel staan, zoo als in Polen en in Denemarken, daar handelt Frankrijk enkel als Europesche mogendheid, ten behoeve der orde in Europa, in overleg met de andere gouvernementen van Europa, die even zeer belang bij het behoud van den vrede en bij de oplossing der aanhangige vraagstukken hebben; en het wil niet in de reeds zoo bedenkelijke moeijelijkheden nieuwe verwikkelingen brengen door eene ontijdige tusschenkomst, waardoor het zich bij de vorsten en bij de volken verdacht zou kunnen maken en het nationale gevoel tegen zich zou kunnen innemen. »Dan waarschuwt Frankrijk de souvereinen vriendschappelijk voor het gevaarlijke dat in den staat der zaken gelegen is ; in den naam der rede, der regtvaardigheid en der menschelijkheid noodigt het hen uit, de handen tot afwending van bet onweder ineen te slaan ; het verklaart zich bereid om met alle mogelijke middelen mede te werken tot bevestiging vanden algemeenen vrede; doch, zoo zijne stem geenen_ ingang vindt, heeft het, als in geen geschil regtstreeks betrokken zy'nde, bij Europa's hagchelijken toestand maar ééne staatkunde te volgen , te weten: tot zich zelfinkeeren, gade slaan en wachten." Een ander dagblad maakt de aanmerking dat Frankrijks staatkunde in de Deensche zaak, zoo als zij door la France wordt geschetst, in den grond, of althans in de uitkomst, weinig verschilt van Engelands staatkunde, die door la France wordt gelaakt.
---

