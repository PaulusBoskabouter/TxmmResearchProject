BIJDRAGE TOT DE KENNIS VAN NIEUWE INGEDIJKTE GRONDEN, ONTLEEND AAN DEN POLDER NIEUWLAND OP WIERINGEN.
(Met eene gesteendrukte kaart van den Polder.) DOOR H. BOSKER, (Landbouwer).
1. EEN WOORD TOT INLEIDING. Alle beginsels zijn moeijelijk , hoort men dikwijls bij wijze van verschooning inbrengen, wanneer in het begin van eenige zaak verkeerde dingen zijn gedaan. Maar zou dit spreekwoord wel altijd naar waarheid worden toegepast? Ik meen hieraan te mogen twijfelen. Of kan men het in cultuur brengen van een ingedijkten polder of droog gemaakt meer, in ons land, als iets ongewoons, als iets nieuws beschouwen? Het komt mij voor, dat voor novene dit spreekwoord hier als verschooning in rekening kan worden gebragt, zulks moet worden toegeschreven aan onvolledige overleveringen, die wij van de eerste bewerkingen en de daardoor verkregen uitkomsten van drooggemaakte meeren en ingedijkte polders bezitten. Hadden toch eenige landbouwers, die deze gronden in de eerste jaren mede hebben bewerkt, aanteekeningen gehouden van alles, wat er zoowat op het land gedaan en gezaaid werd, en zoowel van de slechte als van de bevredigende uitkomsten, en bovenal omtrent den waterstand, en dezen belangrijken schat aan ons als een erfgoed nagelaten, dan zouden wij landbouwers, voor de bebouwing van een ingedijkten polder of droog gemaakt meer, plannen kunnen maken, gelijk een architect het plan van een te bouwen huis. Of zou ons bovendien nog de benoodigde wetenschappelijke kennis van den landbouw ontbreken? . Maar waarom gaat er nog dagelijks zooveel wetenswaardigs verloren? Eerst dan, wanneer de landbouwer hoort, ziet, denkt en mededeelt, zal de landbouw worden wat hij worden kan. Ik heb mij bij het schrijven dezer bijdrage dan ook niets anders ten doel gesteld, dan de bevordering van landbouw-kennis. Mogt deze geringe poging als zoodanig worden ontvangen en gelezen, dan zal ik mij voor de moeite daaraan besteed, bijzonder beloond achten. WATERWERKEN EN WATERSTAND. Aangenomen dat men hier in den polder Nieuwland met den besten wil heeft gehandeld, en dat alle misslagen of fouten ter goeder trouw zijn begaan, dan neemt dit evenwel niet weg, dat ik mij in het belang der zaak verpligt acht, juist van de begane misslagen melding te maken, en daar de regte lijn de kortste afstand is tusschen twee punten, stel ik mij voor regt op het doel af te gaan. Nadat de polder in 1846 was ingedijkt, is men begonnen met het graven van sloot n„,g Is, en van dit oogenblik af dagteekent, ~o4deelmirsge bewerking van het land, want geen sloot noch gruppel is regthoekig door het land gegraven. leder technicus weet, dat uit een gegeven punt slechts ééne kortste lijn kan worden getrokken, en dat gevolgelijk die slooten, welke elkander regthoekig snijden, de kortste zijn in betrekking tot de oppervlakte van het land, hetwelk deze doorsnijden. Derhalve, hoe schuiner eene sloot door het land, hoe langer zij zal worden, en hoe langer sloot, hoe meer kosten voor het graven. Wordt eene sloot bij eene breedte van 3 el één el langer, dan verliest men 3 0 ellen grond; hiervoor moet de éigenaar grondbelasting betalen, en de gebruiker betaalt huur voor water in plaats van voor grond. Doch dit is niet alles. Loopt eene sloot, welke de ploegakkers overdwars snijdt, schuins door het land, dan heeft de landbouwer daarvan geen last, maar loopt eene opgaande sloot schuins door het land, dan krijgt men eene zoogenaamde fok (geer, kiel) en iedere ploeger weet, hoe lastig het fokkenploegen is. Maar zouden de landbouwers wel eens berekend hebben, hoeveel hun dat fokken bewerken kost? Gesteld, een stuk land van 300 el lengte is op het eene einde 18 el breeder dan op het andere einde; ploegt men dit land op akkers van 6 el breedte of tienmaal-oms-akkers, dat is akkers van 20 ploegvoren, dan krijgt men 3 fokken, te zamen groot 128 X 300 = 2 0 roeden 70 0 ellen. Stelt men nu, dat dit land in één zomer 3 maal wordt geploegd, en dat men verder half zooveel malen met den hakploeg en de egge moet keeren, dan zal men bevinden, dat één man met 2 of 3 paarden, op de 2 r. 70e., 6750 ellen, dus 11 uur te vergeefs heeft moeten loopen. Doch bij deze onverschoonbare fout heeft men het in den polder Nieuwland niet gelaten. Er zijn geen twee kavels in den polder, waarop de akkers even breed zijn, zelfs op één en hetzelfde kavel vindt men akkers van 12 tot 16 el. Stuurt men nu 3 of 4 ploegers te gelijk naar het land, dan rekent ieder naar den akker, zoodat gewoonlijk de smalle akkers even zooveel kosten als de breede , ofschoon de eene 12 tot 16 0 r. grooter is dan de andere. Met de egge wordt het nog erger; stuurt men eene zich zelve bewegende machine met de egge naar het land, dan kan men er 10 tegen 1 op rekenen, dat zij op de smalle akkers even zooveel malen rondgaat als op de breede , en is het verschil minder groot, dan zal de knapste zaaijer bij het zaaijen het verschil voorbij zien, en het gevolg is, dat de eene akker k of dikker wordt gezaaid dan de andere. Het houdt hiermee nog niet op. De fout wordt nog grooter. Vele akkers zijn op het eene einde 2, 3 of meer ploegvoren broeder dan op het andere. Een goede ploeger weet zich hiermede op een akker van 20 of 30 omgangen zeer goed te redden, door de ploegvoor op het eene einde iets breeder te nemen dan op het andere; doch dat neemt niet weg, dat hij, indien het verschil 3 ploegvoren bedraagt, bij eene lengte van 300 ellen, 900 ellen te vergeefs moet loopen. Gesteld, dat één ploeger 9 zulke akkers in ééne week kan ploegen, dan zal hij i3IOO el te vergeefs hebben geloopen , en dus 2 uur hebben verloren. Mogelijk zal men zeggen, ja maar, dat zijn toch maar kleinigheden; 't is waar, maar de landgebruiker moet niet uit het oog verliezen, dat hij juist gewoonlijk van de kleintjes moet leven. Dat alle waterbouwkundigen geene genoegzame kennis bezitten van de waterbouwkunde in betrekking tot den landbouw, of althans de behoefte van het land niet kennen, is hier ook maar al te zeer gebleken. Men had in der tijd aangenomen, dat de polder met betrekking tot volzee eene gemiddelde ligging had van 8 ÷ palm, doch een groot gedeelte, en wel het beste land, lag niet 8, maar 10 á 11 palm onder volzee. De bouw van den watermolen is z66danig ingerigt , dat deze het water 2.35 4- el kan uitmalen, en tot op de hoogte van volzee opmalen. Dus zou het water volgens de gemiddelde ligging des polders 2.35-0.8 = 1.55 el beneden den beganen grond kunnen worden uitgemalen, ofschoon een groot gedeelte slechts tot op 1.25 el. Hier valt dus weinig meer op aan te merken, dan dat men te weinig op het inkrimpen van den grond heeft gerekend. Doch men had eene andere fout begaan. De hoofddooten waren gegraven op 2.50 ÷ el, dus maar 11 palm dieper dan de molen het water kon uitmalen. Spoedig waren deze dus te ondiep, waardoor de molen modder en zand, in plaats van water kon vermalen, tengevolge waarvan deze veel had te lijden, en de pot onder den vijzel spoedig was doorgesleten. Hierdoor zakte de vijzel iets naar beneden, waarvan het gevolg was, dat er eenige duigen werden afgestooten, zoodat de molen het water nu niet meer 2.35 ÷, maar slechts 2 4- el of gemiddeld 1.20 en gedeeltelijk 0.9 el, beneden den beganen grond kon uitmalen. Ten einde het moddermalen geheel te voorkomen, vond men een middeltje uit. Men bepaalde een peil naar de diepte der slooten , met voorbij zien van de behoefte van het land. Men stelde vast, dat de molen, wanneer het water tot op 11 4- el was uitgemalen, des nachts kon stilstaan, en 1.7 + el werd als peil aangenomen, derhalve 1.7-0.8 = 0.9 el beneden den beganen grond, en het beste land slechts 6 palm. Doch tusschen het maximum en minimum van den waterstand was nog al een belangrijk verschil. Het gevolg was dan ook, dat het water dikwijls over een groot gedeelte van het beste land heenstreek , en dit in den zomer slechts 2 of 3 palm boven water lag. De landgebruikers bleven niettemin gerust, want men zag eene hevige tering aan voor eene ligte k oudevatting. Verder maakten de Heeren polderbestuurders nog eene leelijke misrekening. Het kanaal of de bermsloot langs den dijk heeft eene oppervlakte van 233 b. In dit kanaal werd op 1250 el afstand van het eene einde een dam gelegd. Hierdoor werd eene oppervlakte van ± 61 bunder afgescheiden, welke moest dienen tot boezem voor den molen; dit gedeelte strekte van af de sluis tot juist voorbij den molen. Het overige gedeelte van het kanaal, hetwelk eene oppervlakte had van ± 171 bunder, werd voor eene waterbergplaats of voor zooveel als een reserve-boezem bestemd. In den communicatie-dam werd namelijk een duiker gelegd, voorzien van eene schuif; wanneer nu de molen den boezem had volgemalen en de sluis wegens een te hoogen waterstand in zee niet kon spuijen, hetwelk met een noordewind meermalen en wel eens eenige dagen achtereen gebeurde—dan werd de schuif geligt , en het water in den reserve-boezem gelaten; het doel was dus goed, maar de uitkomst beviel in geenen deele. Rekent men, dat het kanaal één el diepte had beneden den beganen grond, dus 1.8 el beneden volzee, en werd nu het water tot volzee opgemalen, dan zou in het kanaal of in den reserve-boezem kunnen worden geborgen 172,500 X 1.8 =-- 310,500 kubiek ellen water; rekent men nu verder, dat bij gewoon laag water in zee 6 palm den terugweg door den duiker en alzoo door de sluis naar zee kon nemen, dan zou het water hierdoor 103,500 kubiek ellen verminderen; neemt men nu verder aan, dat er even zooveel bestendig in bleef staan, dan had men ten allen tijde 115,500 kubiek ellen water in voorraad, waarmede men den molenaar in anders ledige oogenblikken bezig kon houden. Dit water werd uit het kanaal door een duiker in den polder gelaten, en van daar weder in den boezem gemalen; keerde nu de noordewind spoedig terug, dan kon men het nogmaals in het kanaal laten stroomen; men had dus geen nood, dat de scheenen in den hals van de molen-as verroestten. De ondervinding leerde echter, dat men het niet dikwijls zoover kon brengen, om het water tweemaal te vermalen, zoodat het veelal in het kanaal moest worden opgehouden. Hierdoor had de berm van den dijk veel te lijden; ook de kaai aan de binnenzijde des kanaals zou welhaast aan onderhoud veel hebben moeten kosten, en alzoo bleek de reserve-boezem doelloos te zijn. Het boven behandelde maakt zeer zeker eene der belangrijkste gedeelten van de grondbeginselen van den wetenschappelijken landbouw uit. Nogtans zijn er vele landbouwers, die zich hiermede weinig bemoeijen , als behoorende dit, volgens hun gevoelen, aan het polderbestuur, of hoe men zulke Heeren ook moge noemen, te worden overgelaten. In zekeren zin deel ik volkomen dit gevoelen. Ik acht het hoogst billijk, dat men hun, aan wie eenig bestuur of eenige betrekking wordt opgedragen, over of in eene zaak, waarin men direct belang heeft, eene zekere mate van vertrouwen schenke. Maar wie kiest de leden van zoodanig bestuur? Is het niet de landbouwer, de belanghebbende in eigen persoon, die zijne stem hiervoor uitbrengt? Maar als de landbouwer dan geen duidelijk begrip heeft van hetgene in dezen tot zijn eigen belang strekt? Welnu! dan moet hij het maar op goed vertrouwen aan anderen overlaten ! Er zijn er immers meer, die er belang bij hebben? Ik voor mij, ik zou iederen landbouw-student aanraden zijne landbouw-studiën te beginnen met de waterbouwkunde in betrekking tot den landbouw, opdat hij leere, ook in dit gedeelte van zijn bedrijf, uit eigen oogen te zien, en opdat hij, door een ontwikkeld verstand geleid, alleen zijn vertrouwen schenke voor zooverre de orde en het verband in de maatschappij zulks vorderen. Thans zal ik overgaan tot de beschouwing van een ander gedeelte van den landbouw; intusschen zal ik gelegenheid vinden op den waterstand en de waterleiding terug te komen. 111. BEWERKING VAN HET LAND IN DE EERSTE JAREN. Nadat de slooten en gruppels in den polder waren gegraven, moest er een begin worden gemaakt met het eigenlijke landbouw-werk. In den zomer van 1847 werd besloten, om een gedeelte van het land met koolzaad, tarwe en wintergarst te bezaaijen. Hiervoor werden de vlakste stukken land bestemd, want waar de oppervlakte oneffen was, stond in de laagten water. Het beste land was nog z66 slap, dat er naauwelijks een mensch over konde gaan, doch hoop op winst gaf moed tot werken, en uit hetgeen 12*
er gedaan werd, kan men afleiden, dat het hier niet aan moed noch aan geld, noch aan vasten wil heeft ontbroken. Slechts één ding ontbrak, en dit was niets minder en niets meer dan landbouw-kennis. Indien men enkele bouwknechts uitzondert, die trouwens op een te lagen trap stonden om eenigen invloed op den gang van het werk uit te oefenen, dan kan men zeggen, dat noch het besturend, noch het werkend personeel, eenige grondige kennis van den landbouw had. De eerste valsche theorie, die in praktijk werd gebragt , was, dat men het drooge wier of zeegras en andere plantaardige overblijfsels, welke op het land verspreid lagen, op hoopen bijéén liet brengen, daarna verbrandde, en de asch op de plaats liet liggen! Men vernietigde dus juist datgene, waaraan deze nieuwe grond groote behoefte had. Aangenomen dat de grond alle voor den plantengroei vereischte voedingsstof bevatte: dat de grond in geenen deele behoefte had aan bewerktuigde bestanddeelen, die spoedig in rotting overgaan (hetgeen hier wel niet aangenomen konde worden), dan nog had men in aanmerking moeten nemen, dat de grond behoefte had aan lucht en warmte: dan zou men hebben begrepen, dat het onder- en doorwerken van eene laag plantaardige stof de werkzaamheid en ook de vruchtbaarheid van den grond zeer zou hebben bevorderd. Eene andere fout beging men door het land te vroeg aan te vatten; aan ploegen viel natuurlijk niet te denken, en men besloot het te laten spitten; dit werk werd uitbesteed tegen /35 á /40 per bunder. Daarna werd een gedeelte met koolzaad bezaaid; dit ging nog al goed. Het gezaaide zaad was spoedig zonder verdere bewerking genoegzaam met grond bedekt, doch later met de tarwe en garst ging dit zoo goed niet; men wist nogthans in die dagen veel raad, want men liet eene menigte handharken maken, en deed het graan door arbeiders onderharken. In bet voorjaar van 1848 werd het werk op gelijke wijze hervat, en het aldus bewerkte land werd met haver en zoinergarst bezaaid. Destijds ontmoette ik een der opzigters , die mij ten naasten bij het volgende verhaalde: illk kan met //die Groninger bouwknechts niets worden; stuur ik yze naar het land om te werken, dan gaan ze bij uelkander staan babbelen; ik dacht hierop een middel .te hebben gevonden, door ze ieder op een afzonuderlijk stuk land te laten werken, doch nu is het //nog erger, want nu loopen ze naar elkander toe en ngaan op den kant van de sloot zitten te rooken." nZijn die kerels dat luilappen in Groningen zoo ge',woon?" vroeg hij verder. Ik gaf hem hierop te kennen, dat ik de laatste vraag stellig ontkennend moest beantwoorden, daar ik bij ondervinding wist, dat deze knechts in Groningen werken hadden geleerd, en dat mij het eerste niet verwonderde, daar ze gewoon waren met ploeg en egge om te gaan, maar dat hun in Groningen niet geleerd was, dat men op land, waarover naauwelijks een mensch, en dus nog veel minder een paard kon loopen , granen konde verbouwen. In den oogsttijd was het land zoo vast, dat de granen met paard en wagen van het land konden worden gehaald. Hoeveel bunders in 't geheel bezaaid zijn geweest, ben ik niet naauwkeurig te weten gekomen, doch naar ik gis 250; de onzuivere opbrengst is geweest -± f 4000. Nadat het veld van de schoof was ontbloot, is men begonnen te ploegen, doch wegens de slapheid van den grond moesten de paarden op blokken worden gezet, dat is, men plaatste de voeten der paarden op borden, in de gedaante der voetzool, doch eenige duimen grooter in omtrek, aan de bovenzijde naar den voet uitgehold. Deze werden om liet kootgewricht en boven den kogel met touwen vastgebonden, en zoo moesten die arme dieren voor den ploeg loopen. Niet zelden gebeurde het dan ook, dat een of beide paarden voor den ploeg of de egge tot aan den buik of dieper in den grond zakten; men maakte dan de beenen met den spitter zooveel mogelijk los, knoopte een touw om den nek en aan den staart, en daar het in dien tijd niet aan arbeiders ontbrak, had men spoedig 8 of 10 man bijeen, om de arme dieren er uit te trekken. Men spande ze terstond weder in, op gevaar van op denzelfden dag aan eene dergelijke modderkuur te worden onderworpen. Eenige dezer lijders bezweken weldra, doch slechts om door anderen te worden vervangen. De eigenaars van ruim I gedeelte des polders bewerkten op deze wijze een groot gedeelte van hun land, hetwelk met koolzaad, wintergarst en tarwe werd bezaaid, terwijl het overige gedeelte reeds om dien tijd in de derde hand overging. De twee voorgaande eigenaars hadden zooveel klei en modder aan broek en laarzen gekregen, dat de beenen hunne diensten begonnen te weigeren. Na in den polder Groet bij Winkel veertien maanden te hebben doorgebragt, werd mij in Februarij 1849 het Bestuur opgedragen over honderd bunders land in den polder Nieuwland. Ik vond het land in een zeer slechten toestand, vooral betreffende de waterleiding. Ook bleek het mij spoedig, dat de bemaling des polders veel te wenschen overliet. Ik ben mijne werkzaamheden begonnen met eenige verbeteringen in het ontwateren van de natste plaatsen aan te brengen; daarna is al het land geploegd en met haver, zomergarst en witte mosterd bezaaid. Doch eer het land van den oogst was ontbloot, stelde ik voor alle slooten en gruppels te laten graven, de kavel-slooten op eene wijdte van 3 el en de scheidslooten op eene wijdte van 2.5 el, allen op eene diepte van 1.4 ei, en alle gruppels op eene wijdte en diepte van 1 el. Mijn voorstel werd aangenomen, en v66rdat het voor tarwe bestemde land werd geploegd, waren de gruppels gegraven en was de schotwalgrond o /er het land geslegt. In Maart 1850 waren alle slooten en gruppels gegraven en de grond uit de gruppels geslegt. Daarna is het land geploegd en met zomergranen bezaaid. Al spoedig bleek het, dat het geld, aan het graven van slooten en gruppels besteed, goeden intrest opleverde, ofschoon het doel wegens de slechte bemaling niet volkomen werd bereikt. Over het geheel stond het gewas in den polder slecht; al het gezaaide stond plekkig, waarvan enkele goed, andere matig, doch het grootste gedeelte zeer slecht. Het koolzaad beviel niet, wintergarst zuinig, van de zomergranen stond tusschen zaai- en oogsttijd veel dood op het land; men was algemeen van gevoelen, dat tarwe het best zou bevallen, hetwelk later dan ook werd bevestigd. In het geheel waren er plus minus 300 bunders bezaaid geweest; de totale onzuivere opbrengst hiervan is geweest :I f 19,346. Omtrent de bewerking en bezaaijing in 1850 valt niets merkwaardigs mede te deelen. Het schip zeilde niet meer zoo snel, als men gewoon was; er moest iets aan het een of ander defect zijn; men liet het anker vallen, doch ongelukkig raakte er een kinkel in den kabel; het anker vatte geen grond, het schip dreef op lager wal, en spoedig op strand; nadat men de lading nagenoeg had geborgen, werd de rest met het geheele vaartuig in beslag genomen. De onzuivere opbrengst der bijna geheel geborgen lading bedroeg ± f 12,900. In 1851 bleef het schip aan den ketting liggen. In Mei 1852 is de rommel verkocht, en ging alzoo in andere handen over. En hiermede eindigt het eerste tijdvak.
---

