NEDERLANDEN. 's Gravenhage, den 24sten Mei 1864.
Bij Zijner Majesteits besluit van den 22sten Mei, n°. 9, is benoemd tot Notaris binnen het arrondissement Deventer , ter standplaats de gemeente Kijssen , mr. G. Wicherlink, advocaat en candidaat-notaris te Zwolle. Bij Zijner Majesteits besluit van den 22sten Mei, n». 11, is aan mr. '• E. H. baron van Nagell, op zijn daartoe gedaan verzoek, eervol ontslag verleend uit zijne betrekking van plaatsvervangend kantonregter te Lochem. Bij Koninklijk besluit van 19 Mei, n". 38, is aan den heer G. H. Andreae, op zijn verzoek, eervol ontslag verleend uit zijne betrekking van bewaarder van de hypotheken, het kadaster en de scheepsbewijzen te Leeuwarden, behoudens aanspraak op pensioen. Bij Koninklijk besluit van 19 Mei, n°. 39, is aan den heer W. C. de Crane, op zijn verzoek, eervol ontslag verleend uit zijne betrekking van ontvanger der registratie en domeinen te Kuilenburg. Bij Koninklijk besluit van 21 Mei, n°. 55, is benoemd tot ontvanger der directe belastingen en accijnsen te Beek c. a. (Limburg) de heer R. H. L. Vrijens, thans in dezelfde betrekking te Waubach. By Koninklijk besluit van 21 Mei, n°. 56, is benoemd tot ontvanger der directe belastingen en accijnsen te Zaltbommel c. a. de heer J. 67. Coenen, thans in dezelfde betrekking te Epe c. a. Bij besluit van den 22sten Mei, n°. 18, heeft Zijne Majesteit goedgevonden, by het wapen der cavalerie te benoemen: bij het 3de regement dragonders, tot ritmeester van de 3de klasse (naar ouderdom van rang) den lsten luitenant-adjudant S. R. A. van der Meulen, van het corps ; bij het 4de regement dragonders, tot luitenant-kolonel den majoor G. H. J. Michelhojj, van het corps; tot majoor, den ritmeester der lste klasse H. del Campo, genaamd Oarnp, van het 3<Je regement dragonders; tot lsten luitenant (naar ouderdom van rang) den 2den luitenant M. W. van Wickevoort Crommelin, van het corps.
---

MINISTERIE VAN BINNENLANDSCHE ZAKEN. RIJKSTELEGRAAPH.
De Minister van Binnenlandsché Zaken, in aanmerking nemende dat de Rijkstelegraaphdienst eerlang eene verdere uitbreiding van het personeel op de kantoren zal vorderen, brengt ter kennis van de belanghebbenden: 1». Tot opleiding en oefening van telegraphisten voor de dienst van den Rijkstelegraaph wordt, na vergelijkend onderzoek, een aantal van hoogstens twintig leerlingen toegelaten, om op nader aan te wijzen plaatsen onderrigt te ontvangen. 2°. De leerlingen ontvangen eene bezoldiging van één gulden daags, en kunnen, na voldoende blijken van geschiktheid gegeven te hebben, dingen naar de betrekking van telegraphist der derde klasse, op eene jaarwedde van acht honderd gulden. 3°. Voor het vergelykend onderzoek om als leerling te worden toegelaten , moet men zich uiterlijk op den 30sten Junij 1864 bij het Departement van Binnenlandsché Znken hebben aangemeld met een op zegel geschreven adres, bevattende naauwkeurige opgaaf van naam, voornaam en woonplaats. Gelijktydig moeten worden overgelegd bewijsstukken, waaruit blijkt dat men is: a. Nederlander en geboren in een der jaren 1834 tot 1846 ingesloten b. van een gezond ligchaamsgestel en zonder gebreken, met name doofheid en bijziendheid, volgens schriftelijke verklaring, na den lsten Mei 1864 afgegeven door een erkend geneesheer, wiens handteekening door het gemeentebestuur zijner woonplaats moet zijn gewaarmerkt; c. van onberispelijk gedrag, volgens schriftelyke verklaring, na den lsten Mei 1864 afgegeven door of van wege het gemeentebestuur van des verzoekers vaste woonplaats. 4°. Het vergelijkend onderzoek, waartoe de belanghebbenden nader worden opgeroepen, zal plaats hebben te 's Gravenhage op den 18den Julij 1864. s°. De mededingenden moeten blijken geven van ervaren te zijn in: a. het schrijven van goed leesbaar schrift; b. de Nederlandsche, Hoogduitsche, Engelsche en Fransche talen; c. het maken van een opstel in eene dezer vier talen; d. de beginselen der cijferkunst met de leer der evenredigheden, die der gewone en tiendeelige breuken, de kennis der Nederlandsche maten en gewigten en het rekenen zonder feilen; e. de eerste beginselen der stel- en meetkunst; ƒ. de eerste gronden van het regtlijnig teekenen. 6". De adressen, om tot het vergelijkend onderzoek te worden toegelaten , worden buiten beschikking gehouden zoo zij <bf als ongezegeld vallen in de termen van art. 8 der wet van 3 October 1843 (Staatsblad n°. 47), öf verzoeken behelzen om ontheven te worden van ééne of meer bepalingen, hierboven onder 3 en 5 aangewezen, hetzij nopens de grenzen van den leeftijd, hetzij omtrent de vakken, waarvan de kennis wordt verlangd. 7°. Personen, vroeger vergelijkend onderzocht, doch op wie toen de keuze niet is gevallen, moeten zich, zoo zij tot het aanstaande onderzoek wenschen te worden toegelaten, daartoe op nieuw bij gezegeld verzoek schriftelijk aanmelden, met overlegging der, zooveel noodig, aangevulde bewijsstukken, overeenkomstig het gevorderde bij n°. 3. B°. Personen die reeds twee maal vergelijkend zijn onderzocht, doch op wie de keuze niet is gevallen, worden niet meer toegelaten. 'sGravenhage, den loden Februarij 1864. Van wege den Minister, De Secretaris-Generaal, 3. Schröder. De Ministervan Binnenlandsché Zaken brengt ter kennis van de belanghebbenden dat, terstond na de opening der lessen aan de polytechnische school in September 1864, gelegenheid zal worden gegeven tot het afleggen der examens A en B, vermeld in artt. 59—65 der wet tot regeling van het middelbaar onderwijs. Zij , die een dier examens wenschen af te leggen, zoowel de kweekelingen der Koninklijke Akademie tot opleiding van burgerlijke ingenieurs te Delft, als zij die elders hunne opleiding hebben ontvangen, worden verzocht daarvan vóór den Isden Augustus 1864 schriftelijke opgave te doen aan het Departement van Binnenlandsché Zaken, met duidelijke aanwijzing welk examen zij wenschen af te leggen, en of zij als kweekeling van voormelde Akademie aanspraak meenen te kunnen maken op de vrystelling, toegekend bij de laatste zinsnede van art. 93 van gemelde wet. De dag en de plaats van het examen zullen nader worden bekend gemaakt. 'sGravenhage, den 4den April 1864. Van wege den Minister, De Secretaris-Generaal, 3. Schröder.
---

MINISTERIE VAN MARINE.
De Minister van Marine brengt ter kennis van de daarbij belang hebbende, dat op den eersten October 1864 als kadet bij het Corps Mariniers kunnen worden toegelaten vier jongelingen, na behoorlijk afgelegd examen. De voorwaarden ter toelating tot dat examen zijn: «. dat de jongelingen zijn Nederlanders van geboorte; b. dat zij op den eersten Januarij van het jaar, waarin het examen plaats heeft, den ouderdom van vijftien jaren hebben bereikt en hun achttiende jaar nog niet zijn ingetreden, en alzoo zijn geboren in de jaren 184? en 18418; (*) c. dat vóór den aanvang van het examen de opgeroepen jongelingen geneeskundig worden onderzocht door eene commissie van drie leden, zijnde twee officieren van gezondheid bij de zeemagt en een burgerlijk geneesheer; d. dat bedoeld examen wordt afgenomen in de eerste dagen van September door eene commissie, door den Minister van Marine te benoemen ; en e. dat de opleiding wordt gerekend driejaren te zullen duren en kost aan ouders of voogden jaarlijks twee honderd gulden (f 2io), betaalbaar in vier termijnen: op 1 October f 50, » 1 December 50 » 1 Maart 50, t » 1 Junij 50, voor ieder studiejaar, welke gelden in mindering zullen strekken der kosten van opleiding. Verder worden geene kosten ten laste van ouders of voogden gebragt. Hiervan is alleen uitgezonderd de vergoeding van schade aan Rijkseïgendom, door de schuld of grove onachtzaamheid van een kadet toegebragt, verwaarloozing van kleeding hieronder begrepen. Ingeval een kadet, na twee jaren in dezelfde klasse te zijn gebleven, ten gevolge van gebrek aan vlijt en geestvermogens nog niet tot eene (*) In de courant van 5 April jl., n°. 81, zijn deze jaartallen fautief gesteld.
hoogere klasse kan overgaan, wordt voor het verlengd verblijf dezelfde bijdrage in vorengestelde termijnen betaald. De kadet, voor wien de verschenen termyn niet is betaald en wiens ouders of voogden op aanmaning aan de betaling niet voldoen, wordt van de opleiding verwijderd. Bij overlijden, ontslag, verlaten of verwijdering van de opleiding worden de betaalde termijnen noch geheel, noch gedeeltelijk teruggegeven, evenmin als die niet verschenen worden ingevorderd. Voor afwezigheid door ziekte of andere oorzaken wordt geen uitstel van betaling of korting toegestaan. Dat de vereischte kundigheden voor voorschreven examen bestaan in het navolgende: a. het schrijven van eene goede hand; b. kennis van de gronden der Nederlandsche en Fransche talen, ten minste zooveel, dat de adspirant zonder aanmerkelijke taal-of spelfouten deze talen kan schrijven en van de eene in de andere taal zonder grove fouten eenvoudige opstellen kan overbrengen; de allereerste beginselen van de Engelsche en Hoogduitsche talen, in zooverre dat uit die talen zeer eenvoudige opstellen in het Nederlandsch kunnen worden vertaald; e. kennis van de gewigtigste tijdperken en gebeurtenissen der vaderlandsche en algemeene geschiedenis; d. kenni3 van de beginselen der aardrijkskunde; e. de rekenkunde; hieronder is begrepen de leer der evenredigheden en der gewone en tiendeelige breuken, met toepassing op het nieuwe stelsel van maten en gewigten, wordende vooral vereischt, dat de adspirant naauwkeurig en vlug rekene: ƒ. de stelkunst tot de vierkants-vergelijkingen; g. de meetkunst tot aan de ligging en snijding der vlakken. Alleen grondige kennis van de wiskunde, blijkende uit toepassing van het geleerde binnen de grenzen van het gevorderde, zal, wanneer er meer adspiranten zijn, die aan de overige eischen voldaan hebben, dan plaatsen, van invloed op de rangschikking en derhalve og de plaatsing zijn. Ouders of voogden, die verlangen dat hunne zonen of pupillen in het jaar 1864 als kadet geplaatst worden, dienen vóór den laatsten Julij van dat jaar een verzoekschrift in aan den Minister van Marine, houdende: a. naam , voornaam, beroep, woonplaats en geboorteplaats der ouders of voogden ; b. de godsdienstige gezindheid waartoe de jongeling behoort; c. de belofte van stipte voldoening aan de bepalingen van het reglement voor de opleiding van kadets bij het corps mariniers. Bij het verzoekschrift moet tevens worden overgelegd : a. de geboorte-acte van den jongeling; b. eene verklaring dat hij gevaccineerd is of de kinderziekte heeft gehad , door een bevoegden geneesheer afgegeven. In de maand Augustus 1864 zal in de Staats-courant mededeeling worden gedaan van den tijd en de plaats van het te houden Examen. 'sGravenhage, den 4den April 1864. De Minister voornoemd, W. J. C Huyssen van Kattendijke.
---

