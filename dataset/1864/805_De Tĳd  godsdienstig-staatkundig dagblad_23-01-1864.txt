AMSTERDAM, 22 Januarij.
Naar te vreezen is zal de duitsch-deensche kwestie
; eene rigting gaan nemen, welke- op vijandelijkheden kan uitloopen. Mag men de telegrammen van de beide Vorige dagen gelooven, dan is het door Oostenrijk en Pruissen aan Denemarken gestelde ultimatum verworpen en kan men elk oogenblik verwachten dat hunne troepen Sleeswijk binnen rukken. Wat de gevolgen daarvan kunnen zijn is niet te berekenen, maar zeer zeker is het dat Duitschland bij een eventueelen oorlog al het nadeel zal gevoelen van de verschillende partijschappen waarin het verdeeld is, en die én openbare vijanden én schijnvrienden gelegenheid zal geven om hun voordeel te doen. Duitschland neemt elk oogenblik te baat om over eenheid en ridderlijkheid te praten, geeft zich altijd aan droomerijen over, die in verzen en toespraken zeer mooi klinken, en laat bij elke gelegenheid, zelfs wanneer het geheel niet te pas komt, de zwart rood gouden vlag wapperen; doch daarbij blijft het dan ook. Wanneer het echter op een gemeenschappelijk handelen voor gemeenschappelijke belangen aankomt, wanneer het noodig is . dat allen zich om die zwart rood gouden banier scharen, dan heeft alle geestdrift eensklaps opgehouden, dan verschanst ieder zich achter zijne politieke rigting en denkt slechts aan eigen voordeel. Dit is de kwaal waaraan Duitschland lijdende is, en die in onzen veelbewogen tijd en in de gegevene omstandigheden, nu men van zekere zijde meer dan ooit er op bedacht is om in troebel water te visschen, zeer gevaarlijk kan worden. Zonderling, zeer zonderling is de politieke toestand, waarin Duitschland thans verkeert, een toestand zoo geheel verschillend met die, welke nog kort geleden bestond, dat men het schier niet herkennen kan. Sprak men naauwelijks een jaar geleden van de duitsche kwestie, dan dacht iedereen onwillekeurig aan twee rigtingen, die, onder den naam Van groot-duitsche en klein-duitsche partij , lijnregt tegenover elkander stonden en op officieel politiek gebied door Oostenrijk en Pruissen werden vertegenwoordigd. Van die zijde is de duitsche kwestie op dit oogenblik niet meer te beschouwen. Ofschoon beide genoemde partijen zijn blyveu bestaan en zich scherper dan ooit afteekenen, staan die twee vijandelijke legers als do>or een tooverslag in slagorde naast elkander, en wel tegenover hunne eigene partijen, tegenover gansch Duitschland en tegenover den eerzamen duitschen Bond, die nooit iemand eenig kwaad heeft gedaan. Is het waar wat men den Duitschers verwijt: dat zij niets liever doen dan zich in kwesties verwikkelen, ten einde daardoor gelegenheid te hebben van politieke theoriën uit te kramen; dan hebben zij in den laatsten tijd eene gunstige gelegenheid gehad om hun lust bot te vieren. Men behoeft zijn geheugen geen geweld.aan te doen, om zich te herinneren hoe langen tijd de zoogenaamde publieke opinie geheel tegen Oostenrijk gerigt was. In Pruissen vooral liet men geene gelegenheid
voorbijgaan zonder de keizerlijke regering door het slijk te halen, en dat niet slechts in dagbladen, die zekere partijen dienden, maar in het openbaar, in 's lands vergaderzalen werd gezegd dat Oostenrijk eigenlijk geheel niet tot Duitschland behoorde. Zelfs ging de pruissische minister von Bismarck nog geen jaar geleden zoo ver
van aan de regering van Keizer Frans Jozef een schrij-
ven te rigten, dat veel had ,van. een ultimatum, en waarin Oostenrijk in weinig, bedekte termen in Duitschland de deur gewezen werd, zoo hij zijne politiek niet veranderde. Het vorsten-kongres te Frankfort droeg niet weinig bij om de kwesties te vermeerderen en de kloof tusschen Oostenrijk en Pruissen nog grooter te maken, en men beweerde.destijds vrij stellig, dat Koning Willem een alliantie met .Frankrijk ten nadeele van Oostenrijk had gesloten, Hoe anti-duitsch zoodanig verbond ook geweest zoude zijn, toch werd het bij voorbaat toegejuicht door de volbloed-Pruissen, die de leus „liever fransch dan oostenrijksch" niet in het hart smoren. Zoogroot was de.kloof tusschen Oostenrijk en Pruissen, en niemand dacht aan de mogelijkheid , dat korten tijd later zij gemeenschappelijk de wapens zouden opvatten, en wel tegen den wil van Duitschland. Daar sterft onverwacht de Koning van Denemarken en eensklaps krijg; alles eene andere gedaante. De duitsche Bond, die jaar in jaar uit geen andere teekeus van leven had gegeven, dan dat hij protokol op protokol stapelde over kwesties, zoo als ze alleen in Duitschland kunnen bestaan, ontwaakt eindelijk uit zijne onverschilligheid, doet stuk voor stuk zijne wapenrusting aan, laat als een echt tournooi-ridder de wapens kletteren en werpt tot ieders verbazing Denemarken den handschoen toe. Er ging een kreet van vreugde in Duitschland op, toen de Bond het heldhaftig besluit nam om zijne regien gewapenderhand te verdedigen; doch naauwelijks kon de blijdschap bekoeld zijn, of de Duitschers staken, volgens gewoonte, reeds weder tot over de ooren in kwi-sties. Zoo als wij weten is het gevolg hiervan geweest, dat thans Oostenrijk en Pruissen als bondgenooten staan tegenover de overige duitsche Staten, wel niet als vijanden, maar dan toch in eeue geheel tegenovergestelde rigting. De grieven die beide partijen tegen elkander hebben zijn niet gering, en deels van beide zijden zeer gegrond; wij hebben ze bereids meermalen besproken. Aangenomen dat de regten des hertogs van Augustenburg onbetwistbaar zijn, wat het meest algemeene gevoelen is, dan kan men het de duitsche regeringen van den tweeden rang niét euvel duiden, dat zij de politiek der beide duitsche mogendheden in tegenspraak vinden met de regten en belangen van den Bond. Van de andere zijde moet echter erkend worden, dat achter de politiek van den Bond, achter de op den voorgrond gestelde kandidatuur van genoemden hertog partij-belangen schuilen, die opgezweept worden door de progressisten, voor wie Sleeswijk-Holstein slechts een voorwendsel is. Oostenrijk en Pruissen hebben te veel ondervinding opgedaan om het o-ewi"-t hiervan over het hoofd te zien. Verwijt men Oostenrijk en Pruissen dat zij als duitsche regeringen zich aan het algemeen gezag onttrekken en voor eigene rekening gaan handelen in eene aangelegenheid die het wezen van den Bond raakt, het kan daarentegen niet ontkend worden, dat dezelfde Bond geen kracht of goeden wil toont om de onzijdigheid te blijven bewaren, waartoe hij zichzelven verpligt heeft, tot zoolang in de zaak der hertogdommen de erf kwestie zal zijn beslist. Immers, in plaats van zich bloot bij de exekutie van Holstein te bepalen, zonder de beslissing vooruit te loopen, laat het toe dat de prins van Augustenburg, die zich een groot vereerder van Napoleon noemt, zich te Kiel openlijk als hertog laat huldigen, deputaties ontvangt enz. en daarddor een nieuwen twistappel onder de vele duitsche twistappels werpt. Men moge over de zaak denken hoe men wil, het valt niet te ontkennen dat de hertog van Augustenburg in zekeren zin op dit oogenblik in Holstein min of meer in de rol treedt eens door Viktor Emmanuel in Italië uitgevoerd. Onder bescherming van een zoogenaamd onzijdig leger, doet hij alsof h;j in een veroverd land is, en de bondskommissarissen, die in last hebben zich onzijdig te houden, laten hem naar hartelust den regerenden hertog spelen. Het is mogelijk dat het binnenrukken der oostenrijksche en pruissische troepen in Sleeswijk geene bloedige botsing ten gevolge heeft, ook is het niet onmogelijk dat men nog een middenweg weet te vinden om de inlegering te vermijden , maar aangenomen dat een nootlottig schot aan gene zijde van den Eider het sein tot den oorlog geeft, hoe zal dan de houding der beide partijen zijn? Wanneer de verbonden mogendheden met de Denen slaags raken en, wat niet onmogelijk is, het hoofd mogten stooten-tegen zwedens ouden bondgenoot aan de Seine, wiens eenig' heil aan de punt van zijn degen gezocht moet worden, zal Duitschland dan nogmaals de schande beleven van zijne zonen rustig de handen in den schoot te zien leggen, wanneer een gedeelte hunner stamgenooten door vreemde overmagt geslagen worden, zoo als dit in 1859 in Italië het geval ge-weest is? Dit is inderdaad eene zeer gewigtige vraag; want hebben Oostenrijk en Pruissen, als onderteekenaars van het londensche traktaat, het regt van den Koning van Denemarken de nakoming der voorwaarden te eischen, hem daardoor opgelegd, dit is met de overige duitsche staten het geval niet; de duitsche Bond heeft geen regt op een voet gronds van het hertogdom Sleeswijk. Een schot door de bondstroepen in Sleeswijk gelost, zou in de ooren der europesche diplomaten geheel anders klinken dan een van Oostenrijk en Pruissen. Het schijnt dat men in Duitschland het gevaar dat hierin opgesloten ligt, meer begint in te zien, zelfs in Pruissenen Baden, waar men anders nog al gewoon is de zaken op haren en snaren te zetten. De meeste progressistische bladen hebben tot dusverre met- hand en tand tegen de eischen van Koning Christiaan op de hertogdommen en tegen de politieke gedragslijn van de beide duitsche mogendheden geijverd en zij doen dit nog, maar houden thans op met een kruistogt tegen Denemarken te prediken. Zelfs de Köln. Zeitung, een blad dat anders in den regel gewoon is konsekwent voort te hollen wanneer het op zijn stokpaardje zit, is sedert een paar dagen begonnen met de tengels in te houden en de kleinere duitsche regeringen ernstig te waarschuwen van zich in haren strijd met de duitsche mogendheden niet in de armen van den Bonaparte te werpen, omdat het hoogste doel van Frankrijk zal zijn bij eiken oorlog ten koste van Duitschland voordeel te behalen. Doch wij voor ons vreezen dat die waarschuwing welligt te laat komt; want, mogt het noodlottige schot tusschen Duitschland en Denemarken vallen, dan zou Napoleon, die de duitsche kwaal zeer goed kent, wel eens ongeroepen als geneesheer kunnen optreden en beide partijen den pols voelen. God geve dat zijne tusschenkomst Duitschland geene aderlating koste!
De Staats-Courant meldt het volgende: Wezel, 19 Jan. Het ijs in beweging. Rees ? 19 Jan. De Rijn heeft zich weder vastgezet... Lobith, 19 Jan. Het ijs vast. Wijk bij Duurstede, 19 Jan. Het ijs in denzelfde a toestand. Dieren, 19 Jan. Het ijs vast. Heusden, 19 Jan. Het ijs vast. Nijmegen, 20 Jan. Het ijs boven de Kraan nog vast. Overvaart met losse vaartuigen. Westervoort, 20 Jan. Het ijs vast. Overtogt met oivbespannen rijtuigen. Katerveer, 20 Jan. Het ijs vast. Kampen, 20 Jan. Het ijs vast. Grave, 20 Jan. Het ijs vast. Blaauwe Sluis, 20 Jan. Het ijs vast. 's Bosch, 20 Jan. Het ijs in de Maas vast. Keulen, 21 Jan. De Rijn benedenwaarts open tot Dusseldorf, alwaar het ijs zich reeds vroeger zette. Zoo ver de werken strekken is de rivier langs de oevers toegevroren. Het ijs heeft zich eenige voeten hoog opeen geschoven op de drooggevallen zandbanken. In den stroom is zeer weinig drijfijs. Bovenwaarts is de Rijn open tot, Kammereck; van daar tot Bingen zit het ijs vast. Langs en boven Mainz is de Rijn open tot Worms, alwaar het ijs zich weder heeft vastgezet. Arnhem, 21 Jan. Het ijs overal vast. Het water weinig wassende. Zutphen, 21 Jan. Het ijs vast.
Vreeswijk, 21 Jan. Het ijs vast. Gorinchem, 21 Jan. Het iJ3 vast,
Z. M. heeft benoemd: tot griffier bij het kantongeregt te Rotterdam, le kanton, mr. J. L. Me'.ehers; tot prezident der arrondisseraents-regtbank te Sneek, mr. M. van Heioma.
's GRAVENHAGE, 21 Jan. In de zaak van den heer A. A. B. baron van den Bogaerde c. s., eischer3, kontra de gezamenlijke erfgenamen van wijlen den heer V. G. baron van Tuyll van Serooskerken, verweerders, betreffende de reeds meermalen vermelde vordering tot schadevergoeding en?, wegens de koncessie der tinmijnen op Billiton, heeft de adv.-gen. mr. Gregory, in de zitting van den Hoogen Baad der Nederlanden vaneden, alle de drie namens de eischers voorgestelde kassatie-middelen ongegrond geoordeeld en alzoo gekonkludeerd tot verwerping van den eisch in kassatie. *- De uitspraak is bepaald op 19 Februarij e. .lc.
UTRECHT, 21 Jan. Gisteren zijn voor het eerst ook de binnenl. meteorologische tijdingen ontvangen en heeft Dr. Krec^e de zware taak aanvaard, daaruit en uit de buitenl. berigten, die hij nog van een grooter aantal plaatsen te gemoet ziet dan tot hiertoe het geval is, zijne besluiten op te maken en waarschuwingen te zenden naar de havens, indien er gevaar van storm bestaat.
— Omtrent het onheil in de Munt, waarvan wij onlangs spraken, vernemen wij, dat het smelthuis een puinhoop is. De smeltkroes was van nieuw maaksel. Van de (500 ffi zilver, dat in alle rigtingen werd weggeslingerd, schijnt een 200 tal 8? nog niet teregt. Men hoopt het echter nog te vinden, ofschoon het metaal op de onbegrijpelijkste wijze overal door en onder gedrongen is.
De telegraaf meldt heden het volgende
PARIJS, 21 Jan. In de zitting van de Wetgevende Vergadering op heden, tastte de heer Picard de wet op de algemeene veiligheid aan, volgens het besluit van 8 Dec. 1851, als makende inbreuk op de individueele vrijheid. De heer Rouland verdedigde de wet, als zijnde geboden niet alleen door de noodzakelijkheid en het gezond verstand, maar ook door de regt vaardigheid en eerbied voor de algemeene vrijheid en eindigde met de verklaring, dat de wet op de algemeene veiligheid moet gehandhaafd worden. Wat de transitoire bepalingen betreft die met Februarij 1865 expireeren, hoopt de regering dat men haar niet in de verpligting zal brengen om daarvan de verlenging te vragen. Nadat de heer Jules Favre den minister bestreden had, is het amendement tot intrekking van de wet op de algemeene veiligheid verworpen met 203 tegen 35 stemmen.
LONDEN, 21 Jan. De Times beweert en de Morning Post ontkent dat Denemarken beloofd heeft wijzigingen in de November-konstitutie te brengen. Laatstgenoemd blad berigt, dat Denemarken slechts het aanbod gedaan heeft de zaak aan den Rijksraad te onderwerpen, die echter bedoelde wijzigingen niet zal goedkeuren.
Frankrijk en Engeland doen krachtige vertoogen te Weenen en Berlijn.
WEENEN. 21 Jan. De Presse zegt dat de door graaf Rechberg bij de financieele kommissie der Tweede Kamer van den Rijksraad overgelegde stukken inhouden: de bondsprotokollen, de instruktiën aan de bondskommissarissen en een authentiek afschrift van de bepalingen van 1851—52. Verder deelde de graaf mede dat de zamenwerking van Oostenrijk en Pruissen op een formeel staatsverdrag rust en speciaal op eene militaire konventie.
MÜNCHEN, 21 Jan. De Baijerische Zeitung meldt, dat het rapport van deu heer von der Pfordtcn nopens de kwestie der successie in de hertogdommen nog niet gereed is. Dit zal eerst na vijf dagen gereed zijn. — Er bestaat plan om te Neurenberg eene bijeenkomst van afgevaardigden uit de midden- en kleinere staten te houden. Reeds zijn de eerste uitnoodigingen tot het bijwonen van^die vergadering verzonden.
ST. PETERSBURG, 21 Jan. Het officieele dagblad behelst eene keizerlijke ukaze betreffende de invoering eener provinciale en distrikts-vertegenwoordiging in Rusland , met uitzondering van de westelijke gouvernementen, van Archangel, Astrakan en Bessarabie.
BEELIJN, 21 Jan. Volgens de Nordd. Zeitung wordt hst vertrek van de oostenrijksche en pruissische gezanten uit Koppenhagen alleen vertraagd, doordien de dienst van de stoombooten gestaakt is.
De Kreuzztg. verneemt uit Frankfort, dat het kabinet van St. Petersburg aan verschillende duitsche hoven verklaard heeft, dat het, zoodra het traktaat van Londen verbroken is, aanspraak zal maken op het Gottorpsche aandeel van Holstein.
Bij kabinetsbevel heeft prins Albert Sur. last gekregen naar het hoofdkwartier van generaal Wrange! te vertrekken.
FRANKFORT, 21 Jan. Men denkt dat de bondsdag zich vereenigen zal met een voorstel der kommissie voor de sleeswijk-holsteinsche aangelegenheid, strekkende om de bondskommissarissen in Holstein aan te schrijven, de pruissische en oostenrijksche troepen aldaar ongehinderd te laten passeeren.
KOPPENHAGEN, 21 Jan. Men denkt hier dat verschillende noordduitsche staten , die zich niet vereeni°-d hebben met de verklaring van 1856, kapers zullen uitrusten. Te Hamburg zouden daarvoor fondsen bestemd zijn. — Het Follcsthing houdt zich thans bezig met diskussiën over een adres, waarin gezegd wordt, dat alle partijen op de handhaving van de November-konstitutie aandringen. Naar men zegt zou de regering verklaard hebben, dat zij het binnenrukken van vreemde troepen m Sleeswijk met kracht zal bestrijden.
DRESDEN, 21 Jan. De kommissie, door de Kamer van Afgevaardigden benoemd voor de sleeswijk-holsteinsche aangelegenheden, heeft een nieuw voorstel ingediend, luidende als volgt: „üe regering van Saksen uit te noodigen: het gezag van clen Bond krachtig te verde- AÜgee tegen elke met den Bond strijdige onderneming; stappen te doen tot onverwijlde erkenning vau hertog Frederik door den Bond; ingeval de bondsvergadering niet spoedig een besluit neemt, dan het voorstel te doen tot toelating van een gevolmagtigde van den hertog; met de regeringen der aan den Bond getrouw gebleven staten werkzaam te zijn, ten einde te verkrijgen dat onmiddellijk de bondstroepen in Holstein versterkt worden en die troepen ook Sleeswijk bezetten." Morgen zal de Kamer hierover beraadslagen.
STOCKHOLM, 21 Jan. De verwachting dat Sleeswijk eerlang zal bezet worden, heeft in alle oorden des lands op nieuw een steeds toenemende beweging ten voordeele van Denemarken doen ontstaanJAdressen worden zamengesteld, kommissiën zijn werkzaam om geld in te zamelen en vrijwilligers voor het deensche leger te werven. Zweden en Noorwegen zetten hunne krijgstoerustingen met verdubbelden ijver voort.
KIEL, 21 Jan. De //sleeswijk-holsteinsche vereeniging" heeft besloten bij het landbestuur aanzoek te doen om een verbod yan uitvoer van stroo en hooi naar Sleewijk.
— Na het vertrek van het bataljon Saksers werd de hoofdwacht door de manschap der brandweer betrokken. Morgen of overmorgen, verwacht men hier 4000 Oostenrijkers. Kolonel Duplat uit Gotha is hier aangekomen.
BEESLAU, 21 Jan. Zondag a. s. begint het vervoer van oostenrijksche troepen over den spoorweg van Breslau naar Berlijn; alle twee uren zullen extra-treinen vertrekken. Het goederen-ver voer is over den geheelen weg belemmerd.
HAMBURG, 22 Jan. Gisteren avond zijn per spoortrein te Altona aangekomen de leden der sleeswijk-holsteinsche deputatie. Op het spoorweg-station werden zij met muziek en daverende toejuichingen ontvangen. In den nacht kwamen zij, door een zeer groote volksmenigte begeleid, hier aan. In het hotel Zingy zullen zij vergadering houden.
ALTONA, 21 Jan. De bondskommissarissen hebben aan de holsteinsche en Lauenburgsche policiebeambten instruktiën gezonden, waarin o. a. gezegd wordt: Op enkele plaatsen worden pogingen aangewend, om vereenigingen tot verdediging des vaderlands op te rigten. Wij zien ons daardoor verpligt opmerkzaam te maken op de onwettigheid van zulke pogingen, waaruit zoowel in landen als in enkele gemeenten noodwendig verkelingen moeten voortvloeijen. De policiebeambten worden gelast tegen zoodanige pogingen, zoo noodig, met klem op te treden eh er dadelijk rapport van te maken. — De heer Johannsen , ambtman van Husum, naar Koppenhagen ontboden geweest, waar men hem het ministerie van Sleeswijk heeft aangeboden, is van daar teruggekeerd zonder aan het verlangen der deensche regering te hebben voldaan. De kerkmeesters van Husum hebben bij herhaling geweigerd den eed van trouw aan koning Christiaan IX te zweren.
TURIJN, 21 Jan. In het officiële blad is opgenomen een cirkulaire van den minister van binnenlandsche zaken aan de prefekten, welker inhoud hoofdzakelijk neerkomt op het volgende : Na te hebben herinnerd de middelen , in 1862 door de partij van handelen aangewend om de bevolking verkeerd in te lichten aangaande de bedoelingen der regering, en de gisting voort te brengen die het gebeurde bij Aspromonle heeft ten gevolge gehad, zegt de heer Peruzzi (de minister), dat hij eenige redenen heeft te vreezen dat dezelfde listen op nieuw zullen beproefd worden ; want van den eenen kant wordt het voornemen duidelijk, om inbreuk te maken op de bevoegdheid, die bij -de Grondwet uitsluitend aan den Koning en het Parlement is toegekend, en van den anderen kant tracht men het geloof ingang te doen vinden, dat de regering in het geheim de onwettige pogingen goedkeurt en aanmoedigt. De minister heeft besloten al die kuiperijen aan het licht te brengen en ze te bestrijden, op zoodanige wijze dat alle verkeerd begrip onmogelijk wordt. De natie kent de inzigten der regering met betrekking tot de organizatie van het inwendige staatsbestuur, alsmede haar verlangen om het land aan zijne bestemming te doen beantwoorden, Maar men moet doordrongen zijn van het besef, dat het ministerie, hetwelk vertrouwen stelt in den Koning en het Parlement, aan niemand zal toelaten inbreuk te maken op zijn gezag, en vast besloten heeft elke poging van dien aard te onderdrukken. De prefekten moeten derhalve de openbare meening voorlichten, opdat zij naauwkeurig bekend zij met de ware en onomstootelijke bedoelingen der regering. Ook behóoren zij het stiptste toezigt uit te oefenen over hen, die zouden trachten twijfel over deze bedoelingen te doen ontstaan, met het doel om onlusten uit te lokken, en dusdanige personen moeten zij aan de regtbanken overleveren, opdat de van kracht zijnde wetten op hen wor^ den toegepast.
---

