AMSTERDAM, 5 April.
Pruissen heeft van de europesche mogendheden betrekkelijk de meeste soldaten, en is de militaire staat bij uitnemendheid. Het onderhoudt een staand leger, ongeveer even talrijk als dat van Oostenrijk, ofschoon zijn bevolking niet meer bedraagt dan een groot derde van die van dat keizerrijk. Het militaire element is er dan ook zoo overwegend dat al het andere er voor moet zwichten. De reden hiervan ligt in de wording van dezen staat, zoowel als in de politieke noodzakelijkheid. Het keurvorstendom Brandenburg is slechts tot zijn tegenwoordigen rang van koningrijk Pruissen kunnen opklimmen, door zich gewapenderhand te verzetten tegen de oppermagt van de duitsche Keizers. En toen de laatste verdwenen was, en de dynastie van de Habsburgers de kroon van het heilige roomsche rijk had moeten verruilen tegen het voorzitterschap van den duitschen Bond, misgunde Pruissen haar dien voorrang nog. Het wilde minstens even groot en magtig in Duitschland wezen als Oostenrijk. Liet het laatste zijn aloude regten, zijn meerdere uitgebreidheid en aanzienlijker bevolking gelden; Pruissen ontkende aan die regten het bestaan, en wees er pralend op dat't meer duitsche onderdanen dan de Keizer had. De pruissisehe partij in Duitschland, anders gezegd de kleinduitsche, verkondigde dan ook luide dat aan Oostenrijk geen grooter gewigt in den Bond toekwam dan in overeenstemming stond met zijn zuiver duitsche landen. Voortaan diende de opperleiding der duitsche aangelegenheden aan Pruissen te worden opgedragen , en opdat het voor die hooge taak in oorlogstijden berekend zijn zou , moest zijn leger zoo talrijk wezen dat het, ook in dit opzigt, zich raet den keizerstaat zou vermogen te meten.
Den Pruissen zijn echter in den laatsten tijd de lasten , die hieruit voortspruiten niet weinig zwaar gevallen. Niet alleen drukken de kosten voor die talrijke soldaten bovenmatig op de burgers, maar daarenboven worden, uit alle maatschappelijke klassen, een aantal nijvere mannen onder de wapenen gehouden , die veel liever hun tijd aan handel, industrie of nering zouden besteden. Maar alles moet in Pruissen ondergeschikt worden gemaakt aan de hoftraditiën uit den tijd van Frederik den Grooten, die als den waren stichter van den pruissischen militairen staat mag worden aangezien, en aan de zoogenaamde politieke noodzakelijkheid om aan Oostenrijk gelijk te worden, of het zoo mogelijk te overschaduwen.
De parlementaire strijd der laatste jaren in de berlijnsche Kamers nam dan ook zijn oorsprong uit de ontevredenheid der bevolking, welke het militaire element ingekrompen wilde hebben, en den bepaalden wil des Konings, die, getrouw aan de overleveringen van zijn stamhuis en soldaat in zijn hart, daarvan niet wilde hooren , en het leger eer vermeerderde dan verkleinde. Nu behoort men te erkennen dat de parlementaire oppozitie zich van den volkswensch slechts bediende om te beproeven de regering in handen der revolutionnaire partij te spelen. Ware haar dat gelukt, zij zou van haar cheval de bataille zijn afgestapt; want die partij wenscht even vurig als het hof dat het pruissisehe leger op zijn tegenwoordige; grootte blijve, en de zucht om tegen Oostenrijk op te wegen is bij haar vooral niet minder sterk. Wat haar hinderde is dat die ontzaggelijke militaire magt in de handen blijft van een alles behalve revólutionnair gezind vorst, eu in gegeven omstandigheden tegen haar gekeerd kan worden. Wat zij .zou willen is zelve over,die magt te beschikken.- De .strijd tusschen deze partij, die bijna al de stemmen, in de Tweede Kamer, bezat, en de regering, welke op de.Eqrste Kamer en. Den-staf van het leger,, hoofd-, zakejijk uit edelen zamengesteld, steunde, was, zooals men w eet, allerhevigst. Voorden hardnekkigen en talentvollen minister van Bismarek, die van gee» inschikkelijk-: heid wilde; weten, was de Sleeswijk-holsteinsahe kwestie; dauiook een zeer. Ow elkome afleiding. Nu zou hij op het oorlogsveld kunnen bewijzen waartoe al die generaals en officieren en dat legio soldaten ,-, over wier noodzakelijkheid hij zoo vele redevoeringen beeft' uitgesproken ,' i'
moesten dienen. Ook hij nam zijn toevlugt tot een politiek , die in Europa hoe langer hoe meer in zwang komt. Hij trachtte aan binnenlandsche moeijelijkheden te ontgaan, door naar oorlogsroem in het buitenland te streven. —. - ..
De Oostenrijkers gaven hun eigenliefde aan het welslagen der gemeenschappelijke zaak ten offer. Aan Oostenrijk behoorde het opperbevel, krachtens zijn voorrang in den Bond. Het stond dat regt gewillig af. Hier gold het een zuiver duitsche aangelegenheid. De oostenrijksche regimenten telden voor verreweg het grootste getal, Hongaren, Sla wakken, Polen, Kroaten, ja zelfs Italianen in hun gelederen, en Pruissen bragt enkel duitsche manschappen in het veld. De oostenrijksche veldheer zou met zijn bont mengelmoes van soldaten zich te onderwerpen hebben aan den pruissischen, den bekenden maarschalk von Wrangel. .En om nog meerderen.glans aan Pruissen bij te zetten, namen twee prinsen van den bloede in den staf van het verbonden leger plaats. Onder elk opzigt had het kabinet van Berlijn zorg gedragen dat aan Pruissen de eerste rol in het militair drama werd toegedeeld.
Maar nu komt het oogenblik dat het pralen en het vertoon van. magt een einde moet nemen en voor daden plaats maken. Wat zien wij van den aanval bij Missunde af tot nu toe? Dat als er klop wordt gegeven dit altijd nederkomt op de zuiver duitsche troepen van von Wrangel, terwijl de Hongaren, Kroaten, Slawakken, Polen en Italianen van den oostenrijkschen generaal von Gablentz de eer wegdragen van elk gelukkig wapenfeit. Eu toch heeft von Wrangel als opperbevelhebber het in zijn magt om de legerkorpsen zoo te verdeelen , dat ook zijne " landslieden gelegenheid hebben om te toonen wat zij vermogen. Trouwens het heeft hun aan die gelegenheid niet ontbroken, maar tot dusverre zijn zij zoo weinig geslaagd dat de vraag geopperd is , en op goede gronden , of de Denen niet reeds lang hun vijanden terug zouden hebben gedrongen, als de Pruissen hen zonder hulp der Oostenrijkers bevochten hadden.
Bij de vele incidenten, die de duitsch-deensche kwestie oplevert, is dit niet het minst opmerkelijke. Het is in Duitschland-een hebbelijkheid geworden te zingen en te juichen over. de grootheid der duitsche magt en de onwederstaanbare kracht van den duitschen moed. Naar die liederen en toasten te , oordcelen , in de laatste jaren bij elk feestmaal der Vereine in zwang, zou Duitschland het alleen tegen half Europa durven opnemen, en beschouwen de tegenwoordige Duitschers zich als waardige afstammelingen van Arminius. Bij die geestvervoering behoorde dat met geringschatting op Oostenrijk werd nedergezien. Het oostenrijksche leger telde niet mede: er waren daar geen duitsche bestanddeelen genoeg in. Het zou een weldaad voor Duitschland wezen als Oostenrijk buiten den Bond trad, en de overige staten zich hechter bijeenvoegden onder de hegemonie van Pruissen. Dan zou Europa wonderen zien!
Wat tot dusverre op het oorlogstooneel voorviel, is allezins geschikt om den overmoed der klein-duitsche partij eenigzins te breidelen, en haar voor goed te overtuigen dat Oostenrijk een bondgenoot is, wiens bijstand gewaardeerd mag worden, en dat Pruissen, a;vorens het gemeenschappelijk vaderland tegen ecu groote mogendheid, Frankrijk bij voorbeeld, te willen verdedigen, wel eerst het bewijs mogt leveren van opgewassen te zijn tegen, een kleine, kloekmoedige natie als de Denen. Die partij ontvangt in Sleeswijk ..en Jutland- een les., welke zij reeds lang verdiend heeft,.hoewel wij er,niet voor durven instaan dat zij er haar voordeel made zal doen.
. Wat den heer.-von Bismarpk- betreft, die lord Palmerston niets toegeeft in de; vaardigheid om parlementaire onbeschaamdheden te zeggen, deze zal toch moeite hebben zich in de Kamer te verdedigen, indien een of ander lid hem daar mogt vragen, waaruit hn die voortreffelijke organizatie van het pruissisehe leger is gebleken ? welke hij steeds tegen o.ver de aanvallen der oppozitie met zooveel klem heeft in bescherming genomen. Welligt zal hij te kennen geven dat Pruissen in kwantiteit: zijn leger moet hondes «00 als het is, juist pmdat de ondervinding geleerd heeft dat de kwaliteit te we«. schen overlaat.
Tot hoeveel kabinet- en bureau-arbeid in onzen tijd diplomatieke -kwestiè'n aanleiding geven, blijkt uit de volgende omstandigheid. Door de engelsche re* gering zijn zijn aan het Parlement een nieuwe reeks van depêches overgelegd, betrekking hebbende op de zaak van Sleeswijk-Holstein. Deze depêches loopen van 23a Januarij dezes jaars tot 26 Maart, en omvatten dus eelt tijdperk van slechts twee maanden. Desniettemin beslaan zij 820 bladzijden van het Blue-book, en zijn 1215 in getal.
Naar men verneemt, zal eerstdaags een gedeelte van den ontworpen spoorweg van Amsterdam naar Zutphen worden afgebakend, namelijk het gedeelte van Amsterdam tot Soest (provincie Utrecht). De weg zal van Amsterdam uitgaan nabij de Muiderpoort, loopende verder langs Muiden en aldaar de rivier de Vecht overgaan; dit zal de éénige brug yan aanbelang zijn, die moet worden gelegd; men is voornemens die even als de Vechtbrug van den Centraal-spoorweg bij Utrecht te maken; vervolgens zal hij langs Weesp regt aan op Hilversum loopen en bij Soest aan den Centraal-spoorweg aansluiten.
Van Weesp naar Soest is de nieuwe spoorweg gemakkelijk te maken, dewijl de grond aldaar vast is, en, behalve evengemelde brug, de duikers en zoogenaamde kustwerken van geene groote beteekenis zijn, zoodat op de spoedige voltooijing van den spoorweg kan worden gerekend, te meer, omdat de onteigeningen van Weesp tot Scest weinig bezwaar zullen opleveren.
Voor de verlenging dier lijn tot Zutphen wordt nog een voorloopig onderzoek ingesteld. Sommigen willen weten dat die lijn van Soest op Amersfoort (Centraalspoorweg), langs Stoutenburg op Barneveld en van daar op Zutphen zal loopen.
Z. M". heeft op zijn verzoek eervol ontslagen: als plaatsvervangend kantonregter te Middelburg, 11. Kokker; ontslagen als konsul der Nederlanden voor Algerië, H. Stuckle'; mr. A.Loudon vergund het aannemen der versierselen van officier der orde Tan het Legioen van Ker, hem door Z. M. den Keizer der Franschen geschonken..
De prijzen van het Vee, besteed ter markt van gisteren, waren als volgt: Rundereu, wegende 650 ffi, lste kwal. ƒ2lO, 2de kwal. ƒ170; idem weg. 600 ffi, lste kwal. ƒ 190, 2de kwal. ƒ150; idem weg. 550 ffi, lste kwal. ƒl7O, 2de kwal. ƒ 130. Melk- en Kalfkoeijen ƒBO a ƒl7O. Schapen ƒ26 -ƒ34. Varkens 38 a 49 Ct. per Ned. ffi.
VLISSINGEN, 2 April. Prins Napoleon is gisteren avond met zijn jagt alhier aangekomen. Hij reist onder den naam van graaf van Meudon, heeft heden de werf alhier bezocht, en is vervolgens met een gevolg van acht personen naar Middelburg vertrokken, alwaar hij de verzameling oudheden op het raadhuis heeft bezigtigd, zonder zich echter bekend te maken. Vandaar teruggekeerd is de prins naar Antwerpen vertrokken.
HOORN, 2 April. Hoogste graanprijzen. 14 mudden Gerst/6.25 per mud; 43 m. Haver/ 5.25 ; 60 m. Mosterdzaad/19; 36 m. Kar.veizaad ƒ 15.75; Bruine boonen ƒlO ; Paarden dito ƒ7; 3 m. Groene Erwten ƒ9. 2050 Kopboter per Ned. f» ƒ 0.90 tot/LO5. 120 Kippen a, ƒ0.55 tot ƒ1.25 per stuk. 16,300 Kipeijeren ri ƒ2.40 tot ƒ2.50 per 100 stuks. 8200 Eenden eren a, ƒ2.75 tot ƒ2.80 per 100 stuks. De prijzen van het Vee waren als volgt: 7 Paarden ƒ45 tot ƒlB5 per stuk; 9Koeijen/120 tot ƒ 160; 63 Kalveren ƒ3 tot ƒ6.50; 82 Schapen ƒ 9.50 tot/ 26; 200 Varkens ƒ7 tot ƒ3l; 9 Zeugen ƒl6 tot/46; 310 Biggen ƒ3 tot ƒ6.50.
LEIDEN, 1 en 3 ApriLßoter: lste kwal. ƒ1.15 tot ƒ1.25; 2de. kwal. ƒ1.05 tot ƒ1.15 per Ned. ffi.
BATAVIA, 27 Febr. Betreffende de overstroomingeu in de rezidentie Tagal wordt het volgende gemeld: Door de menigvuldige regens steeg de Kali-Gong tot ecu hoogte, welke ten gevolge had, dat de meeste dessaas zoomede vele erven, in den omtrek van zes palen van de hoofdplaats overstroomd werden. De schade hierdoor veroorzaakt, is nog niet bekend. De nieuwe brug te Bandjaran is weggeslagen, als ook de oude, welke daar naast lag. Ook in de nabijheid van den passangrahen, te Kagok, is een groote brug vernield, alsmede de onlangs daargestelde noodbrug te Maribaja. De groote weg en de weg naar Banjoemaas zijn op onderscheidene plaatsen overstroomd, en hebben daardoor veel geleden. Ook in de adsistent-rezidentie Pamalang hebben de vele regens en bandjirs een niet onbelangrijke schade veroorzaakt. Het noodige wordt intussehen verrigt, om de schade zoo spoedig mogelijk te herstellen. Het water, dat ten 9 ure des avonds weder uit de hoofdplaats was weggestroomd, liet een laag slib en modder na, die op sommige plaatsen den grond ter hoogte van een voet bedekte. De Europesche ingezetenen, in wier huizen het water 2 voet hoog had gestaan, hadden de wijk genomen naar de woningen van den rezident en den regent. Door de onderling verleende hulp heeft men geen verlies van menschenlevens te betreuren gehad; de aan de veldgewassen aangerigte schade was nog niet bekend. De passage voor rijtuigen beoosten en bewesten Bezoekie was gestremd, en ter plaatse van de weggeslagene bruggen zal de overvoer met vlotten moeten geschieden. Ook is de weg van Bezoekie naar Tempora geheel versperd door aangedrevene boomstammen en bamboesstruiken. Behalve de hoofdplaatst, heeft ook de afdeeling Panaroekan veel te lijden gehad door zware overstroomingen, waardoor verscheidene groote bruggen en duikers werden weggeslagen of beschadigd. Hieronder behoorde ook weder de sedert 1863 tot twee malen weggeslagene brug over de Tjipoeri. Bij dit alles zijn op de kust dezer rezidentie door het onstuimige weder een aantal handelspraauwen verongelukt en hadden er aanzienlijke verliezen aan koopmansgoederen plaats.
De telegraaf meldde gisteren het volgende: MARSEILLE, 2 April. De pakketboot van Konstantinopel , welker aankomst wegens den storm was vertraagd, is thans hier gearriveerd. Volgens de medegebragte berigten was de bevolking van Bagdad aan het muiten- geslagen tegen Namick-pacha, ex-goeverneur van Djeddah, tijdens de daar gepleegde moorden. De troepen hebben de beweging bedwongen, maar de gisting duurt voort. Men beweert dat hierbij persische invloed in het spel is, met het doel om het gewest van Turkije los te maken. De Sultan gaat niet naar Tunis, ln het arsenaal wordt een flotilje gereed gemaakt, bestemd naar de Adriatische-zee. De gepantserde scheepsmagt wordt met spoed uitgebreid.
— 4 April. Een ooggetuige verklaart, dat op de kust bij Marseilie, wijk Montredon, een flesch gevonden is, waarin een briefje was van den volgenden inhoud: „De Atlas heeft op een rif gestooten; ons in eene gewone boot. Wie dit briefje vindt, bidde voor ons." Het briefje is onderteekend en zal in handen van de autoriteit gesteld worden.
LISSABON, 4 April. De Cortes zijn verdaagd tot 14 Mei. Er heerscht eene groote oppositie tegen de door den Koning voorgenomen reis naar het buitenland.
Een oostenrijksch eskader komt op de Taag. LONDEN, 4 April. Lord Palmerston heeft in het Lagerhuis, op een interpellatie van den heer Osborne, verklaard, dat al de onderteekenaren van het traktaat van 1852 toegetreden zijn tot de konferentie. De duitsche bondsdag heeft evenwel nog niet geantwoord op de uitnoodiging. De minister verklaarde verder dit de eerste pogingen der konferentie zullen strekken om den vrede te herstellen. De regering heeft het niet raadzaam geacht een bazis, waarover men diskussieeren zou, vast te stellen. De wapenstilstand is niet aangenomen.
. SOUTHAMPTON, 4 April. Garibaldi is tegenwoordig geweest op een talrijke bijeenkomst, die in het stadhuis alhier heeft plaats gehad. Hij heeft bij die gelegenheid zijn d<mk en zijn sympathie betuigd aan de engelsche natie, onder verklaring dat zij voor altoos aanspraak "heeft op de dankbaarheid der italiaansche natie.
NEW-YORK, 23 Maart. De luitenant.generaal Grant is te Washington aangekomen. Generaal Lee (der Zuidelijken) heeft een aanval gedaan op de armee der Potomac. Men verwacht een aanval der Zuidelijken op Norfolk. De kapitein van het alhier gearriveerde schip Howard rapporteert den 16n dezer gezien te hebben een schip, gelijkende op het italiaansche gepantserde fregat Be Galantuomo, waaromtrent vermoeden .van.schipbreuk.bestaat. Het door hem geziene schip scheen avarij te hebben, doch het gaf geen noodsignaal.
SHANGHAE, 23 Febr. De majoor Gordon zal met zijne troepen weder spoedig deelnemen aan de krijgsoperatiën.
DRF.SDEN, 4 April. Het Dresdener Journal deelt een telegrafische dépêche uit Londen mede, inhoudende dat ook Denemarken thans officieel heeft verklaard, het voorstel tot een konferentie zonder wapenstilstand en zonder vooraf bepaalden grondslag aan te nemen.
Oostenrijk schijnt besloten te hebben om Venetië in staat van beleg te verklaren. In zuidelijk Tyrol worden bij voortduring uitgebreide maatregelen van voorzorg genomen; de vestingen, bijzonder Kufstein, krijgen sterke garnizoenen. De bergpassen worden zorgvuldig bewaakt.
Tijdingen van de roumanische grenzen doen voor een opstand vreezen. De militaire gouverneur van Zevenbergen heeft uit Weenen last gekregen om voorzorgen te nemen, ten einde deze provincie voor een overval te waarborgen. Op de grenzen van Wallachije wordt een aanzienlijke krijgsmagt bijeengetrokken.
GRAVENSTEIN', 3 April. Gisteren ten 2 ure is het beschieten der vesting begonnen; het heeft tot 7 ure geduurd. Gedurende den nacht zag men bij tusschenpoozen vlammen opstijgen, waarschijnlijk uit de barakken des vijands. Het verlies is onbeduidend.
KOPPENHAGEN, 31 Maart. Krachtens uitspraak der bevoegde autoriteit zijn de opgebragte schepen Dienstag, President Blumenthal en Vorwarts, met ladinc en den geheelen inventaris voor goeden prijs verklaard. Het Dagbladet van gisteren bevat een berigt, betreffende demonstratiën, die in Finland, ten gunste van Denemarken hebben plaats gehad.
— 3 April. Officieel wordt gemeld, dat het bombardement van Sonderburg heden voortduurt. Op verscheiden punten der stad is brand uitgebroken, ook zelfs in de door den vijand bezette batterijen. De geavanceerde deensche gardes zijn gedurende den nacht herhaaldelijk aangevallen.
— 4 April. Het bombardement van Sonderbrug heeft opgehouden. Bijna het derde gedeelte der stad is vernield. Ook den laatsten nacht werden de deensche voorposten dikwijls aangevallen.
SONDERBURG, 2 April Sedert drie uren heeft een verschrikkelijke kanonnade plaats tuschen onze liniën en de geavanceerde liniën van den vijand, te Broacker. De vijand heeft! de stad zonder voorafgaande waarschuwing beginnen te beschieten. De kanonnade duurt voort. De nacht is donker en regenachtig.
HAMBURG, 4 April. In de Hamb. Nachr. komt een berigt voor uit Kopenhagen, volgens hetwelk Denemarken bepaald heeft besloten, om alleen op den grondslag van het traktaat van 1852 te onderhandelen.
Volgens koppenhaagsche bladen zal Denemarken op de konferentie door den minister van Buitenl. Zaken , den heer Quaade, vertegenwoordigd worden.
SUEZ, 3 April. Uit Melbourne zijn berigten ontvangen van 24 Febr., inhoudende dat de oorlog op Nieuw- Zeeland wordt voortgezet. De inlanders hebben hunne strijdkrachten te Pikópiko gekoncentreerd. Zij zijn aldaar van alle kanten ingesloten door de troepen van generaal Cameroons, die voornemens is hen door hongersnood tot overgave te noodzaken.
TRIEST, 2 April. De formeele annexatie der lonischeeilanden zal den 28sten dezer plaats hebben. Een oproerig batailjon te Missolunghi is ontbonden. Prins Couza heeft op de missive van den grootvizier geantwoord, dat hij de kwestie der kloostergoederen aan de beslissing eener konferentie wil overlieten.
GIBRALTAR, 2 April. De oostenrijksche schroefkoryet Dandolo, (alhier van Malta gearriveerd), heeft bevel ontvangen om naar de Adriatische zee terug te keeren. :. -,
ROME, 4 April. Heden morgen heeft de Paus zich naar de kerk op de plaats Minerva begeven, ter viering vandepontifikale Mis b;j gelegenheid van het feest van Maria Boodschap. Z. H. heeft op zijn weg naar de kerk de ondubbelzinnigste blijken van deelneming van de talrijk zaamgevloeide menigte ontvangen.
TURIJN, 4 April. Uit Corfu is berigt ontvangen, dat aldaar het eerste nommer is verschenen van een dagblad , genaamd Incendiare. Het volk heeft zich schuldig gemaakt aan gewelddadigheden voor het huis van een engelseh onderwijzer. Er bestaat vrees voor nieuwe ongeregeldheden. Intussehen wordt Koning George er verwacht, om persoonlijk de zitting der ionische Kamer te openen. •- ¦
De telegraaf meldt heden het volgende:,.,-.. PARIJS, 5 April. De Moniteur meldt dat prins Napoleon, thans te Antwerpen, geenszins voornemens is naar Zweden te gaan. Het officieele blad verklaart vervolgens, dat de France kwalijk onderrigt was, toen zij melde dat ten vorigen jare in Engeland de verjaardag van den slag bij Waterloo is gevierd. Sedert eenige jaren geschiedt dit in Engeland niet meer.
LONDEN, 5 April. Volgens de Daily News bestaan er nieuwe moeijelijkheden, die aartshertog Ferdinand Maximiliaan nog beletten de mexikaansche kroon aan te nemen, zoodat diens vertrek weder is uitgesteld. De meeste bladen betreuren het ontslag van den heer Stansfeld.
---

