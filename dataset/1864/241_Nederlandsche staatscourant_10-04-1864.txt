NEDERLANDEN. 's Gravenhage, den 9den April 1864.
(Staatsblad n°. 15.) BESLUIT van den 30sten Maart 1864, regelende de vergoeding voor reis- en verblijfkosten van den directeur van 'sßijks veeartsenijschool en de leeraren bij die inrigting. Wij WILLEM ID, bij de gratie Gods, Koning der Nederlanden, Prins van Oranje-Nassau, Groothertog van Luxemburg, enz., enz., enz. Op de voordragt van Onzen Minister van Binnenlandsche Zaken, van den 12den Februarij 1864, n°. 199, lste afdeeling; Gezien het advies van Onzen Minister van Finantien, van den lOden Maart 1864, n». 9, R. IL; Den Raad van State gehoord (advies van den 29sten Maart 1864, n°. 4), Hebben goedgevonden en verstaan, den directeur van 's Rijks veeartsenijschool en de leeraren bij die inrigting, ten aanzien der vergoeding voor reis- en verblijfkosten, ook wegens voor 'sßijks dienst reeds gedane reizen, te rangschikken, den eerstgenoemde in de tweede klasse en de laatstgenoemden in de derde klasse van het tarief, vastgesteld bij Ons besluit van 15 December 1849 (Staatsblad n°. 62). Onze Minister van Binnenlandsche Zaken is belast met de uitvoering van dit besluit, dat in afschrift wordt medegedeeld aan den Raad van State en aan de Algemeene Rekenkamer en dat in het Staatsblad geplaatst wordt. , 'sGravenhage, den 30sten Maart 1864. WILLEM. De Minister van Binnenlandsche Zaken, Thorbecke. Uitgegeven den zevenden April 1864. De Minister van Justitie, Olivier.
Bij besluit van 7 April, n°. 63, heeft Zijne Majesteit goedgevonden, aan mr. M. Donker, op zijn verzoek, eervol ontslag te verleenen als burgemeester der gemeente Wormerveer.
---

MINISTERIE VAN FINANTIEN.
De Minister van Finantien maakt bekend, dat de openbare verkoopingen van domeinen van den Staat voortaan zullen gehouden worden op de volgende bij Koninklijk besluit van 25 Maart 1864, n°. 63, vastgestelde voorwaarden: Art. 1. De verkoop wordt gehouden op de wijze door het plaatselijk gebruik aangenomen (1) en in bijzondere voorwaarden nader omschreven. Het bedrag en de betaling der trek-, strijk-of hooggelden wordt insgelijks in de bijzondere voorwaarden naar plaatselyk gebruik geregeld. Art. 2. Alle geschillen, bij gelegenheid der veiling of der toewijzing met betrekking daartoe ontstaande, worden door den aldaar tegenwoordigen ambtenaar der registratie en domeinen beslist; een ieder moet zich aan zijne uitspraak onderwerpen. Art. 3. De goederen worden afzonderlijk en voorts in zoodanige massa's geveild, als in het aanplakbiljet ofin den catalogus is aangewezen. Eene massa wordt alleen dan toegewezen, wanneer er meer voor is geboden dan voor de afzonderlijke kavels. Art. 4. De bij de finale toewijzing tegenwoordige ambtenaar der registratie en domeinen wijst de goederen, voor welke zooveel als of meer dan de geschatte koopwaarde geboden is, dadelijk toe. Art. 5. Een ieder, die de vereischten bezit om kooper te zijn, kan voor een lastgever koopen, mits zulks geschiede zonder splitsing van den koop en de lastgever al de vereischten hebbe om kooper te wezen. Degeen, die voor een lastgever koopt, moet dit dadelijk bij de finale toewyzing te kennen geven. Binnen drie dagen daarna doet hy opgave van zijn lastgever by eene verklaring, te passeren voor den notaris ten wiens overstaan de verkoop is gehouden. Die verklaring wordt onder het proces-verbaal van verkoop gesteld en door den lastgever bekrachtigd. Indien deze bij het passeren dier verklaring niet tegenwoordig is, geschiedt de bekrachtiging te zijnen koste bij notariële acte, welke de lasthebber binnen veertien dagen na den dag van den verkoop moet bezorgen bij den ontvanger die de veiling gehouden heeft. Ingeval aan eenig gedeelte van dit artikel niet wordt voldaan, wordt de lasthebber aangemerkt als kooper voor zich zelven en is hij als zoodanig met zyne borgen jegens den Staat verbonden. (I) In één of twee zittingen, naar plaatselijk gebruik.
Art. 6. De koopers, zoowel die voor eenen lastgever als die voor .zich zelven koopen, moeten tot zekerheid der nakoming van hunne verpligtingen en van die huns lastgevers dadelijk stellen twee gegoede borgen, ten genoegen van den bij de toewijzing tegenwoordigen ambtenaar der registratie en domeinen. Deze borgen zijn hoofdelijk aansprakelijk voor die verpligtingen en doen afstand van de voorregten van uitwinning en schuldsplitsing. Bij gebreke van de vereischie borgstelling is de verkoop van regtswege nietig en de in gebreke gebleven kooper, als schadeloosstelling, aan den Staat verschuldigd een twintigste van het bedrag van den koopprijs. De door hem gekochte kavel wordt terstond op nieuw geveild. Art. 7. Wanneer een kavel door verseheiden personen wordt gekocht, is ieder van hen, als principale kooper, hoofdelijk jegens den Staat verbonden. Art. 8. De koopers treden in het genot der goederen dadelijk met den dag der finale toewijzing. Zij aanvaarden de goederen in den toestand waarin zij zich bevinden , zonder dat de Staat wegens eenigen misslag in de opgegeven maat of in het opgegeven bedrag der pacht of opbrengst, grondbelasting of waterschapslasten aansprakelijk is, en zonder dat voor het een of ander eenige korting op den koopprijs kan worden gedaan. De koopers worden door de daad der uitloving geacht met het goed en met alles wat zij als eigenaars behooren te weten volkomen bekend te wezen. Art. 9. De goederen worden verkocht zoo en in dier voege als zij door den Staat zijn bezeten, met al de daarbij behoorende en daarin gevestigde heerschende en lijdende erfdienstbaarheden en met geen ander verband, tiend, grondrente of'jagtregt bezwaard dan bij iederen kavel is opgegeven. Art. 10. Ingeval goederen, in massa verhuurd of verpacht, bij gedeelten aan onderscheiden koopers verkocht worden, is ieder kooper geregtigd tot zoodanig deel der huur- of pachtpenningen, als bij eiken kavel in den catalogus is aangewezen. ' Art. 11. De koopers kunnen geene andere bewyzen van eigendom vorderen dan eene expeditie van de acte van verkoop, die hun tegen recu kosteloos wordt uitgereikt. Zy kunnen te hunnen koste afschriften of uittreksels laten maken van de huur- of pachtcontracten, die bij het bestuur der registratie en domeinen of in openbare protokollen voorhanden zijn. Art. 12. De huur- of' pachtpenningen, verschijnende na den dag der toewijzing, worden door de koopers geïnd. Deze keeren echter vóór of op den achtsten dag na den verschijndag aan den ontvanger, tot wiens kantoor het verkochte goed behoort, zoodanig gedeelte uit, als evenredig is tot het aan den dag der toewijzing verloopen deel van het tijdvak waarvoor de pachtertermijn verschuldigd is. (2) De grondbelasting en waterschapslasten over de op den dag der toewijzing loopende dienstjaren worden door den Staat gedragen. Art. 13. Binnen twintig dagen na den verkoop moet de kooper, op straffe van dubbel te betalen, ten kantore van den ontvanger die de veiling gehouden heeft, voldoen vijf ten honderd van het bedrag van den koopprijs, tot goedmaking der kosten, alle zegel-, registratie-, overschrijvings en hypotheekregten, alsmede de salarissen van over- en inschrijving daaronder begrepen. Art. 14. De koopprijzen van f 300 en minder worden in ééns binnen twintig dagen na den verkoop betaald. Die, welke meer dan f 300 bedragen, worden betaald binnen zes jaren, te rekenen van en met den dag van den verkoop, en wel telken jare een zesde gedeelte. De kooper kan ook twee of meer termijnen van den koopprijs in eens voldoen. Van den koopprijs, die niet vóór of op den twintigsten dag na de toewyzing voldaan is, is verschuldigd een jaarlijksche interest van vijf ten honderd, te beginnen van en met den dag van den verkoop en te voldoen van hetgeen bij elke betaling op den koopprijs verschuldigd is. De betaling geschiedt bij de arrondissements-betaalmeesters of bij den in de bijzondere voorwaarden aan te wijzen ontvanger. Het bewijs van elke betaling by een betaalmeester moet door den kooper uiterlyk op den dag, volgende op den verschijndag van den termijn , worden overgebragt bij den in het vorig lid bedoelden ontvanger, die aan den kooper, b_ de intrekking van dat bewys, quitantie geeft voor den betaalden interest en koopprijs. Art._ 15. De koopers, die in gebreke blijven den koopprijs en interest of de in art. 12 bedoelde uitkeering binnen de bij dat artikel en bij art. 14 bepaalde termijnen te voldoen, verbeuren door het enkel verloop van den verschijndag, zonder dat eenige in-verzuim-stelling noodig is, eene boete, bestaande in een interest van 5 ten honderd 's jaars over het verschenen deel der koopsom of over het bedrag der uitkeering, welke interest berekend wordt van den verschyndag tot en met den dag der betaling. Art. 16. De koopers geven tot zekerheid van koopprijs en interest, (2) Het bedrag der uitkeering wordt in den catalogus en het proces-verbaal vermeld van de in het vorig artikel bepaalde boete en van de in art. 12 bedoelde uitkeering, aan den Staat hypotheek op al de door hen gekochte goederen te zamen, zoodat iedere kavel ook verbonden is voor hetgeen wegens andere door denzelfden persoon gekochte kavels verschuldigd is. Het door de hypotheek verzekerd bedrag der boete bedraagt een tiende van den koopprijs. De koopers magtigen den Staat onherroepelijk om, bij gebreke van tydige voldoening van koopprijs, interest en boete, of van tijdige uitkeering der in art. 12 bedoelde pachtpenningen, de verbonden goederen in het openbaar te verkoopen , ten einde uit de opbrengst de aan den den Staat verschuldigde kooppenningen , interesten , boeten en uitkeeringen met de kosten te verhalen. (3) De hypotheek wordt niet ingeschreven, wanneer vóór of op den twintigsten dag na de toewijzing de koopprijs voldaan is en van die voldoening aan den met de veiling belasten ontvanger het bewijs geleverd is. Art. 17. Wanneer de koopprijs met den interest en de beloopen boete geheel is voldaan, wordt aan den kooper door den direceur der registratie èn domeinen uitgereikt een definitief quitus, tevens strekkende tot toestemming in de doorhaling der hypothecaire inschrijving, ter zake van den koop ten behoeve van den Staat genomen. Art. 18. Zoolang voor de vaste goederen de koopprijs en interest niet geheel zijn voldaan, moeten de koopers ze in goeden staat onderhouden en mogen zij daaraan geene veranderingen brengen, geene gebouwen afbreken, geene wateren of vijvers uitvisschen, geene boomen vellen noch hout uitroeijen , en geene buitengewone verveèning noch uitgraving doen , zonder voorafgaande toestemming van den Minister van Finantien. Indien de koopers hiertegen handelen, is de geheele koopprijs terstond vorderbaar, met den interest tot op den dag der voldoening. Art. 19. De koopers en borgen kiezen voor de uitvoering dezer woonplaats ten raadhuize van de gemeente waar zij volgens deze acte thans •wonen en, indien die gemeente niet tot het Rijk in Europa behoort, ten raadhuize van de gemeente waar de veiling gehouden wordt of ten kantore van den notaris ten wiens overstaan de veiling gehouden wordt. 's Gravenhage, den 4den April 1864. De Minister voornoemd, G. H. Betz.
---

