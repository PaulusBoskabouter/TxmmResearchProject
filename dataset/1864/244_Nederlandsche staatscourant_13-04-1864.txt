NEDERLANDEN. 's Gravenhage, den 12den April 1864.
Bij besluit van 11 April, n°. 92, heeft Zijne Majesteit goedgevonden, tot ijker van het vaatwerk voor de kantons Maastricht, Meersen en Gulpen te benoemen W. Beets, gepensioneerd sergeant te Maastricht, en zulks in de plaats van P. J. Koene, overleden. By Koninklijk besluit van 5 April, n°. 84, is ten laste van den Staat een pensioen verleend aan J. Meeuws Luten, eigenlijk genaamd J. Meeuws, gewezen rijksveldwachter, opziener der jagt en visscherij, ten bedrage van f 173; en aan J. Bernardus, eigenlijk genaamd J. Riesewijk, gewezen rijksveldwachter, opziener der jagt en visscherij , ten bedrage van f 170, welke pensioenen zijn verleend krachtens artt. 5 en 43 der wet van 9 Mei 1846 [Staatsblad n°. 24), in verband met de wet van 3 Mei 1851 (Staatsblad n°. 49.) Bij Zijner Majesteits besluiten van den Uden April, nos. 77, 78 en 80, zijn benoemd: tot plaatsvervangend kantonregter te Harderwijk mr. H. P. de Gavere, ontvanger der registratie aldaar; . tot regter in de arrondissements-regtbank te Tiel mr. E. Tiélenius Kruythoff, thans kantonregter te Geldermalsen ; en tot plaatsvervangend kantonregter te Amsterdam, lste kanton, mr. /. van S. Mulder, advocaat aldaar. Bij Zijner Majesteits besluit van den Uden April, n°. 79, is aan H. Fabius, notaris binnen het arrondissement Zwolle, vergund zijne standplaats van de gemeente Avereest over te brengen naar de gemeente Steenwijk. Bij besluit van den Uden April, n°. 88, heeft Zijne Majesteit goedgevonden, in hunnen rang over te plaatsen bij het regement grenadiers en jagers, de kapiteins G. B. C. Stoop, van het Bste, G. J. Engelen en J. J. H. G. van Wickevoort Crommelin, beiden van het lste regement infanterie.
---

MINISTERIE VAN MARINE.
De Minister van Marine brengt ter kennis van de daarbij belang hebbende, dat in de maand Mei aanstaande bij de Directie der Marine te Amsterdam een vergelijkend examen zal plaats hebben van jongelingen , die als machinist-leerling der tweede klasse wenschen te worden aangenomen. Het getal der als zoodanig te plaatsen jongelingen zal zich tot zes bepalen. Ouders of voogden , die verlangen dat hunne zonen of pupillen tot voorschreven examen worden toegelaten, dienen vóór of uiterlijk op den \sden April aanstaande een op zegel geschreven verzoekschrift in aan den Minister van Marine, waarin zal moeten vervat zijn de naam, voornaam, het beroep, de woon- en geboorteplaats der ouders of voogden. Bij het verzoekschrift moet worden overgelegd. a. het geboorte-extract van den jongeling, b. eene verklaring, dat hij gevaccineerd is of de kinderpokken gehad heeft, af te geven door een bevoegden geneesheer. Alleen worden zoodanige jongelingen tot het. examen toegelaten, die op den eersten Januarij van dit jaar het 15de levensjaar reeds en het 20ste nog niet zijn ingetreden, en dus die geboren zijn in de jaren 1845 , 1846 1847, 1848 en 1849, en bij het vooraf te ondergaan geneeskundig onderzoek voor de zeedienst zijn goedgekeurd. _ De vereischte kundigheden zijn: lezen, schrijven en de vier eerste regelen der rekenkunde met gebroken en decimalen, en ook den regel van drieën grondig verstaan. De zoodanigen onder hen , die zich daarenboven in de meet- en werktuigkunde, in het regtlijnig teekenen en in de Engelsche taal hebben geoefend, zullen, naarmate hunner vordering daarin, het eerst in aanmerking komen.. 'sGravenhage, den 17den Februarij 1864. De Minister voornoemd, W. J. C. Huyssen van Kattendijke.
---

MINISTERIE VAN OORLOG. Koninklijke Militaire Akademie.
De Minister van Oorlog brengt ter kenni3 van belanghebbenden, dat in de maand Junij aanstaande te Breda een vergelijkend examen zal worden gehouden tusschen de adspiranten voor eene plaatsing als Kadet aan de Koninklijke Militaire Akademie.
De ouders of voogden, die verlangen dat hunne zonen of pupillen tot dat examen worden toegelaten, behooren de aanvragen daartoe vóór den lsten Mei aanstaande aan het Departement van Oorlog te zenden. De verzoeken, welke na dat tijdstip worden gedaan, blijven buiten aanmerking. De naam, de stand of het beroep en de woonplaats van den adressant moeten in het verzoekschrift naauwkeurig worden opgegeven. Voorts moet daarin duidelijk worden vermeld, voor welke dienst (hier te lande, of in de Oost- of West-Indien) en voor welk wapen men wenscht dat de jongeling worde opgeleid, bijaldien hij aan de vereischten voldoet. Wordt de admissie niet voor één wapen of voor ééne dienst uitsluitend verlangd, dan behooren de wapens of wel de diensten, waarby eene plaatsing wordt gewenscht, in zoodanige volgorde in het adres te worden opgegeven, dat de jongeling, indien hij voor het eerstvermelde wapen of' de eerstvermelde dienst niet kan worden geplaatst, voor de volgende in aanmerking worde gebragt. Bij de hiervoren bedoelde aanvrage moeten worden overgelegd : I°. eene legale verklaring, waaruit blijkt dat de adspirant Nederlander is; 2°. de geboorte-acte van den adspirant; 3°. eene verklaring van eenen geneesheer, inhoudende dat de adspirant gevacineerd is of dat hij de kinderpokken heeft gehad. De adspiranten moeten, om tot het examen te worden toegelaten, den lsten September aanstaande den vollen ouderdom van vijftien jaren hebben bereikt en niet ouder zijn dan achttien jaren. Dit jaar worden derhalve tot voormeld examen slechts jongelingen toegelaten, welke in het tijdvak van en met I°. September 1846 tot en met 31 Augustus 1849 zijn geboren. De adspiranten worden vóór den aanvang van het examen dooreene commissie geneeskundig onderzocht. Degene, die bij het onderzoek behebt wordt bevonden met ligchaamsgebreken welke, hoezeer geen beletsel opleverende om als loteling of vrijwilliger voor de militaire dienst te worden aangenomen, hem echter ongeschikt maken om later als officier op te treden en dus ook om als Kadet te worden geadmitteerd, wordt tot het examen niet toegelaten. Het Examen loopt over de volgende vakken : a. het schrijven; b. de grammaticale gronden van de Nederlandsche en Fransche talen. De adspirant moet met gemak uit de laatste in het Nederlandseh kunnen vertalen. Van de adspiranten voor de dienst in de koloniën wordt daarenboven geëischt de kennis der eerste gronden van de Engelsche, en van de adspiranten voor de dienst hier te lande eene gelijke bedrevenheid in de Hoogduitsche taal. c de gronden der algemeene geschiedenis, inzonderheid tot aan de 16de eeuw, en der aardrijkskunde; d. de rekenkunde, daaronder begrepen de leer der evenredigheden en de gewone en tiendeelige breuken; de kennis van het tiendeelig stelsel van maten en gewigten; vooral wordt er vereischt dat de adspirant naauwkeurig en vlug rekene; e. de vier regels der stelkunst met geheele en gebroken exponenten en de eerste beginselen der meetkunst tot aan de inhoudvinding der vlakke figuren. De adspiranten worden gerangschikt naar de kunde die zij in de hierboven opgegeven vakken hebben aan den dag gelegd. Bij gelijke kunde komt in de eerste plaats in aanmerking de meerdere kennis in de verschillende talen, in de geschiedenis en in de aardrykskunde. De plaatsing als Kadet geschiedt naar deze rangschikking. De verdere vorderingen in de wiskunde komen alleen in aanmerking wanneer die in de overige vakken gelijkstaan. Voor de adspiranten voor de dienst in Oost-Indie is de kennis van het Maleische letterschrift, en voor de adspiranten in het algemeen het regtlynig en handteekenen eene aanbeveling. Het volgende getal plaatsen van Kadet is ter vervulling opengesteld: Voor de dienst hier te lande: voor de Infanterie 25; ii ii Cavalerie 3; » ii Artillerie 13; ii ii Genie 6; Voor de dienst in Oost-Indie: voor de Infanterie 16 ; n n Cavalerie 2; » ii Artillerie 4; ii » Genie 1. Voor de dienst in West-Indie: voor de Infanterie 2 ; en ii » Artillerie 2. Voor het geval dat eenige voor de dienst hier te lande opengestelde
plaatsen door gebrek aan stof niet mogten worden vervuld, zal het getal plaatsen voor de Infanterie in Oost-Indie tot 25 worden gebragt. De adspiranten voor de dienst in West-Indie en daarvan in de eerste plaats die voor het wapen der Artillerie zullen bij voorkeur geplaatst worden. De Kadetten voor het wapen der Infanterie hier te lande betalen f 450 en die voor de wapens der Cavalerie, Artillerie en Genie mede hier te lande f 600 als jaarlijksche bijdrage. Boyerdien betaalt ieder Kadet, bij zijne intrede voor eerste uitrusting, voordo Infanterie en Cavalerie f 60 en voor de Artillerie en Genie f 85, waarvoor hij, bij het verlaten der Akademie, de hem aldaar verstrekte boeken en teekengereedschappen in eigendom behoudt. De Kadetten, die in dit jaar voor de dienst in Oost- en West-Indie worden bestemd, worden geheel voor rekening van de koloniale geldmiddelen toegelaten en verder opgeleid. Zij worden echter niet eerder tot Kadet benoemd, dan nadat de ouders of voogden zich bij borgtogt hebben verbonden om de sommen, welke ten behoeve van die jongelingen zullen zijn besteed, terug te betalen bijaldien dezen hunne bestemming niet volgen; alleen het geval van overlijden en dat, wanneer zij gedurende hun verblijf aan de Akademie voor de dienst zoo in de Koloniën als hier te lande ongeschikt worden bevonden, uitgezonderd. De eerste grosse van de daarvoor te passeren acte van borgtogt1, naar het model dat aan de belanghebbenden door den Gouverneur der Akademie zal worden gezonden, moet in executorialen vorm aan den Raad van Administratie der Akademie worden ingezonden. Ten slotte wordt ter kennis gebragt van hen die voor hunne zonen of pupillen eene plaatsing als Kadet voor het leger hier te lande verlangen en die verraeenen in de termen te verkeeren van het bepaalde bij art. 22 van het reglement voor gemelde Akademie dat het verzoek om tegemoetkoming in de studiekosten voor bedoelde hunne betrekkingen gelijktijdig met de aanvrage om toelating tot het examen moet worden gedaan. De daartoe strekkende adressen, welke later mogten worden ingezonden, blijven buiten beschikking. Intusschen wordt opgemerkt,dat, zoowel uit hoofde van de beperktheid der fondsen waarover ten deze kan worden beschikt, als met het oog op de gunstige bepaling ten aanzien van de opleidingskostenvan de Kadets bestemd voor de koloniale dienst, alleen in zeer bijzondere gevallen, en dan nog slechts tot een gering bedrag, vrijstelling van bijdrage zal kunnen worden verleend. 's Gravenhage , den 2den Februarij 1864 J. W. Blanken.
---

