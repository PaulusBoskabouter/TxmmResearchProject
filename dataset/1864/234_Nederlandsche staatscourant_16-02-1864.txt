NEDERLANDEN. 's Gravenhage, den 15den Februarij 1864.
Bij Koninklijk besluit van den I4den Februarij, n°. 8, is de benoeming van T. W. C. Merkens, burgemeester der gemeente Kedichem, tot secretaris dier gemeente, door Zijne Majesteit bekrachtigd. Bij besluit vim 15 Februarij, n°. 45, beeft Zijne Majesteit goedgevonden, tot commissaris van het weduwerifbnds van het corps ingenieurs van den waterstaat te benoemen den inspecteur van den waterstaat F. W. Conrad. Bij Zijner Majesteits besluiten van den 13den Februarij, n°. 42 en 43 , ziju benoemd: tot regter-plaatsvervanger in de arrondissements-regtbank te Zutphen mr. W. J. C. Putman Cramer, thans plaatsvervangend kantonregter en notaris aldaar; en tot kantonregter te Groenlo mr. W. J. L. de la Fontame Schluiter, thans reo-ter-plaatsvervanger in de arrondissements-regtbank te Zutphen en advocaat aldaar. Bij Zijner Majesteits besluit van den 14den Februarij, n°. 21, is genoemd tot plaatsvervangend kantonregter te Geldermalsen mr. W. C. baron van Pallandt, advocaat te Neerijnen, gemeente Waardenburg. Bij Koninklijk besluit vau den 12den Februarij, n°. fis, is de adsistent voor de dienst der Nederlandsche bezittingen ter Kuste van Giiinea J. Bartels uit 's lands dienst ontslagen.
---

MINISTERIE VAN MARINE.
De Minister van Marine brengt voorloopig ter kennis van belanghebbenden, dat er in den loop van het jaar 186 G een vergelijkend examen zal plaats hebben voor twee plaatsen van adspirant-ingenieur by de Marine, aan welke betrekking verbonden is jaarwedde van f 1000, en dat de vereischte kundigheden ter mededinging bij dat examen bestaan in het navolgende: Programma van de vereischte kundigheden voor het vergelijkend Examen ter bekoming van den rang van Adspirant-ingenieur der Marine. Taal- en Letterkunde. Het schrijven van zuiver Nederduitsch; de Fransche en Engelsche talen, wier spraakkunst moet gekend worden. Uit deze talen moet men kunnen vertalen en daarin een opstel maken; de Hoogduitsche taal. Hieruit zal men eene vertaling moeten kunnen maken. Algemeene Geschiedenis. I Deze drie vakken worden vereischt Geschiedenis des Vaderlands. > voor zooverre de kennis daarvan tot Aardrijkskunde. I eene beschaafde opvoeding behoort. Uit het verrigte schrijfwerk zal moeten blijken dat de adspirant eene coede leesbare hand schrijft. Wiskunde. Het vlu»- en naauwkeurig cijferen. De lagere meetkunst. De driehoeksmeting. De lagere en hoogere stelkunst. De beschrijvende meetkunst met toepassing op schaduwbepaling enz. De hoofere of analytische meetkunst. De differentiaal- en integraalrekening. De leer van het evenwigt en die der beweging, zoo van vaste ligchamen als vloeistoffen. De toeo'epaste evenwigtsleer, waartoe behooren de wederstand der bouwstoffen, het evenwigt der gewelven enz. Natuurkunde. Behalve een algemeen overzigt meer bijzonder de wetten der warmte en der electriciteit. ~. , Scheikunde. De algemeene wetten, de onbewerktuigde en eenig begrip van de beweiktuigde scheikunde. . Verder de analytische scheikunde, waarin men genoegzaam geoefend moet zijn om eene eenvoudige scheikundige verbinding quahtatief en quantitatief te kunnen onderzoeken. Geodesie. Een overzigt is voldoende; echter zal een algemeen begrip van de wijze waarop eene triangulatie geschiedt, noodig zijn en wordt eenige bedrevenheid vereischt in het gebruik der eenvoudigste instrumenten tot waterpassen, landmeten, enz. Artillerie. Eene genoegzame kennis van de vuurmonden en affuiten bij de Nederlandsche marine in gebruik. Werktuigkunde. Het voornaamste van de leer der werktuigkunde en de toepassing der wiskunde op de bepaling van afmetingen van deelen. De kennis van het stoomwerktuig in het algemeen en van het scheepsstoomwerktuig in het bijzonder. Technologie. Een algemeen overzigt van de op nijverheid betrekking hebbende zaken is voldoende. Alles wat op de fabricatie van ijzer en metaalwerken , verwstoffen, enz. betrekking heeft, komt hoofdzakelijk in aanmerking. Scheepsbouwkunde. De kennis der zamenstellende (Jeelen van een schip en der wijze waarop een schip ontworpen wordt en de daarbij behoorende berekeningen gemaakt worden. Teekenen. Genoegzame ervaring in het handteekenen om dagelijks voorkomende voorwerpen te schetsen, zuiver meetkunstig teekenen, scheepsteekenen en bedrevenheid in het wasschen van meetkundige teekeningen worden vereischt. Aanbevelend zullen zijn: bekendheid met de burgerlijke en waterbouwkunde, bedrevenheid in het teekenen van stoomwerktuigen en in het topogiaphisch en ornamentteekenen ; oefening in het gebruik van het mikroskoop en het teekenen van mikroskopische voorwerpen ; kennis van vuurtorens en van wat verder tot de kustverlichting behoort meer kennis van talen, voor zooverre deze betrekking heeft tot talen die van eenig nut voor den ingenieur der marine kunnen zijn. Zij die ter plaatsing wenschen in aanmerking te komen, moeten hun 22ste levensjaar nog niet zijn ingetreden. 'sGravenhage, den 12den September 1862. De Minister voornoemd, W. J. C. HurssEsr van Kattendijke.
---

MINISTERIE VAN OORLOG. Koninklijke Militaire Akademie.
De Minister van Oorlog brengt ter kennis van belanghebbenden, dat in de maand Junij aanstaande te Breda een vergelijkend examen zal worden gehouden tusschen de adspiranten voor eene plaatsing als Kadet aan de Koninklijke Militaire Akademie. De ouders of voogden, die verlangen dat hunne zonen of pupillen tot dat examen worden toegelaten, behooien de aanvragen daartoe vóór den lsten Mei aanstaande aan het Departement van Oorlog te zenden. De verzoeken, welke na dat tijdstip worden gedaan, blijven buiten aanmerking. De naam, de stand of het beroep en de woonplaats van den adressant moeten in het verzoekschrift naauwkeurig worden opgegeven. Voorts moet daarin duidelijk worden vermeld, voor welke dienst (hier te lande, of in de Oost- of' West-Indien) en voor welk wapen men wenscht dat de jongeling worde opgeleid, bijaldien hij aan de vereischten voldoet. Wordt de admissie niet voor één wapen of voor e'éno dienst uitsluitend verlangd, dan behooien de wapens of wel de diensten, waarbij eene plaatsing wordt gewenseht, in zoodanige volgorde in het adres te worden opgegeven, dat de jongeling, indien hij voor het eerstvermelde wapen of' de eerstvermelde dienst niet kan worden geplaatst, voor de volgende in aanmerking worde gebragt. Bij de hiervoien bedoelde aanvrage moeten worden overgelegd : I°. eene legale verklaring, waaruit blijkt dat de adspirant Nederlander is ; 2°. de geboorte-acte van den adspirant; 3°. eene verklaring van eenen geneesheer, inhoudende dat de adspirant gevaccineerd is of dat hij de kinderpokken heeft gehad. De adspiranten moeten, om tot het examen te worden toegelaten, den lsten September aanstaande den vollen ouderdom van vijftien jaren hebben bereikt en niet ouder zijn dan achttien jaren. Dit jaar worden derhalve tot voormeld examen slechts jongelingen toegelaten, welke in het tijdvak van en met I°. September 1846 tot en met 31 Augustus 1849 zyn geboren. De adspiranten worden vóór den aanvang van het examen dooreene commissie geneeskundig onderzocht.
Degene, die bij het onderzoek behebt wordt bevonden met ligchaamsgebreken welke, hoezeer geen beletsel opleverende om als loteling of vrijwilliger voor de militaire dienst te worden aangenomen, hem echter ongeschikt maken om later als officier op te treden en dus ook om als Kadet te worden geadmitteerd, wordt tot het examen niet toegelaten. Het Examen loopt over de volgende vakken : a. het schrijven ; b. de grammaticale gronden van de Nederlandsche en Fransche talen. De adspirant moet met gemak uit de laatste in het Nederlandsch kunnen vertalen. Van de adspiranten voor de dienst in de koloniën wordt daarenboven geëischt de kennis der eerste gronden van de Engelsche, en van de adspiranten voor de dienst hier te lande eene gelijke bedrevenheid in de Hoogduitsche taal. c. de gronden der algemeene geschiedenis, inzonderheid tot aan de 16de eeuw, en der aardrijkskunde; d. de rekenkunde, daaronder begrepen de leer der evenredigheden en de gewone en tiendeelige breuken; de kennis van het tiendeelig stelsel van maten en gewigten; vooral wordt er vereischt dat de adspirant naauwkeurig en vlug rekene; e. de vier regels der stelkunst met geheole en gebroken exponenten en de eerste beginselen der meetkunst tot aan de inhoudvinding der vlakke figuren. De adspiranten worden gerangschikt naar de kunde die zij in de hierboven opgegeven vakken hebben aan den dag gelegd. Bij gelijke kunde komt in de eerste plaats in aanmerking de meerdere kennis in de verschillende talen, in de geschiedenis en in de aardrijkskunde. De plaatsing als Kadet geschiedt naar deze rangschikking. De verdere vorderingen in de wiskunde komen alleen in aanmerking wanneer die in de overige vakken gelijkstaan. Voor de adspiranten voor de dienst in Oost-Indie is de kennis van het Maleische letterschrift, en voor de adspiranten in het algomeen het regtlijnig en handteekenen eene aanbeveling. Het volgende getal plaatsen van Kadet is ter vervulling opengesteld: Voor de dienst hier te lande. voor de Infanterie 25 ; ii ii Cavalerie 3; ii n Artillerie 13; ii ii Genie 6; Voor de dienst in Oost-Indie : voor de Infanterie 16 ; ii ii Cavalerie 2; ii ii Artillerie 4; ii n Genie 1. Voor de dienst iA West-Indie ■• voor de Infanterie 2 ; en ii ii Artillerie 2. Voor het geval dat eenige voor de dienst hier te lande opengestelde plaatsen door gebrek aan stof niet mogten worden vervuld, zal het getal plaatsen voor de Infanterie in Oost-Indie tot 25 worden gebragt. De adspiranten voor de dienst in West-Indie en daarvan in de eerste plaats die voor het wapen der Artillerie zullen bij voorkeur geplaatst worden. De Kadetten voor het wapen der Infanterie hier te lande betalen f 4;>o en die voor de wapens der Cavalerie, Artillerie en Genie mede hier te lande f 600 als jaarlijksche bijdrage. Boyerdien betaalt ieder Kadet, bij zijne intrede voor eerste uitrusting, voor de Infanterie en Cavalerie f 60 en voor de Artillerie en Genie f 85, waarvoor hij, bij het verlaten der Akademie, de hem aldaar verstrekte boeken en teekengereedschappen in eigendom behoudt. De Kadetten, die in dit jaar voor de dienst in Oost- en West-Indie worden bestemd, worden geheel voor rekening van de koloniale geldmiddelen toegelaten en verder opgeleid. Zij worden echter niet eerder tot Kadet benoemd, dan nadat de ouders of voogden zich bij borgtogt hebben verbonden om de sommen, welke ten behoeve van die jongelingen zullen zijn besteed, terug te betalen bijaldien dezen hunne bestemming niet volgen; alleen het geval van overlijden en dat, wanneer zij gedurende hun verblijf aan de Akademie voor de dienst zoo in de Koloniën als hier te lande ongeschikt worden bevonden , uitgezonderd. De eerste grosse van de daarvoor te passeren acte van borgtogt, naar het model dat aan de belanghebbenden door den Gouverneur der Akademie zal worden gezonden, moet in executorialen vorm aan den Raad van Administratie der Akademie worden ingezonden. Ten slotte wordt ter kennis gebragt van hen die voor hunne zonen of pupillen eene plaatsing als Kadet voor het leger hier te lande verlangen en die vermeenen in de termen te verkeeren van het bepaalde bij art. 22 van het reglement voor gemelde Akademie, dat het verzoek om tegemoetkoming in de studiekosten voor bedoelde hunne betrekkingen gelijktijdig met de aanvrage om toelating tot het examen moet worden gedaan. De daartoe strekkende adressen, welke later mogten worden ingezonden , blijven buiten beschikking. Intusschen wordt opgemerkt dat, zoowel uit hoofde van de beperktheid der fondsen waarover ten deze kan worden beschikt, als met het oog op de gunstige bepaling ten aanzien van de opleidingskosten van de Kadets bestemd voor de koloniale dienst, alleen in zeer bijzondere gevallen, en dan nog slechts tot een gering bedrag, vrijstelling van bijdrage zal kunnen worden verleend. 's Gravenhage, den 2den Februarij 1864. J. W. Blanken.
---

