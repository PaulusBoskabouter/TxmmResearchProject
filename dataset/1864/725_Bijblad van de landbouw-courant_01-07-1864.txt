BIJDRAGE TOT DE KENNIS VAN NIEUWE INGEDIJKTE GRONDEN, ONTLEEND AAN DEN POLDER NIEUWLAND OP WIERINGEN. (Met eene gesteendrukte kaart van den Polder.)
DOOR H. BOSKER, Landbouwer.
(Vervolg.)
Dat het groenland na twee of drie jaren stilgelegen te hebben, achteruit ging, heb ik reeds vermeld. De oorzaak hiervan is zeer waarschijnlijk deze: door het stil liggen en het beweiden met vee werd de grond vast getreden, waardoor het geregeld doorzakken van het regenwater en het indringen van versche lucht belet werd, en tengevolge daarvan eene te groote hoeveelheid onontleed ijzervitriool in den bovengrond werd opgehoopt, waardoor de klaver en de goede grassoorten werden vernietigd, en door hard- of zuur gras werden vervangen. Nog moet ik melding maken van eenige verschijnsels, welke ik bij het vee heb waargenomen. Zij zijn de volgende: o. a. bij gelegenheid, dat ik een stuk land liet ploegen, waarvan een gedeelte zeer veel ijzeroxyde bevatte. Deze grond was bij plekken doorgroeid met rietwortels, en daar het land diep werd getweevoord , raakten vele dezer wortels boven. Op hetzelfde land liep eene kudde schapen, waarvan eenigen den ploeg volgden en zich regt vergasten in de rietwortels, doch het nuttigen van dit voedsel had slechte gevolgen; bijna allen werden ziek, eenigen stierven binnen weinige dagen. Liepen de koeijen los in de weide, zoodat ze bij de slooten of gruppels konden gaan drinken, dan kregen ze spoedig een geweldigen buikloop, en wer-
den alsdan zoo mager, dat er bijna niets dan huid en been overbleef. Eens heb ik twee zulke lijders verkocht het waren tweejarige beesten voor negen gulden per stuk. Eenigen kregen een gezwel aan de keel of aan de kakebeenen, hetwelk een geruimen tijd kon duren, doch hiermede liep de ziekte gewoonlijk af. Bij velen kreeg het zwarte haar eene vale zilverkleur, en niet zelden behield het haar deze kleur twee jaren, en eerst dan kon men zien, dat het vee de verloren gezondheid herkregen had. Het bleek dus, dat het water hoogst schadelijke bestanddeelen voor de gezondheid van het vee bevatte. Voor de paarden scheen het minder nadeelig te zijn; het eenigste wat ik er van heb kunnen opmerken, was, dat de mest droog en hard werd, en als met een blaauw glimmend vlies overdekt scheen. V. GEVOLGTREKKINGEN. Aangenomen dat het zwavelijzer de oorzaak is van de onvruchtbaarheid dezer gronden, dan moet men desniettemin in aanmerking nemen, dat oorzaken veelal vergezeld gaan van bijoorzaken. Dit was in hooge mate hier het geval. Het gevolg van de werking van het ijzervitriool was, dat de granen op het land dood gingen, zonder vrucht te geven', zoodat de landbouwer al zijneJio AS: NI
als damp zag verdwijnen. Kosten van werkloon, mest, zaaizaad en huur voor het land alles was geheel of gedeeltelijk weggeworpen, en reddeloos verloren. Maar de doodende werking van het ijzervitriool werd begunstigd door een veel te hoogen waterstand. Als een gevolg van mijne ondervinding, ben ik tot de volgende overtuiging gekomen, le. Dat men op nieuwe of zure, zwavelijzer bevattende gronden, waar het water in de slooten, om welke reden dan ook, wordt opgehouden, v66r de bezaaijing wel diep, maar niet bij herhaling moet ploegen. 2e. Dat men, bij een te hoogen waterstand, beter doet, niet alleen de slechte, maar ook de iets betere gronden stil te laten rusten, dan ze te bewerken. Dan bespaart men voor vast kosten en moeite. Aan landverbeteren valt in dit geval toch niet te denken. Het eenigste, wat men er bij zou kunnen winnen is, dat men zijn reeds bijeenverzamelde schat van ondervinding met een zeer belangrijke kan vermeerderen, namelijk, dat de graanplant op zoodanigen grond niet opgaat, of indien zij al opgegaan mogt zijn, spoedig sterft, hetzij vroeg of laat, toch altijd voor dat de vrucht volkomen is.
3e. Dat het beter is den stalmest bij den stal te laten liggen, dan hem te brengen op natte zwavelijzer bevattende gronden. Dan bespaart men voor vast allereerst de kosten van vervoer. 4e. Dat men op grond als deze, geene koeijen los in de weide moet laten loopen ; men zette ze aan een touw, ter lengte van de halve breedte der akkers, z66, dat ze niet bij de gruppels of slooten kunnen komen om te drinken; men hale met paard en waterkar goed water, en late ze uit eene kuip drinken. Hiermede zal ik dit gedeelte besluiten, om tot eene andere beschouwing des polders over te gaan.
Meermalen had ik den polder van kavel tot kavel onderzocht, en over een en ander plannen en berekeningen opgemaakt, doch in 1858 werd de zaak op nieuw belangrijker; de huurjaren toch waren verloopen, ik was huurder en wenschte wel huurder te blijven. Eer ik tot eene verdere beschouwing van den toestand des polders en mijn plan van bewerking over ga, wil ik het resultaat van mijn onderzoek mededeelen.
---

