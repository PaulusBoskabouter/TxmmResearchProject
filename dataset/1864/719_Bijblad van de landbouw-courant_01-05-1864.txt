VERORDENING OMTRENT HET WEGEN VAN GRANEN OP DE GROOTE SCHAAL, VASTGESTELD DOOR DEN GEMEENTERAAD TE GRONINGEN.
Om het belang der zaak, die naar men verwachten mag, ook in andere gemeenten dan Groningen tot stand zal gebragt worden, nemen wij te dezer plaatse de geheele ddr uitgevaardigde verordening Op, onder herinnering aan het artikel over het wegen van granen op de groote schaal, voorkomende in Landb.-C., 1861, N°. 4, van den Hr. C. J. GEERTSEMA, 0• R. inhoudende de mededeeeling dat de Zuiden Noordbroek van het Genootschap t. b. van Nijverheid , gevestigd te Onderdendam besloten heeft twee weegtoestellen naar 't model van die te Groningen aan te koopen, en ze voor alle landbouwers bij twee 10,9;ementhonders te Zuid- en te Noordbroek beschikbaar te stellen. In L.-0. No. 7 gaven wij nog een berige, in N°. 11 een dito (Afd. Bellingwolde) en in N°. 13 eene belangrijke mededeeling van den lir. T. R. HAAN over het wegen met de groote schaal te Groningen. Wij meenen ook de lezing van het stuk van den }lr. P. HAAN te mogen aanraden, dat wij na de verordening laten volgen. Bed. Burgemeester en Wethouders van Groningen doen te weten : 1) dat de raad dier gemeente, bij besluit van den 11' April 1863, heeft vastgesteld de volgende ver-Ordening: VAN HET WEGEN VAN GRANEN OP DE GROOTE SCHAAL. Art. 1. Voor rekening der gemeente zullen worden gemaakt en onderhouden, aan plaatsen van ontvangst en aflevering van granen te dezer stede, zoovele weeghuisjes, als de raad noodig oordeelt.
Vooreerst zullen zoodanige huisjes worden geplaatst: 1) aan het Boterdiep, tegen het nooreinde van het werkhuis; 2) aan het Damsterdiep, bij de kolk van het verlaat; 3) aan de noordzijde der Noorderhaven, tegen het kantoor van de firma J. J. BIILSING; 4) buiten de Apoort , hetzij aan den straatweg langs het Hoendiep; hetzij ten zuiden van de Lissabonsteeg bij de gracht; 5) aan de Hooge der-A, aan het zuideinde der Vischbanken. In de aanwijzing van plaats kan door burgemeester en wethouders wijziging worden gebragt. In deze huisjes zullen, mede voor rekening der gemeente, worden opgehangen of geplaatst balansen met weegschalen, bascules of andere weegtoestellen, met de noodige gewigten. Art. 2. De sleutels van die weeglinisjes zullen aanwezig moeten zijn in het gewoon lokaal der korenmeters. Art. 3. Wanneer weging van graan op de groote schaal wordt verlangd, zal, op aanvrage bij den opzigter over de korenmeters, door een der meters de toegang tot een der weegtoestellen worden ontsloten en door hem de aan te wijzen hoeveelheid graan worden gewogen, tegen betaling van 30 cent voor vijf mudden of minder van dezelfde partij graan. Voor ieder mud meer, dat van dezelfde partij wordt gewogen, zal daarenboven vijf cent worden betaald. Art. 4. De weging geschiedt bij het gehele of halve Nederlandsche pond, in netto gewigt. Art. 5. Er wordt gewogen 6f alleen om liet gewigt 9
eener partij te bepalen, 6f om over het verschil tusschen afleveraar en ontvanger uitspraak te doen. Art. 6. In het eerste geval betaalt hij, die de weging heeft aangevraagd, de kosten, en erlangt een certificaat volgens model litt. A In het tweede geval worden de kosten gedragen door dengene, die in het ongelijk is gesteld, en erlangen beide, afleveraar en ontvanger, een certificaat volgens model litt. B. Omtrent de afgifte dier certificaten gelden de in art. 10 gestelde regels. Art. 7. De afleveraar wordt geacht voor de betaling der weeggelden in het ongelijk te zijn gesteld, wanneer het gemiddeld gewigt der gewogen mudden is beneden het gewigt, door hem bij de aflevering verlangd. Wanneer het gewogen gewigt daaraan gelijk of meerder is, wordt de ontvanger, voor de betaling der weeggelden, geacht in het ongelijk te zijn. Art. 8. De meter zal, wanneer gewogen wordt om het verschil, bevorens te wegen, zich moeten vergewissen, dat partijen het over de maat der ter weging aangeboden zakken graan eens zijn. Ingeval blijkt, dat men het daaromtrent niet eens is, worden vijf zakken, of zoo veel meer of minder als door belanghebbenden wordt overeengekomen, vóór de weging omgeslagen, op de wijze als in art. 48 van het reglement van den 27°' December 1858 is bepaald. Alleen de volle mudden worden gewogen. Art. 9. Bij omslag, als in het vorig artikel is vermeld, is het loon van 60 cent door den ontvanger verschuldigd, wanneer er 100 kop of minder per zak graan is bevonden, en door den afleveraar, wanneer de zak graan bevonden is eene meerdere hoeveelheid in te houden; welk loon van 60 cent door den afleveraar evenwel niet wordt te goede gedaan, wanneer de omgeslagen zakken afkomstig zijn van eene partij , die door de korenmeters was gemeten en is omgeslagen geworden op den voet, bij art. 7 van het reglement van den 27•"° December 1858 bepaald. Art. 10. De certificaten, bedoeld in art. 6, worden door den meter, die met de weging is belast geweest, uit een register genomen, en zijn voor model litt. A in duplo en voor model litt. B in triplo gedrukt. Bij elk weeghuisje behoort een exemplaar dezer registers aanwezig te zijn, terwijl de btok , na vulling van het geheele register, onder bewaring van den opzigter over de korenmeters zal verblijven. Op de rugzijde dezer certificaten wordt het gewigt van ieder der gewogen mudden afzonderlijk uitgedrukt. Art. 11. Het loon, in art. 3 vermeld, komt ten voordeele van de vereeniging van korenmeters, na aftrek van 1/30 ten voordeele van den opzigter, , en van 1/30 ten voordeele van den onder-opzigter, , en is onderworpen aan de gewone inhouding ten behoeve , van de spaarkas en van het weduwenfonds. Art. 12. De balansen en weegtoestellen zullen, ten koste der vereeniging van korenmeters, steeds in goeden staat worden gehouden en, des noodig, vernieuwd. Behalve aan den gewonen jaarlijkschen ijk, zullen, mede ten laste der vereeniging, de gewigten zoo dikwijls aan den ijk worden onderworpen, als door commissarissen over de korenbeurs zal worden gelast, en voorts aan de toestellen alle verbeteringen worden aangebragt , door voornoemde commissarissen noodig geoordeeld. Art. 13. Dit reglement zal binnen den tijd van drie jaren, •na de in werking treding, worden herzien. Vastgesteld door den raad der gemeente Groningen, bij besluit van den 11 April 1863, No. 10. De Burgemeester: W. DE SITTER. De Secretaris: VAN UILDRIKS. 2) Dat tengevolge van bovenstaande verordening, weeghuisjes , als daarbij bedoeld, zijn geplaatst: a. aan het Boterdiep , tegen het noordeinde van het werkhuis; b. aan het Damsterdiep, bij de kolk van het verlaat; c. aan de noordzijde der Noorderhaven, tegen het kantoor van de firma J. J. BULSING ; d. buiten de Apoort, bij de draaibrug over de doorsnijding tusschen de stads gracht en 't Noordille mska naal ; e. aan de Hooge der-A, aan het zuideinde der Vischbanken. 3) Dat met den l' Februarij 1864 van deze weeghuisjes gebruik zal kunnen gemaakt worden, en op dien dag de vorenstaande verordening in werking zal worden gebragt. Groningen, 20 Januarij 1864. Burgemeester en wethouders: W. DE SITTER De secretaris: VAN UILDRIKS.
---

