NEDERLANDEN. 's Gravenhage, den 17den December 1864. Aan den Koning. 's Gravenhage, den 10den December 1864.
Het behaagde Uwer Majesteit aan den ondergeteékende om consideratien en advies te renvoijeren het aan Hoogstdezelve onder dagteekening van 26 October jl. uitgebragt advies van den Raad van State (Afdeeling voor de geschillen van bestuur). Dat advies werd gegeven op een beroep van den gemeenteraad van Zuidwotde en van J. J. Westenbrink tegen eene beslissing, ambtshalve door Gedeputeerde Staten van Drenthe genomen en strekkende tot niettoelating van J. J. Westenbrink als lid van den gemeenteraad van Zuidwotde. De beslissing is hierop gegrond, dat hij gekozen werd bij eene herstemming waarvoor de lijst niet overeenkomstig de wet was opgemaakt. Bij de eerste stemming verkregen J. J. Westenbrink tien, H. Kuiper en J. J. Brouwer elk zeven stemmen, en hierop volgde J. H. Steenbergen met vier stemmen. Daar het de verkiezing van slechts één raadslid gold, had de herstemming, ingevolge art. 11 der gemeentewet zich tot de drie eerstgenoemden moeten bepalen, doch met hen werd ook J. 11. Steenbergen op de her- Stemmingslijst geplaatst. De Raad van State adviseert tot bekrachtiging van de beslissing van Gedemiteerde Staten en biedt Uwer Majesteit het volgend ontwerp van besluit ter bekrachtiging aan: « Wij WILLEM IH, bij de gratie Gods , Koning der Nederlanden, Prins van Oranje-Nassau , Groothertog van Luxemburg, enz., enz., enz. Beschikkende op de aan Ons ingediende adressen van den Raad der gemeente Zuidwolde en van J. J. Westenbrink, gekozen en bij besluit van den 23sten Julij toegelaten lid van den Raad dier gemeente, daarbij Verzoekende dat, met vernietiging van een besluit van Gedeputeerde Staten der provincie Drenthe, in dato 3 Augustus jl., waarbij gemeld besluit van toelating is vernietigd, door Ons zal worden verklaard, dat hij te regt door den gemeenteraad als lid is toegelaten ; Den Raad van State, Afdeeling vnor de geschillen van bestuur, gehuord, advies van den 26sten October 1864 n". 80; Op de voordragt van Onzen Minister van Binnenlandsche Zaken van Overwegende, dat op den 28sten Junij jl., bij gelegenheid der verkiezing van een lid van den gemeenteraad van Zuidwolde, zijn uitgebragt op den adressant J. J. Westenbrink 10 stemmen , op 11. Kuiper en J. J. Brouwer ieder 7 stemmen, op J. H. Steenbergen 4 stemmen, en op onderscheidene andere personen ieder eene stem; dat, niemand de volstrekte meerderheid van stemmen verkregen hebbende, door het bureau van stemopneming de lijst is opgemaakt, bedoeld bij art. 11 der gemeentewet, en dat daarop zijn gebragt de namen der vier genoemde personen, die de meeste stemmen hadden bekomen; dat bij de herstemming op den l2den Julij van de 91 in de gemeente aanwezige kiezers 43 ter stembus zijn opgekomen, waarvan 24 hunne stem hebben uitgebragt op den adres- Sant J. J. Westenbrink, terwijl J. H. Steenbergen geene enkele stem verkreeg; dat het bureau van stemopneming daarop den adressant heeft Verklaard te zijn gekozen als li ! van den gemeenteraad, en die Raad uem als zoodanig op den 23sten Julij heeft toegelaten ; overwegende , dat Gedeputeerde Staten van de provincie Drenthe op den 3den Augustus daaraanvolgende dat besluit van toelating ambtshalve h-el>bon vernietigd, op grond dat de herstemming énkel had mogen plaats hebben tusschen J. J. Westenbrink, H. Kuiper en J.J. Brouwer, en dat daarbij buiten aanmerking had moeten blijven J. H. Steenbergen; overwegende, dat de adressanten van dit besluit bij Ons in beroep gekomen zijnde, daartegen hoofdzakelijk hebben aangevoerd, dat, vermits bij de herstemming geene enkele stem op J. H. Steenbergen is uitgebragt, jje omstandigheid dat zijn naam ten onregte op de bij gemeld art. 11 bedoelde lijst werd geplaatst, geen invloed op de verkiezing uitgeoefend heeft; overwegende, dat volgens de bepaling van gezegd artikel, op de lijst enhel mogten gebragt worden de namen van den adressant J. J. Westenbrink, die de meeste, en van H. Kuiper en J. J. Brouwer, die na hem •Ie meeste en ieder een gelijk getal stemmen hadden, bekomen; overwegende, dat de stipte inachtneming over bedoeld wetsvoorschrift £°or de rigtige uitoefening van het verkiezingswerk volstrekt noodzaaklijk is; dat toch de lijst der personen, over wie de stemming geschie(*en moet, met den brief van oproeping aan de kiezers moet worden ïondgezonden, en dat alzoo, wanneer die lijst verkeerde namen bevat, de kiezers daardoor in dwaling kunnen worden gebragt, die invloed op hunne handelingen en daardoor op de keuze kan uitoefenen ; overwegende, dat alzoo te regt degedane keus als nietig is beschouwd en de adressant J. J. Westenbrink niet door Gedeputeerde Staten is toegelaten; Gezien de wet van den 29sten Junij 1851 (Staa'sblad n». 85), regelende de zamenstelling, inrigting en bevoegdheid der gemeentebesturen, Hebben goedgevonden en verstaan, mot bevestiging van het besluit van Gedeputeerde Staten der provincie Drenthe, de adressanten te verklaren ongegrond in hunne daartegen bij Ons ingebragte bezwaren. Onze Minister van Binnenlandsche Zaken is belast met de uitvoering van dit besluit, waarvan afschrift zal worden gezonden aan den Raad van State, Afdeeling voor de geschillen van bestuur." De ondergeteékende maakt bezwaar Uwe Majesteit tot het nemen van zoodanig besluit te adviseren. De Afdeeling neemt als beginsel aan, dat elke niet-nakoming vaneen gewigtig voorschrift der kieswet vernietiging ten gevolge moet hebben. Dit beginsel schijnt evenwel niet in de wet te liggen. Deze geeft enkel eenige regels, bij de verkiezingen op te volgen , maar bepaalt geene straf van nietigheid op de niet-nakoming. Alleen wordt bij art. 61 der kieswet het stembriefje nietig verklaard , dat in strijd bevonden wordt met het bij art. 37 gegeven voorschrift van zegeling. Ik wijs ook op art. 66 der kieswet. Dit zegt, dat eene vet kregen meerderheid van stemmen niet geldt, zoo daarop een verschil tusschen het getal der in de bussen gevonden stembriefjes en dat der kiezers die stemden van invloed heeft kunnen zijn. Dat de wet alleen vernietiging wil ingeval het niet-nakomen van een voorschrift op don uitslag der stemming invloed gehad heeft of kon hebben, schijnt hierdoor bevestigd te worden. Deze opvatting der wet komt mij ook meest rationeel voor. Bleek de wil der kiezers met voldoende zekerheid, dan is het doel bereikt, al ware ook eenig voorschrift der wet overtreden. Die overtreding behoeft dus eerst dan, wanneer zij omtrent den wil der kiezers onzekerheid doet ontstaan , tot vernietiging der verkiezing te leiden. Meer dan eens is ook door de Tweede Kamer der Staten-Generaal in dezen geest beslist. In het geval nu, dat zich hier voordoet, schijnt inderdaad geen redelijke twijfel omtrent den wil der kiezers te kunnen bestaan. Dat de kiezers door eene verkeerd opgemaakte herstemmingslijst in dwaling kunnen worden gebragt, gelijk de Afdeeling stelt, beaam ik gaarne. Maar er bestaat mijns inziens geen grond om aan te nemen , dat hier dwaling plaats had. Geen der kiezers stemde den persoon , die niet op de heratemmingsly'st behooide. liet schijnt ook niet aannemelijk, dat sommige kiezers niet stemden, omdat zij begrepen dat de stemming onwettig was. Het getal opgekomen kiezers was volgens het berigt dubbel zoo groot als gewoonlijk, en hoe kon ook bij hen de zekerheid bestaan, dat de gepleegde informaliteit door de autoriteiten, later geroepen om te beslissen, eveneens als door hen geoordeeld zou worden den stempel van nietigheid op de verkiezing te drukken ? Bovendien, zoo sommige kiezers zich ten gevolge van den beganen misslag van deelneming aan de herstemming onthouden of wel hunne stem anders uitgebragt hadden dan bij behoorlijke opmaking der herstemmingslijst, zeker zouden er geweest zijn, welke op niet-toelating van hem, die verklaard werd gekozen te zijn, aandrongen. Zoodanigen zijn evenwel niet opgekomen , en ook de raad , wiens leden er in allen geval kennis van zouden gedragen hebben , zoo do foutive herstemmingslijst van eenigen invloed geweest ware, heeft geen bezwaar gemaakt tot toelating te besluiten. ï)r schijnt derhalve geen voldoende grond voor niet-toelating te bestaan , zoodat ik eerbiedig de vrijheid neem Uwer Majesteit voor te dragen het besluit te nemen, dat hiernevens in ontwerp wordt aangeboden. De Minister van Binnenlandsche Zaken, Thorbecke. (Staatsblad n°. 108.) BESLUI 2' van den Uden December 1864, houdende verklaring, dat J. J. Westenbrink als lid van den gemeenteraad van Zuidwolde behoort te worden toegelaten. Wij WILLEM 111, bij de gratie Gods, Koning der Nederlanden, Prins van Oranje-Nassau, Groothertog van Luxemburg , enz., enz., enz. Beschikkende op de aan Ons ingediende adressen van den Raad der gemeente Zuidwolde en van J. J. Westenbrink, gekozen en bij besluit van den gemeenteraad van den 23sten Julij 1864 toegelaten lid van den Raad dier gemeente, daarbij in beroep komende tegen een besluit, ambtshalve door Gedeputeerde Staten van Drenthe den 3den Augustus jl. genomen en strekkende tot niet-toelating van het gekozen lid; den Raad van State (Afdeeling voor de geschillen van bestuur) gehoord, advies van den 26sten October 1864, n°. 80;
Op de voordragt van Onzen Minister van Binnenlandsche Zaken van *den lOden December 1864, n°. 221, 2de afdeeling, Overwegende: dat op den 28sten Junij bij de verkiezing van een lid van den gemeenteraad van Zuidwolde op den adressant J. J. Westenbrink 10 stemmen, op H. Kuiper en J. J. Brouwer ieder 7 stemmen, op J. H. Steenbergen 4 stemmen en op onderscheiden andere personen ieder ééne stem uitgebragt zijn; dat, daar niemand de volstrekte meerderheid van stemmen verkregen had, op de lijst voorde herstemming, ingevolge art. 11 der gemeentewet op te maken, de vier personen, welke de meeste stemmen hadden bekomen, zijn geplaatst; dat bij de herstemming op den 12den Julij van de 91 in de gemeente aanwezige kiezers 43 ter stembus zijn opgekomen , waarvan 24 hunne stem hebben uitgebragt op den adressant J. J. Westenbrink en geen enkele J. H. Steenbergen stemde ; dat het bureau van stemopneming daarop den adressant heeft verklaard te zijn gekozen als lid van den gemeenteraad, die hem vervolgens als zoodanig heeft toegelaten ; dat Gedeputeerde Staten van Drenthe ambtshalve eene beslissing tot niet-toelating hebben genomen , op grond dat de herstemming ingevolge art. 11 der gemeentewet enkel had mogen plaats hebben tusschen J. J. Westenbrink, die de meeste, en H. Kuiper en J. J. Brouwer, die na hem de meeste en ieder een gelijk getal stemmen hadden bekomen ; dat genoemd artikel ontwijfelbaar overtreden is, doch deze niet-nakoming op zich zelve geen grond tot vernietiging der verkiezing kun opleveren, daar de wet noch in het algemeen op niet-nakoming der rebels , bij de verkiezingen te betrachten, noch voor dit geval nietigheid bedreigt; dat daarentegen in art. 66 der Kieswet het beginsel wordt gehuldigd, dat de verkiezing alleen nietig is, wanneer eene onregelmatigheid voorkomt, die op den uitslag der stemming invloed gehad heeft of heeft kunnen hebben; een beginsel overeenkomstig met het doel der verkiezingen, dat namelijk de wil der kiezers blyke; dat ten aanzien van dien wil bij de verkiezing, welke het hier geldt, geen twijfel schijnt te kunnen bestaan, daar geen grond is om aan te nemen, dat het verkeerd opmaken der herstemraingslijst eenigen invloed op den uitslag der stemming heeft gehad of heeft kunnen hebben; dat toch geen enkele stem doorhem, die in de vierde plaats op de lijst werd gebragt, is verkregen, en het getal der opgekomen kiezers, volgens het berigt, dubbel zoo groot was als gewoonlijk; dat ook geen der kiezers, hetzij bij den Raad, hetzij bij Gedeputeerde Staten, hetzij bij het beroep in het hoogste ressort heeft beweerd door de verkeerd opgemaakte lijst in dwaling gebragt te zijn, of zich dien ten gevolge van stemming onthouden of anders gestemd te hebben dan hij zou hebben gedaan zoo de lijst regelmatig ware geweest; dat ook de Raad, wiens leien , zoo de informaliteit op den uitslag der stemming invloed gehad had of had kunnen hebben, hiermede zeker bekend zouden zijn geweest, geen bezwaar heeft gemaakt den gekozen verklaarde als den door de kiezers bedoelde te beschouwen; dat alzoo ten onregte door Gedeputeerde Staten tot niet-toelating van J. J. Westenbrink besloten is; Gelet op art. 36 der Gemeentewet en de artt. 39 en 40 der wet houdende regeling der zamenstelling en der bevoegdheid van den Raad van State, Hebben goedgevonden en verstaan: te verklaren, dat J. J. Westenbrink als lid van den Gemeenteraad van Zuidwolde behoort te worden toegelaten. Onze Minister van Binnenlandsche Zaken is belast met de uitvoering van dit besluit, hetwelk in het Staatsblad, en te gelijk met het rapport van Onzen genoemden Minister in de Staats-courant zal worden geplaatst. 's Gravenhage, den 14den December 1864. WILLEM. De Minister van Binnenlandsche Zaken, Thorbecke. Uitgegeven den zeventienden December 1564. De Minister van Justitie, Olivier. Bij Zijner Majesteits besluit van 12 December, n°. 75, is aan den heer B. C. Cankrien, cmsul-generaal der Nederlanden te Antwerpen, vergunning verleend tot het aannemen en dragen der versierselen van ridder der orde van het Legioen van Eer. Bij Koninklijk besluit van den 16den December, n°. 49, is aan den heer C. B- H. von Bosenberg , ambtenaar belast met het doen van natuurkundige onderzoekingen in Nederlandsch Indie, vergunning verleend tot het aannemen der versierselen van ridder der orde van den Zühringer Leeuw, hem door Z. K. H. den Groothertog van Baden geschonken.
---

