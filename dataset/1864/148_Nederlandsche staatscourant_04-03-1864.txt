NEDERLANDEN. 's Gravenhage, den 4den Maart 1864.
12 Febr. 1864, Wij WILLE MUI, bij de gratie Gods, Koning n°. 53. der Nederlanden, Prins van Oranje-Nassau, Groothertog van Luxemburg, enz., enz., enz. Beschikkende op een aan Ons ingediend verzoekschrift van J. L. Steegstra en vier anderen, allen wonende te Kollum, daarbij overleggende de statuten der voor minder dan dertig jaren aangegane Vereeniging voor Christelijke belangen te Kollum, en verzoekende dat deze vereeniging door Ons moge worden erkend; Gelet op de voorschriften der wet van 22 April 1855 (Staatsblad n°. 32) in het algemeen, en op art. 6, tweede lid, dier wet in het bijzonder; Op de voordragt van Onzen Minister van Justitie van den Uden Februarij 1864, lste Aideeling, n°. 124, Hebben goedgevonden en verstaan , de statuten van de Vereeniging voor Christelijke belangen te Kollum, gelijk die bij het verzoekschrift zijn overgelegd, goed te keuren, en de vereeniging mitsdien als regtspersoon te erkennen. Onze Minister van Justitie is belast met de uitvoering van dit besluit, hetwelk met de goedgekeurde statuten zal worden geplaatst in de Staats-courant. 'sGravenhage, den 12den Februarij 1864. WILLEM. De Minister van Justitie, Olivier. STATUTEN der Vereeniging voor Christelijke belangen te Kollum. Doel der vereeniging. Art. 1. Het doel der vereeniging is niet om eene secte of een genootschap te stichten of eene afscheiding te veroorzaken , maar om mede te werken tot verbreiding der waarheid , gelijk zij op Gods woord gegrond en in den Heidelbergschen Catechismus en in de Formulieren van Eenigheid uitgedrukt is. Tot de verbreiding dier waarheid wenscht zij alle geoorloofde middelen in het werk te stellen ,en wel bepaaldelijk : oefeningen, catechisatie, bijbellezing of ook, indien de middelen of omstandigheden zulks vorderen of toelaten, het Christelijk nationaal schoolonderwijs. Om op omschreven wijze te kunnen evangeliseren, zal de vereeniging voor hare rekening aankoopen het huis en erf, staande en gelegen te Kollum, geq. let. A, n°. 25, ten kadaster in de bekend seet. B, nommer 444, op het erf een doelmatig gebouw oprigten en zoodanige personen tot spreken uitnoodigen als aan de hoofdcommissie geschikt en bekwaam zullen voorkomen. Tijd der vereeniging. Art. 2. De vereeniging wordt aangegaan voor den tijd van negenen twintig jaren en elf maanden , welke ingaan zullen met de dagteekening van het Koninklijk besluit waarbij de statuten worden goedgekeurd en de vereeniging als regtspersoon erkend. Middelen tot aankoopen van het huis en erf en oprigting van het gebouw. Art. 3. Tot aankoop van voorschreven huis en erf en oprigting van een gebouw worden vrijwillige giften of rentelooze voorschotten gevraagd ; het zal echter ter beslissing der hoofdcommissie zijn, iemand al of niet als renteloos-voorschothouder aan te nemen. Over de rentelooze voorschotten. Art. 4. Elk renteloos voorschot mag niet lager zijn dan twintig gulden. En indien de kas zulks toelaat, zal deze som door jaarlijksche uitloting weer terugbetaald worden. Art. 5. leder, die zulk een renteloos voorschot doet, ontvangt van dit zijn aandeel'in het huis en gebouw een schriftelijk bewijs van de hoofdcommissie. Art. 6. lemand mag zijn aandeel niet verkoopen , en indien zulks geschiedt, vervalt zijn aandeel aan de vereeniging. Art. 7. In geval de plaats opgeheven of overbodig bevonden wordt, behoudt ieder aandeelhouder zijn eigendomsregt, en zij, die hunne gelden niet terugverkregen hebben , hebben de eerste aanspraak op de dan bestaande waarde, terwijl overigens alle aandeelhouders in den voor- of nadeeligen toestand deelen. Art. 8. Niemand kan zijn renteloos voorschot terugbekomen dan op vertoon van zijn bewijs, dat hij zoodanig voorschot genomen heeft. Over het bestuur. Art. 9. Het bestuur der vereeniging is opgedragen aan vijf vrienden, en draagt den naam van hoofdcommissie.
Art. 10. De hoofdcommissie is zamengesteld uit een voorzitter, een secretaris, een penningmeester, en nog twee andere leden, zondereene bepaalde functie. De bestuursleden worden verkozen voor den tijd van drie jaren, echter met dien verstande dat er jaarlijks een of' twee aftreden. De aftredenden zijn echter herkiesbaar. Art. 11. De hoofdcommissie regelt en bestuurt door gemeen overleg de zaken, inkomsten en uitgaven. Art. 12. De penningmeester is verantwoordelijk voor de gelden die bij hem berusten. Hij geeft een jaarlijksch verslag van de inkomsten en uitgaven op eene openbare en algemeene vergadering en wel in de eerste maand van elk jaar, op nader te bepalen dag en plaats. Hij is tevens gehouden de in kas zijnde gelden te vertoonen. Art. 13. De secretaris voert de correspondentie der vereeniging, bewaart de geschriften en aandeelen ten zijnen huize en geeft een jaarlijksch verslag van den toestand en de werkzaamheden der vereeniging. Art. 14. De secretaris geniet voor zijne werkzaamheden uit de kas der vereeniging jaarlijks de som van zeven gulden. Art. 15. Ingeval een of meer leden des bestuurs overlijden of bedanken , benoemen de overige leden der hoofdcommissie tijdelijk een bevoegd persoon, onder nadere goedkeuring echter van de stemgeregtigde leden op de jaarlij ksche algemeene vergadering. Art. 16. Als lid der hoofdcommissie mag niemand benoemd worden, die zich niet volkomen met art. 1 vereenigen kan. Maar zij mogen wel verkozen worden, die geene aandeelhouders zijn, indien zij tot de zaak bijgedragen hebben of haar toegedaan zijn. Art. 17. Bij elke stemming beslist de volstrekte meerderheid. Art. 18. Ingeval de stemmen staken, worden de zaken tot eene volgende vergadering uitgesteld ; bij de keuze van personen beslist het lot; in zaken van gering aanbelang heeft de voorzitter eene beslissende stem. Over de leden. Art. 19. De leden der vereeniging kiezen het bestuur overeenkomstig artt. 16, 17. 18 en 20. Art. 20. leder aandeelhouder wordt als lid beschouwd, en indien hij zich onvoorwaardelijk met het doel in art. 1 uitgedrukt vereenigt, is hij geregtigd eene stem uit te brengen tot verkiezing van de hoofdcommissie. Art. 21. leder die vrijwillig de som van tien gulden bijdraagt wordt, mits met inachtneming van art. 20, het regt van eene stem geschonken tot verkiezing van de hoofdcommissie. Art. 22. leder aandeelhouder die bij uitloting zijne gelden terugbekomt blijft geregtigd tot het uitbrengen van eene stem. Aldus vastgesteld op eene algemeene vergadering van stemgeregtigden, den 20sten April 1863. (Volgen de onderteekeningen.) Goedgekeurd bij Zijner Majesteits besluit van den 12den Februarij 1864, n°. 53. Mij bekend, De Minister van Justitie, Olivier. Bij besluit van 2 Maart, n°. 45, heeft Zijne Majesteit de Koning goedgevonden, als blijk van Zijne goedkeuring en tevredenheid, te verleenen de bronzen medaille, ingesteld bij besluit van 22 September 1855 , n°. 64, en een loffelijk getuigschrift, aan J. Gladpootjes, ziekenoppasser bij de infirmerie te Middelburg, wegens het aldaar met levensgevaar redden van eenen jongeling uit het water, op den 13den Januarij jl. Bij Koninklijk besluit van 1 Maart, n". 103, zijn benoemd tot ontvangers der directe belastingen en accijnsen: te 's Graveland c. a., de heer G. C. G. van Ketel, thans in die betrekking te Voorst; te Voorst, de heer J. C. P. baron van Alderwerelt Houtuyn , thans surnumerair der directe belastingen, in-en uitgaande regten en accijnsen in Gelderland. Bij Koninklijk besluit van 2 Maart, n°. 65, is aan den heer J. ten Holten, op zijn verzoek, eervol ontslag verleend uit zijne betrekking van ontvanger der directe belastingen en accijnsen te Knijpe c. a., behoudens aanspraak op pensioen. Bij Koninklijk besluit van 2 Maart, n°. 66, is benoemd tot ontvanger der registratie en domeinen te Zevenaar de heer F. H. Kok, thans surnumerair der registratie en domeinen.
---

MINISTERIE VAN BINNENLANDSCHE ZAKEN.
Dd Minister van Binnenlandsche Zaken, gelet op artt. 68 en 69 der wet tot regeling van het middelbaar onderwijs, Maakt bekend, dat in den loop der maand Junij 1864 gelegenheid zal worden gegeven tot het afleggen der examens ter verkrijging van acten van bekwaamheid voor middelbaar onderwijs, voor welke examens de programma's zijn gevoegd bij het Koninklijk besluit van den 2den Februarij (Staatsblad n°. 8), zullende de dagen waarop en de plaats waar die examens zullen worden afgenomen, nader worden aangewezen. Zij , die tot die examens wenschen te worden toegelaten, worden uitgenoodigd daarvan schriftelijk opgave te doen aan het Departement van Binnenlandsche Zaken vóór den lsten Mei 1864, met duidelijke aanwijzing van het af te leggen examen door middel van de in bovengemelde programma's gebruikte letters of cijfers, 's Gravenhage, den 2den Maart 1864. Van wege den Minister , De Secretaris-Generaal, J. Schröder. De Minister van Binnenlandsche Zaken, in aanmerking nemende dat de Rijkstelegraafdienst eerlang eene verdere uitbreiding van het personeel op de kantoren zal vorderen, brengt ter kennis van de belanghebbenden: I°. Tot opleiding en oefening van telegraphisten voor de dienst van den Rijkstelegraaph wordt, na vergelijkend onderzoek, een aantal van hoogstens twintig leerlingen toegelaten, om op nader aan te wijzen plaatsen onderrigt te ontvangen. 2°. De leerlingen ontvangen eene bezoldiging van één gulden daags, en kunnen, na voldoende blijken van geschiktheid gegeven te hebben, dingen naar de betrekking van telegraphist der derde klasse, op eene jaarwedde van acht honderd gulden. 3°. Voor het vergelijkend onderzoek om als leerling te worden toegelaten , moet men zich uiterlijk op den 30sten Junij 1864 bij het Departement van Binnenlandsche Zaken hebben aangemeld met een op zegel geschreven adres, bevattende naauwkeurige opgaaf van naam , voornaam en woonplaats. Gelijktijdig moeten worden overgelegd bewijsstukken, waaruit blijkt dat men is: a. Nederlander en geboren in een der jaren 1834 tot 1846 ingesloten; b. van een gezond ligchaamsgestel en zonder gebreken, met name doofheid en bijziendheid, volgens schriftelijke verklaring, na den lsten Mei 1864 afgegeven door een erkend geneesheer, wiens handteekening door het gemeentebestuur zijner woonplaats moet zijn gewaarmerkt; c. van onberispelijk gedrag, volgens schriftelijke verklaring, na den lsten Mei 1864 afgegeven door of van wege het gemeentebestuur van des verzoekers vaste woonplaats. 4°. Het vergelijkend onderzoek, waartoe de belanghebbenden nader worden opgeroepen, zal plaats hebben te 's Gravenhage op den 18den Julij' 1864. s°. De mededingenden moeten blijken geven van ervaren te zijn in: o. het schrijven van goed leesbaar schrift; 6. de Nederlandsche, Hoogduitsche, Engelsche en Fransche talen; c. het maken van een opstel in een dezer vier talen; d. de beginselen der cijferkunst met de leer der evenredigheden , die der gewone°en tiendeelige breuken, de kennis der Nederlandsche maten en gewigten en het rekenen zonder feilen; e. de eerste beginselen der stel- en meetkunst; ƒ. de eerste gronden van het regtlijnig teekenen. 6°. De adressen, om tot het vergelijkend onderzoek te worden toegelaten, worden buiten beschikking gehouden zoo zij öf als ongezegeld vallen in de termen van art. 8 der wet van 3 October 1843 (Staatsblad n°. 47), öf verzoeken behelzen om ontheven te worden van één of meer bepalingen, hierboven onder 3en 5 aangewezen, hetzij nopens de grenzen van den leeftijd, hetzij omtrent de vakken, waarvan de kennis wordt verlangd. 7°. Personen, vroeger vergelijkend onderzocht, doch op wie toen de keuze niet is gevallen, moeten zich, zoo zij tot het aanstaande onderzoek wenschen te worden toegelaten, daartoe op nieuw bij gezegeld verzoek schriftelijk aanmelden, met overlegging der, zooveel noodig, aangevulde bewijsstukken, overeenkomstig het gevorderde bij n". 3. B°. Personen die reeds twee maal vergelijkend zijn onderzocht, doch op wie de keuze niet is gevallen, worden niet meer toegelaten. 'sGravenhage, den loden Februarij 1864. Van wege den Minister, De Secretaris-Generaal, J. Schröder.
---

