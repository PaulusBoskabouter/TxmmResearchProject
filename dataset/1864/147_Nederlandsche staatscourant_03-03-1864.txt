NEDERLANDEN.
'sGravenhage, den 2den Maart 1864. Sedert de laatst gedane bekendmaking (Staats-courant van den sden Januarij 1864) zijn door de belanghebbenden geligt de volgende door Zijne Majesteit verleende oct rooijen : een in dato 20 Maart 1862, voor den tijd van vijf jaren verleend aan P. Enthoven te 'sGravenhage, op de invoering van een nieuw systema van fabriekmatige bewerking van wagon- en locomotief-wielen; een in dato 31 Augustus 1863, voor den tijd van tien jaren verleend aan A. V. Neuton, woonachtig te Londen, domicilium gekozen hebbende bij J. C. de Roode te 'sGravenhage, op de invoering van verbeteringen aan de werktuigen, dienende tot het breken en zuiveren van vlas, hennep en andere vezelachtige stoffen ; een in dato 2 December 1863, voor den tijd van vijf jaren verleend aan Smit en Meinesz, woonachtig in het Meer bij Heerenveen, op de uitvinding van een verbeterd stel laadgoed tot het slaan van. olie en koeken , ten dienste van olieslagers ; een in dato 5 December 1863, voor den tijd van vijfjaren verleend aan H. Dalhuizen te Kampen, op de uitvinding van eene verbeterde inrigting van toestellen tot het vormen van metselsteenen ; een in dato 24 December 1863, voor den tijd van tien jaren verleend aan mr. J. H. Schober te Utrecht, op de uitvinding van eene verbeterde en nieuwe wijze en van bijzondere inrigtingen om meel te droogen en het geschikt te maken voor het gebruik in Indie, voor de marine enz. Voorts is bij Koninklijk besluit van den 13den December 1863, n°. 15, voor den tijd van vijfjaren verlengd het octrooi, den 13den December 1858 voor den tijd van vijf jaren verleend aan K. Meynema te Amsterdam , op de uitvinding van een verbeterd stelsel van diagonale razeilen.
---

MINISTERIE VAN FINANTIEN.
De Minister van Finantien, in aanmerking nemende dat, in weerwil van de bij herhaling in de Nederlandsche Staats-courant geplaatste bekendmaking nopens de bij de wet van 6 Julij 1863 (Staatsblad n°. 114) bevolen aflossing van de door het Rijk gewaarborgde schuldbrieven ten laste van de overzeesche bezittingen, daargesteld krachtens de wetten van 24 April 1836 (Staatsbladen nos. 11 en 12), en het Koninklijk besluit van 13 April 1844 (Staatsblad n°. 23), tot dusver nog vele dier stukken onafgelost zijn gebleven, en daarentegen reeds meermalen bij die schuldbrieven behoorende coupons, verschenen 1 October 1863, in den omloop zijn aangetroffen; — herinnert den belanghebbenden: vooreerst: dat de opgemelde schuldbrieven, door of namens de eigenaren geteekend en voorzien van alle daarbij behoorende coupons, waarvan de eerste den lsten October 1863 is verschenen, dagelijks, met uitzondering van Zon- en feestdagen, ter aflossing kunnen worden aangeboden bij de Nederlandsche Bank, als agent van 'sßijks schatkist te Amsterdam of bij de arrondissements-betaalmeester aldaar; en ten andere: dat, ingevolge de opgemelde wet van 6 Julij 1863, de renten dier schuldbrieven niet verder kunnen worden goedgedaan dan tot en met den laatsten Julij 1863. Tevens wordt ter kennis gebragt van de houders van zoodanige der gemelde obligatien, aan welke een of meer daarbij behoorende coupons moeten ontbreken, dat zij zich bij verzoekschrift, op gezegeld papier, houdende opgave van de nommers dier stukken, tot het Departement van Finantien kunnen wenden, om te worden verwezen naar de houders dier coupons, voor zoover dezen daartoe het verlangen mogten hebben te kennen "e"even, of wel te worden toegelaten tot het bekomen van aflossing, na afirek van het bedrag der ontbrekende coupons. 's Gravenhage , den 29sten December 1863. De Minister voornoemd, G. H. Betz.
---

MINISTERIE VAN MARINE.
De Minister van Marine brengt ter kennis van belanghebbenden den hierachter vermelden staat van nalatenschappen,_ ( ) die in het laatst der maand December 1861 en in den loop des jaars 1862, ten gevolge van het overlijden of het vermist geraken van manschappen , behoord hebbende tot de Koninklijke Nederlandsche Marine, opengevallen en die, als niet door de erfgenamen opgeëischt, m bewaring zijn gebleven van het Departement van Marine of van het corps mariniers. De Minister roept bij deze op allen die vermeenen op de vermelde nalatenschappen regt te hebben, ten einde zich, met overlegging der bewijzen , aan te melden. (*) Zie den staat in het bijvoegsel tot deze courant.
Tot inlichting der belanghebbenden wordt kenbaar gemaakt dat de nalatenschappen, op de lijst vermeld onder n°. 1 tot en met n°. 23, bij een gezegeld adres aan het Departement van Marine moeten worden opgevraagd, onder overlegging van eene acte van den kantonregter of van eenen notaris, waarbij deze verklaart zich ten volle te hebben verzekerd , dat de daarin te noemen personen, met uitsluiting van alle anderen , éónig en alléén bevoegd en geregtigd zijn tot het in bezit nemen daarvan, van welke verklaring en van de welligt over te leggen volmagten tevens simpele afschriften , op ongezegeld papier, zullen moeten worden gemaakt en bij het adres overgelegd. De nalatenschappen voorkomende onder de nos. 24—26 zullen op dezelfde wijze moeten worden aangevraagd, onder overlegging van de hierboven omschreven bescheiden en bijvoeging van het bewijs, dat de schepeling gedurende zijn leven, op eene wettelijke wijze, door de moeder voor haar kind is eikend. En eindelijk, dat de belanghebbenden ten aanzien der nalatenschappen vermeld onder de nos. 27—-28, die op dezelfde wijze als de eerstbedoelde zullen moeten aanvragen, onder overlegging van de daarbij vermelde bewijzen, nadat het overlijden van den schepeling zal zijn geconstateerd of wel het regtsvermoeden van overlijden overeenkomstig de bepalingen van het Burgerlijk Wetboek zal zijn uitgesproken, waarvan de bewijzen almede aan het Departement van Marine zullen moeten worden ingezonden. 'sGravenhage, den 26sten Februarij 1864. De Minister voornoemd, W. J. C. Huïssen. van Kattendijke.
De Minister van Marine brengt ter kennis van de daarbij belang hebbende, dat in de maand Mei aanstaande bij de Directie der Marine te Amsterdam een vergelijkend examen zal plaats hebben van jongelingen , die als machinist-leerling der tweede klasse wenschen te worden aangenomen. Het getal der als zoodanig te plaatsen jongelingen zal zich tot zes bepalen. Ouders of voogden , die verlangen dat hunne zonen of pupillen tot voorschreven examen worden toegelaten, dienen vóór of uiterlijk op den Ibden April aanstaande een op zegel geschreven verzoekschrift in aan den Minister van Marine, waarin zal moeten vervat zijn de naam, voornaam, het beroep, de woon- en geboorteplaats der ouders of voogden. Bij het verzoekschrift moet worden overgelegd. a. het geboorte-extract van den jongeling, *. eene verklaring, dat hij gevaccineerd is of de kinderpokken gehad heeft, af te geven door een bevoegden geneesheer. Alleen worden zoodanige jongelingen tot het examen toegelaten, die op den eersten Januarij van dit jaar het 15de levensjaar reeds en het 20ste nog niet zijn ingetreden, en dus die geboren zijn in de jaren 1845 , 1846, 1817, 1848 en 1849, en bij het vooraf te ondergaan geneeskundig onderzoek voor de zeedienst zijn goedgekeurd. De vereischte kundigheden zijn: lezen, schrijven en de vier eerste regelen der rekenkunde met gebroken en decimalen, en ook den regel van drieën grondig verstaan. De zoodanigen onder hen , die zich daarenboven in de meet- en werktuigkunde, in het regtlijnig teekenen en in de Engelsche taal hebben geoefend, zullen, naar mate hunner vordering daarin, het eerst in aanmerking komen.. 'sGravenhage, den 17den Februarij 1864. De Minister voornoemd, W. J. C. Huyssen van KLattendijke.
---

BUITENLANDSCHE BERIGTEN. DUITSCHLAND.
De Norddeutsche Allgemeine Zeitung, het orgaan van den heer von Bismarck, zegt in haar nommer van eergisteren: » Berigten uit Weenen bevestigen de volledige overeenstemming, welke ten aanzien van het Deensche vraagstuk in alle opzigten tusschen de beide groote mogendheden bestaat. Men schrijft ons dat Z. M. Keizer Frans Joseph aan den generaal von Manteuffel zijne tevredenheid over de Pruissische politiek alsmede over den ijver en de energie, waarmede zij door den heer von Bismarck bestuurd wordt, betuigd en zijne hooge voldoening over het zoo volledige herstel der vriendschappelijke betrekkingen tusschen Weenen en Berlyn te kennen gegeven heeft. Deze overeenstemming waarborgt ons de krachtige voortzetting van die politiek ten aanzien van Denemarken, waarvan de juistheid door de beide groote mogendheden erkend is; en bij het bestaan van zoodanige overeenstemming is het van weinig belang of de conferentie al dan niet tot stand komt." . . . In bijzondere berigten uit Berlyn wordt eenige twijfel over de juistneid dezer mededeeling van het ministeriele blad geopperd. Volgens dezelve beweert men in Berlyn, dat op verscheiden punten aanmerkelijk verschil van gevoelen tusschen de beide mogendheden heerscht, en dat de openingen, welke de generaal von Manteuffel te Weenen ten aanzien van Pruissens wenschen met betrekking tot de verdere regeling van de zaak der Hertogdommen moest doen, aldaar vrij koel ontvangen zijn. Ook ten aanzien van de voortzetting van den oorlog meent men te Berlyn dat de beide hoven het niet eens zijn. Oostenrijk zou zeer geneigd wezen om eenen wapenstilstand aan te gaan; Pruissen zou daarentegen den oorlog met kracht willen doorzetten ten einde ook voor zijne troepen eenigen wapenroem te oogsten. En daar het meer en meer blijkt dat de Duppeler verschansingen niet dan door middel van eene regelmatige en langdurige belegering zullen te vermeesteren zijn, zou Pruissen, ten einde de D°nen tot het opgeven dier stelling te noodzaken, geheel Jutland willen bezetten , iets waartegen Oostenrijk ten stelligste zou protesteren. In sommige Berlynsche kringen zou zelfs, volgens de aangehaalde berigten, het denkbeeld bijval vinden, dat Pruissen aan de zamen werking met Oostenrijk een einde behoorde te maken , en met eigen krachten en voor eigen rekening den oorlog moest doorzetten.
---

