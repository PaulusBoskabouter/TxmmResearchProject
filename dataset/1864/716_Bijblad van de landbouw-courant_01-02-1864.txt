DE PERSONELE BELASTINGEN, MET OPZIGT TOT DEN LANDBOUWENDEN STAND.
In beschouwing genomen naar aanleiding der geopenbaarde meening van een rijks ambtenaar. (Vervolg en Slot.) Daar nu een goed beginsel steeds zijne kracht behoudt, zou het meer dan eene dwaasheid zijn, de goede werking dier bescherming te verstoren, ten behoeve van degenen, die er soms weinig om geven, als duurzame belangen aan het °ogenblikkelijk eigen voordeel worden opgeofferd. Dat nu een individu, een bijzonder persoon, zulks over het hoofd wil zien, is wel te begrijpen; maar een staatsbestuur, 't welk de belangen van het geheel, voor het tegenwoordige en toekomstige, moet _verzekeren en dienen, behoort wijzer te zijn. Die hoogere wijsheid moge dan ook het deel, zoowel de leiding als de teugel dier vroegere wetgevers zijn geweest. Doch, naar het schijnt, heeft dat vroegere beginsel thans zijn gezag verloren, en wil men, bij het nieuw ontwerp van wet, daarop terug treden om den tegenovergestelden weg op te gaan. Het nieuwe plan, en hetgeen daaruit zou kunnen volgen, biedt dan ook menig voordeel aan. Het is geschikt, om gemakkelijk te kunnen voldoen aan den eisch tot herziening van het geheele belastingstelsel. Vooral ook kan daarmede het doel bereikt worden om de nooden en zonden der grootere steden, vooreerst althans, te verligten ; en zelfs zou het kunnen dienen, om het evenwigt tusschen staatsinkomsten en uitgaven te bewerken. Immers, hoe men ook den grondeigendom en den landbouw, in hunne solidaire of eenheidsverbinding, moge behandelen, er zal altijd landbouw gedreven worden; de boeren kunnen hunne oogsten niet verhelen noch verbergen. Bij hen toch is de levendige bron, waaruit men scheppen kan, zonder die geheel uit te putten, al nemen de belastingen ook alle voordeelen weg, aan ontginning, inpoldering en betimmering besteed. Dat alles toch is er eenmaal, het uitgeschoten kapitaal zit vast, de eigenaars kunnen het niet weer in den zak steken, zoo als dat met een pakje staats-effecten gemakkelijk kan geschieden. Doch ook bij anderen zal dan, eveneens als bij de landbouwers, de rekening wel onder in den zak worden gevonden. De beschaafde man zal tot bezinning komen. Hij zal van den telkens bedreigden landbouw afzien, en dien weer overgeven, als van ouds, in de handen van den ouderwetschen plompen boer, die als een ezel werkt, en zich als een ezel laat behandelen. Maar het gevolg van dit alles zal wezen, dat het volk in 't algemeen, en vooral de nijvere burgerman, dien men zegt tegenover de welvaart van de boeren te willen beschermen en verligten , er zeker niet bij zullen winnen. Waar men echter de gezochte middelen tot verbetering vinden kan, daarheen schijnt men niet te willen of te durven zien. Aangewezen zijn zij menigmaal, doch er gaat eene huivering door de leden van de werkelooze en werkelijk bevoorreoji—klag-,9 van ingezetenen, zoo dikwijls van efne ",;".4 sprake wordt gehoord; terwijl vrij algemeen door hen, en door allen, die niet regtstreeks uit de bronnen van den grondeigendom, maar langs omwegen daaruit worden gelaafd, elke verhooging van grond- en landbouwlasten, als eene aangename en blijde tijding schijnt te worden vernomen. Maar als er, woest in 't rond, met slagen wordt gedreigd, zoekt elk, zoo veel hij kan, zijnen rug vrij te houden. Zoo doen dan ook hier en daar sommige vereenigingen tot bevordering der nijverheid, waaronder men den landbouw niet meer schijnt te willen tellen. Nu, «geen uilen bij bonte kraaijen !" Zoodanige vereeniging in eene onzer groote steden, althans, heeft beproefd, haar Hoofdbestuur te belezen, om zich voor het fabriekwezen in de bres te stellen. Die vereeniging heeft dus ook geen zin in het nieuw ontwerp van wet, en dreigt met de verhuizing der fabrieken naar buiten 's lands. Daarbij wijst zij, wel niet zoo regtstreeks , maar toch zijdelings, op de landbouwers, als aan den grond vastzittende polijpen. Zouden die mannen denken, dat ook de gegoede pachters en huurboeren nog niet wijs genoeg geworden zijn, om zich bij den minsten tegenspoed uit de voeten te maken, als zij bespeuren, dat het op een werken, tobben en uitkleeden gaat, ten behoeve van anderen? Zij zijn immers geen Glebae adscripti meer? «Geen hoorigen , die goed en bloed moeten winnen voor hunnen heer"; maar menschen, die reeds wat geleerd hebben, en zeer goed ook den weg naar andere oorden zullen weten te vinden, waar de leer nog geen ingang heeft, dat de boeren meer belasting moeten betalen, naar mate de steden meer geld te kort komen, en meer behoeften hebben, oorden, waar integendeel de landbouw, als rijke bron van alle welvaart wordt gewaardeerd en beschermd. Ten opzigte van het ontworpen wetsvoorstel, zal het nu dan ook noodig zijn, wel in overweging te nemen, dat het niet genoeg is, bij de invoering of wijziging dezer belasting, alleen op de inkomsten en voordeelen te letten, die voor den staat en de beschermde steden, daaruit in den eersten tijd zullen voortspruiten; maar vooral ook op de gevolgen, die zij later zullen hebben voor het algemeen welzijn. In de toepassing der voorgedragen wet zal men reeds dadelijk zwarigheden ontmoeten, die het van belang is, reeds vooraf in aanmerking te nemen. Zoo bedenke men, dat niet alle boeren, maar alleen zij, die meer of minder afgelegene, meestal groote bouwhoeven of veeplaatsen bewonen, hunne gronden bijéén hebben liggen. Die kan men dus betrekken. Maar, hoe zal men het stellen met hen, waarop wij reeds gedoeld hebben, en met al de geringere, of ook grootere landbouwers in de kleine steden en vele dorpen? Deze drijven den landbouw op gronden, die tot geene boerderij behooren , en telkens van bruiker verwisselen. Zij huren overal, waar zij kunnen, losse stukken hooi- en weiland, en ook bouwgronden , die zij dikwijls, na een of twee of eenige jaren meer, weer laten varen om andere te pachten. Zullen die privilegie hebben, of hoe zal dat er mede gaan? Maar verder: welke gevolgen zijn er te verwachten, nu en in de toekomst, wanneer de bedoelde, ongerijmde , nieuwe aanslag eener hoeve wordt doorgezet, en die door gedurige herschattingen en tellingen telkens zal kunnen worden opgedreven? De gebouwen eener goede boerderij zijn kostbare laststukken, en zelden ruim genoeg voor de behoefte der bouwplaatsen, maar er is geen boer, die niet wenscht, dat hij , buiten eene kleine woning, er geen meerdere mogt noodig hebben. Zou men dus voortaan wel gezind zijn, om nieuwe gebouwen voor groote boerderijen te zetten? Zal men de bouwvalligen herstellen, of zal men ze liever gedeeltelijk afbreken, of ook in kleine afzonderlijke woningen veranderen? En zal men er niet toe overgaan, om Zijne landerijen te verkavelen, ten einde ze in stukken en brokken aan kleine boeren of arbeiders te verhuren? waardoor dan onvermijdelijk een toestand van het grondbezit zou te weeg gebragt worden, dien men elders, b. v. in Frankrijk, zoo gaarne zou zien weggenomen. Ook met de berekening op de twee andere grondslagen gebouwd, za! men, wat de boerderijen betreft, niet veel beter uitkomen. In de steden en dorpen kan een sierlijk uiterlijke en de fraaiheid der gebouwen genot geven, of kalanten trekken en voordeel aanbrengen. Voor afgezonderde boerderijen doet het er echter niets toe, of het gebouw veel of weinig deuren en vensters heeft. De geringere belasting, waaraan zij thans daarvoor zijn onderworpen, heeft reeds al te veel aanleiding gegeven, dat die zoo spaarzaam en zoo klein mogelijk werden aangebragt in nieuwe of herstelde woningen. Groote nieuwe boerenhuizen hebben thans aan woning en melkkamer te zamen veelal niet meer dan twee of drie ramen, en eene of twee deuren. Alleen de eigenaars, die er zelf op wonen, en zoo naauw niet behoefden te zien, maken hierop eene uitzondering, en lieten zich soms verlokken, er vele meer, en ook eene kamer meer te zetten. Die laatsten nu zullen bedrogen uitkomen; zij hebben buiten den waard gerekend en zitten in den val. Voor hunnen hoogmoed of hunne gezondheids- en reinheidszucht zullen zij, volgens het ontwerp van wet, behoorlijk boeten! Nu, wat behoefden zij ook naar het sirenengezang der gezondheidsleeraars te luisteren! Boeren hebben geen ruime, knappe, noch gezonde, lichte en luchtige huizen noodig; hunne voorouders of voorgangers woonden allen in hutten! De vermeerderde belasting op de haardsteden, die, zoo er de steeds gebruikelijke opcenten bijgevoegd worden, tot eene opmerkelijke hoogte zonde klimmen, zal geen minder onzalige uitwerking doen. Reeds nu is het getal bij velen, een of twee. Die, welke er drie hebben, zijn zeldzaam. Komt de bedoelde wet tot stand, dan zal er velerwegen eene worden digt gelegd. Menige boer zal zich zelfs met eene enkele vergenoegen, en zich met zijn gezin, bij den kook- en varkensketel gaan nederzetten. Met dat al, zal men de menschen geplaagd hebben, zonder veel baat, noch voor de schatkist, noch voor de bedrukte steden! Hetzij om effect te maken, of uit naijver, hetzij om den weg te banen voor eene hoogere belasting van grondeigendom, of om welke reden dan ook: men ziet van tijd tot tijd berigten en mededeelingen verschijnen, omtrent de hooge koopprijzen der landerijen en bouwhoeven; men vindt goed, die te vergelijken met vroegere, zeer lage verkoopsommen, en tracht dan daarmede, den grooten vooruitgang van den landbouwer te bewijzen. Zij, van wie die mededeelingen uitgaan, vergeten of verzuimen daarbij, twee of drie opmerkenswaardige omstandigheden te vermelden. Eerstens, dat die lage prijzen meestal in de jaren 1824, 1825 en 1826 plaats hadden, toen de landerijen bijna zonder waarde zijn geweest. Zoo zijn er voorbeelden uit dien tijd bij te brengen, dat een morgen of bunder tabaksland, goed in bemesting staande, met schuur en al, openbaar verkocht werd, vobr minder dan de schuur alleen van bouwen had gekost. Van eene aanzienlijke boerenplaats, welligt van meer dan eene, en ook van wei- en hooilanden met polderlasten bezwaard, werd de afstand van eigendom aangeboden, tegen overneming der lasten, of ook tegen een zeer geringe koopsom. Ten andere moet bedacht worden, dat hooge huur of koopwaarde van hooi- of grasgewassen, alles behalve een voordeel is voor de bouwlieden, alzoo deze, door groote behoefte gedrongen, de prijzen tegen elkander opjagen, niettegenstaande zij veelal op groote afstanden hunne woonplaats hebben; een waagstuk, dat hun dikwijls slecht kan bekomen, en geen aanleiding mag geven, hen hooger te belasten. En derdens nog, dat de tegenwoordige hoogere koopprijzen meestal bedongen worden voor bouwhoeven en gronden, die ten koste van nieuwe kapitalen, in beteren toestand werden gebragt. Zijn de gebouwen slecht en de gronden schraal, dan is de grootere waarde nog van weinig bedrag of beteekenis , evenmin in koop als in huur. Hetgeen men dus hooger zou willen belasten, is roof van het opgeofferd kapitaal, ter verbetering besteed. Wat zou men wel zeggen, als er van een slecht zeeschip, de werkplaats, de hoeve van den reed er dat, na gerepareerd te zijn, eenige voordeelige reizen had gemaakt, nu voortaan, boven en behalve de gewone belastingen, ook de huurwaarde, of een gedeelte daarvan, bij die zijner woning werd gevoegd? Of ook, wanneer er op de staatspapieren, bij lagen koers gekocht, b. v. in 1830, eene belasting was gelegd, en deze na de rijzing in waarde, nu werd verhoogd? lets, dat echter nog niet gelijk zou staan, want die meerdere waarde werd dan nog zonder besteding van nieuw kapitaal verkregen, 't weslk voor boerderijen bijna onmogelijk is. De koopwaarde op zich zelve, zonder overgang van eigendom, is echter geen grondslag, geen voorwerp van belasting. Zij staat ook zelden in evenredigheid met de gemiddelde winst of de huurwaarde. Evenmin is ook, hetgeen er bij onteigening voor den aanleg van spoorwegen enz. , wordt geëischt , of bij schatting toegekend, waarop men reeds heeft willen wijzen de eigenlijke belastbare waarde van den grond, maar wel de vergoeding voor het ongerief, den gedwongen afstand, en de schade aan de afgescheiden, overblijvende deelen toegebragt. Doch, hoe dit zij, de waarde der dingen, behalve het mobilair, zal men toch wel niet willen belasten? Zoo dat het geval kon worden, dan zouden ook de stedelingen er niet te best af komen zij toch hebben vrij wat meer bezitting dan de boeren; en zelfs, voor zooveel dit alleen den grondeigendom betrof, en die, bij uitsluiting of bij uitzondering, naar de tegenwoordige koopwaarde, in eene jaarlijksche belasting moest worden aangeslagen, dan zou dit voor de steden ook nog al iets bedragen. Te Arnhem b. v., is de prijs van eene vierkante el gronds , zoo wat om de /10, derhalve f 100,000 voor een bunder. Op grond van al de reeds aangevoerde redenen, zal nu wel het oordeel zijn gewettigd, dat de grondslagen der bestaande wet, geen geschikten maatstaf konden geven voor eene billijke, regtvaardige en verstandige belasting. Naardien echter in het tegenwoordig tijdsgewricht, de nood van enkele steden zoo groot geworden schijnt te wezen, dat er nieuwe hulpmiddelen voor haar moeten worden gezocht, zoo heeft men er niets beters op weten te vinden, dan zich 3* op den landbouw te werpen. Men wil dus het besluit genomen zien, om den ouden ontoereikenden maatstaf wat meer uitgebreidheid te geven, en er voor de landbouwers een stuk aan toe te voegen, en eigenlijk dus dien stand met twee maten te meten, door bij de hoedanigheid nog de hoegrootheid te voegen. Aan het verbod der Grondwet, art. 17e, zal men dan echter eene nieuwe, onbekende uitlegging moeten geven; namelijk deze: Geen privilegie in het stuk van belastingen, wil eigenlijk zeggen: bijzondere standen en toestanden zal men, ten behoeve van andere belanghebbenden, exceptioneel aan bijzondere belastingen mogen onderwerpen. Maar, en om hiermede nu te eindigen: omdat mijne bestrijding der beschouwingen van den Heer A. VAN Ecx, zoowel als van het nieuw ontwerp van wet, zulks schijnt te vorderen, wil ik, ofschoon daartoe minder bevoegd, nog eenige gronddenkbeelden ten beste geven over zoodanige inkomsten-belasting, als naar mijn inzien, de meeste kans zou hebben, om aan de eischen van regt en billijkheid voor allen, zoo veel mogelijk te kunnen voldoen, en die alle beweerde privilegiën zonde doen vervallen. De grondslagen daartoe zouden moeten berusten op de begrooting der maatschappelijke voordeelen en winsten, door elk ingezeten, in het vorige jaar genoten, dewelke tot een getal van drie of vier konden beperkt worden; namelijk: inkomsten van ambten en bedieningen; renten en kuren of pachten; voordeden van ambachten en bedrijven, en winsten van landbouw, nijverheid en handel. Even, als thans bij de personeele belasting, zou de opgave of aangifte daarvan kunnen geschieden door den belastingschuldige zelven, onder contrede eener commissie van zetters, door de kiezers van het wijk of de gemeente aangewezen en bijgestaan door eenen ambtenaar van 's Rijks belastingen. De beslissing der geschillen, die er mogten ontstaan, zoude op de gewone wijze, aan de Gedeputeerde Staten der provinciën behooren te worden opgedragen. Zoowel voor de regering, als voor de ingezetenen van allerlei stand en bedrijf, zou zulk een belastingstelsel voordeel en gemak opleveren. De eerste zou ook tot een beter en juister overzigt van de financiële en industriële krachten der natie geraken, en deze laatste meer vrijheid van beweging, en minder last van beperkingen deelachtig worden. De toepassing daarvan zou te minder zwarigheden ontmoeten, dewijl die wijze van handelen, met meer of minder overeenkomst, reeds velerwege , bij den omslag der gemeentelasten wordt gevolgd, zonder dat de boeren daarbij worden vergeten. De moeijelijkheden , die aanvankelijk hier en daar mogten worden aangetroffen, zouden weldra worden overwonnen, en schijnen meer door het eigenbelang van werkelijk bevoorregte standen, dan door het verstandig en redelijk oordeel te worden opgeworpen. Een paar hoog opgevijzelde bezwaren, namelijk, dat er daardoor aanleiding zou gegeven worden tot ongelijkheid in den aanslag, door verzwijging, en tot benadeeling van het crediet voor handelaren door openbaarheid, zijn althans niet zeer gegrond te achten. Het eerste zou slechts van eenige beteekenis zijn bij het begin der uitvoering, maar de schatkist zou er weinig bij verliezen, alzoo de verzwijging van inkomsten, waaraan sommigen zich mogten schuldig maken, op den duur niet is vol te houden, en meerendeels zou opgewogen worden door de verhoogde aangifte van hen, die zich gaarne grooter en rijker voordoen, dan zij werkelijk zijn. En wat het crediet betreft, 't welk velen noodig hebben, dit hangt niet af, of behoort niet af te hangen, van een vertoon van rijkdom, of van eene soliditeit, welke zij niet bezitten, maar komt voornamelijk toe aan hen, die eerlijk zijn in handel en wandel, en die zorg dragen, zich van hunne verpligtingen getrouw en naar behooren te kwijten. Voor groote fortuinen, wier inkomsten buiten berekening vallen, en waarvan de schatting een bepaald maximum bereikte, kon de verdere aanvulling of verhooging aan de eigen gemoedelijke aangifte worden overgelaten. Ten slotte zij nu nog te kennen gegeven, dat dit schrijven geen ander doel heeft, dan, zoo mogelijk, de invoering voor te komen van eene wet, die in theorie en praktijk, in beginsel en uitvoering, eene noodlottige uitwerking zou oefenen op de voortbrengende krachten, zoo van den landbouw, als van alle andere takken van nijverheid, en die alzoo voor de bijzondere en algemeene welvaart de schadelijkste gevolgen zou na zich slepen. Reneelaar,' onder Putten, F. W. SCHULD, Dmv. December 1863.
---

