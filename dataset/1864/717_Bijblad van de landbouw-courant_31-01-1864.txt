DE PERSONELE BELASTINGEN, MET OPZIGT TOT DEN LANDBOUWENDEN STAND.
In beschouwing genomen naar aanleiding der geopenbaarde mening van een rijks ambtenaar. Pour les honnêtes gens, ii n'y a de bi que la justice ; pour les gens habiles II n'y a de justice que la bi; la distance entre ces deux doctrines est aussi grande que la distance entre le ciel et la terre. C. N. De Landbouw-Courant van 22 Sept. j.l. , bevat het overzigt van een artikel, door den Heer A. VAN Ecx geschreven, en geplaatst in het Aug.—Sept. nummer van het tijdschrift de Economiet, waarin Zijn Ed. tracht te betogen, dat de landbouwers te weinig bijdragen in de belastingen, en boven anderen bescherming en bevoorregting genieten. Het zal velen met mij verwonderd hebben, te zien, dat sommigen, die belang schijnen te stellen in de ontwikkeling en den vooruitgang van den landbouw, met dat artikel instemmen, •en bijval daaraan geven. En, omdat mijne ervaring en mijne beschouwingen zoo geheel en al strijdig zijn met die van den schrijver, meende ik daarvan te moeten doen blijken, en ook mijn gevoelen openlijk te kennen te geven; te meer, daar het nog zeer onzeker is, of het voorgedragen of in te dienen nieuw ontwerp van wet voor de personeele belastingen, al f niet zal worden aangenomen door het wetgevend gezag, zoodat bij verwerping daarvan, de bestaande wet zal blijven voortduren; maar vooral ook daarom, dat zijne uitspraken de strekking hebben, om als voorbereiding te dienen, ten einde het nieuw ontwerp aannemelijk te maken en ingang te doen vinden.
Eenige algemeene beschouwingen mogen het verder behandelde vooraf gaau. Om wel te oordeelen over de invoering, hervorming of verbetering vaneen belastingstelsel, bestaat bij mij liet gevoelen, dat hij, die daartoe overgaat, en zich op regt en billijkheid beroepende, daarop invloed wil oefenen, ook vooraf deugdelijke en onwraakbare grondstellingen, aan het regt ontleend, behoort te hebben aangenomen. Deze toch zijn hem noodig, om als steun en teugel te dienen tegen de afwijkingen, waarin men zoo ligtelijk vervalt door te luisteren, dikwijls ongemerkt, naar de stem van voorliefde, vooroordeel of eigenbaat; en dus om voor te komen, dat men, al of niet ter goeder trouw handelende, van de wegen der regt vaardigheid en der wijsheid mogt afdwalen. Eu omdat ik daarover thans zelf zal handelen, wil ik mijne grondbeschouwingen deswege ook allereerst doen kennen. Als hoofdbeginsel stel ik, dat niemand, wie hij ook zijn moge, het regt heeft of ooit gehad heeft, om aan eenig ander mensch, lasten of verpligtingen op te leggen, waarvoor geen equivalent, geen gelijkwaardige dienst, nut, loon, of vergoeding is aan te wijzen; waaruit dan volgt, dat bij een goed en regtvaardig stelsel van belastingen, steeds rekening moet gehouden worden met de voordeelen en geriefelijkheden, die elke klasse van belastingschuldigen geniet, of voor haar inde maatschappelijke zjuneuleving, op gelijke '*-* 2
voorwaarden en in evenredige mate met anderen, verkrijgbaar zijn gesteld. 2°. Dat geen zaken, die slechts voor sommigen eene behoefte zijn, ten bate van het algemeen mogen worden bezwaard. En 3°. dat elke belasting op noodwendigheden moet vermeden worden, omdat zij de werkende krachten ondermijnt, de gezondheid en het leven bedreigt, en bovendien een schromelijk onregt wordt, wanneer daardoor eene bijzondere klasse of kategorie van ingezetenen wordt gedrukt.
Zien wij nu of er in het geschrift van den Heer VAN EcK, volgens deze of daarmede overeenstemmende grondstellingen is geoordeeld, dan wel of Zijn Ed. van den weg, daardoor aangeduid, is afgeweken en een zijweg is opgegaan, d.ien hij als het pad der regtvaardigheid aan anderen heeft willen aanwijzen. In de eerste plaats zal dan in aanmerking moeten komen, hetgeen door hem, betreffende de grondbelasting is geschreven; doch, daar dit mij tot nog toe onbekend is gebleven, wil ik slechts met een paar woorden er aan herinneren, wat men daaromtrent in het oog dient te houden; en wel vooreerst, dat de oorspronkelijke aanslag, zoo zoetjes en zachtjes aan, met 51 pet., dus met ruim de helft, is vermeerderd. Hieronder zijn nu wel begrepen de opcenten voor de Gemeenten en de Provincie, maar het is, gelijk de boeren zeggen, zoowat hetzelfde , of men door den hond gebeten wordt of door de kat. Ten anderen dient hierbij wel bedacht te worden, dat van de gronden, uit welke tienden worden geheven, in bijna alle voorkomende gevallen, eigenlijk tweemaal grondbelasting wordt betaald, waarop wij nader terugkomen. En nu overgaande tot de beweerde privilegiën, willen wij ter toetse brengen, wat tot betoog daarvan door den genoemden schrijver is aangevoerd, en waarop ook in de memorie van toelichting tot het nieuw ontwerp van wet, wordt gedoeld M. , 10. De landbouwer is van het patentregt vrijgesteld. Hieromtrent is het dus de vraag: is die vrijstelling een voorregt of een regt? In aard en strekking zijn de patenten, op de nijverheid toegepast, eene belasting op de werkzaamheid en het arbeidskapitaal. Men vraagt, bij de wet daartoe betrekkelijk, niet naar de uitkomst of winsten, maar zij drukt regtstreeks op hem, die werkt en doet werken, en laat geheel vrij hen, die ledig loopen. De vrijheid om te werken, en iets voort te brengen, dat waarde heeft, is echter een gemeen regt ; en zulks niet alleen,
maar het is ook een pligt , die vrijheid te gebruiken, en voor verreweg de meesten eene noodzakelijkheid. De landbouwer, niet aan deze belasting onderworpen, ontving dus geen privilegie, hij behield slechts zijn natuurlijk regt. Die vrijstelling van het patentregt is dus minder als begunstiging, dan wel als maatregel van regeringsbeleid aan te merken, ten behoeve van het algemeen welzijn, dewijl eene belasting van het arbeidsvermogen, des landbouwers vooral, altijd als hoogst schadelijk voor het geheel der maatschappij zal bevonden worden. Alleen van hen, die in het bezit van genoegzame krachten, geen arbeid verkiezen te ondernemen, zou men kunnen zeggen, dat zij een privilegie hebben, niet slechts om zonder patent, maar ook zonder te werken, al de voordeelen te genieten, welke de opofferingen en de arbeid van anderen, aan de maatschappelijke zamenleving verschaffen en verzekeren. Moest dit echter anders begrepen worden, en behoorden de landbouwers in de patentbelasting te zijn aangeslagen, op grond dat de vrijstelling daarvan een privilegie wordt geacht, dan zal toch ieder, die er zoo over denkt, het niet zeer onpartijdig vinden, dat de schrijver, die voor de schatkist en hare geregtigheden ijvert, daarbij is blijven stilstaan, en ook de vrijlating niet heeft gewraakt van andere standen, welke daarvan insgelijks zijn verschoond; en dat wel, niettegenstaande hun werk vrij wat zekerder, en met meer gemak, veel ruimere voordeelen en winsten oplevert, dan aan de groote meerderheid van landbouwers ten deele valt. //Geen privilegie in het stuk van belastingen." Dat zij zoo, maar dan vooral ook belastingen ingevoerd, waartoe evenredige, gelijkmatig berekende bijdragen gevorderd worden van elk winstgevend of winstbelovend bedrijf of beroep. Te beginnen met de rijksambtenaren en verder de advokaten , leeraars, schoolmeesters enz. , die allen gelijke of grootere voordeelen trekken van het staatsburgerlijk zamenleven. Van patentregt dus, volgens het heerschend stelsel, alleen uitgezonderd hen, die geen werk te verrigten hebben , of geen ander, dan rente te ontvangen en een of tweemaal 's jaars coupons af te snijden, als bewijzen van hun aandeel in de waarde, die door den arbeid van anderen wordt voortgebragt !
Maar zoo als verder wordt beweerd: //vooral ook bij de personele belasting is de landbouwer bevoorregt en betaalt hij te weinig." Om ook hierover een billijk oordeel uit te spreken, zal men in het oog moeten houden, en in aanmerking nemen, dat die belasting ten doel heeft of behoort te hebben, eene bijdrage te heffen van de ingezetenen, in evenredigheid van hun burgerlijk welvaren; en dat daartoe, tot dus ver, een 7tal onderwerpen van uiterlijk vertoon, als kenmerken of grondslagen, werden aangenomen. Onderzoeken wij nu, of daarbij, zoo als beweerd wordt, den landbouwer een voorregt is geschonken, en bezien wij dus allereerst zijne vrijdommen. 10. Schuren en stallen zijn geheel vrij. 20. De paarden voor zijn bedrijf zijn vrij.
Dit zij toegestemd; maar de vraag is wederom: zijn die vrijstellingen voor den landbouwer een voorregt , eene onbillijkheid? Door hen, die eenzijdig of oppervlakkig willen oordeelen , mag dat zoo gesteld worden. Zij verliezen dan echter daarbij uit het oog, dat beide soorten van voorwerpen, eene behoefte en eene noodzakelijkheid zijn voor den landbouwer, en dat zeer weinig andere bedrijven die noodig hebben. Zal men dit moeten toegeven, dan is ook het gebruik van stallen, schuren en paarden , voor elks bedrijf, waarbij zij vereischt worden, geen verdedigbare grondslag voor eenige belasting. Gelijkmatigheidshalve en met het oog op Art. 172 der Grondwet had echter de Schrijver er op behooren te wijzen, dat de berg- en werkplaatsen, met de stoom-paardenkrachten van andere bedrijven, ook zijn vrijgesteld. De ongerijmdheid en onregtmatigheid eener zoodanige belasting is nogtans te blijkbaar, om er verder iets over te zeggen; •te minder, omdat ook, bij het ontwerp van wet, die vrijstellingen blijven bestaan.
Verder zegt de Heer VAN Ecic , opzig,tens de heerschende wet: «De huurwaarde is gesteld op een zeer laag cijfer; voor deuren en vensters betaalt hij weinig." Derhalve is, naar zijn begrip, hier geen redelijkheid in acht genomen, en moest de aanslag hooger zijn, om geen voorregt te wezen. Om deze opvatting te toetsen aan het beginsel van regt en billijkheid, zal het al weder noodig zijn zich de vraag voor te stellen, in hoever daarbij is gelet op de meerdere of mindere behoefte aan ruimte en licht, voor de uitoefening van het bedrijf noodzakelijk , en op het aandeel in de maatschappelijke voordeelen, die de gesteldheid en standplaats aan de bewoners der gebouwen verschaft. Wordt hierop behoorlijk acht geslagen, dan zal het onpartijdig oordeel geen gelijkstelling in het stuk van belastingen verlangen, waar het verschil van genietingen, met groote ongelijkheid te voorschijn treedt. In de steden toch, dient elk huis óf enkel als woning voor personen, die zonder bedrijf leven, of die elders hunne werkplaats hebben, óf voor hen, die eene zaak drijven, welke slechts geringe ruimte en weinig deuren en ramen behoeft. Deze alleen vinden steeds in hunne nabijheid al wat zij verlangen voor zich en hun gezin, en om in hunne behoeften te voorzien, tot de meest billijke prijzen. Zij zijn in de gelegenheid om deel te hebben aan velerlei geriefelijkheden en genoegens der zamenleving , welke de landbouwer niet kan bijwonen. De behuizing van dezen moet daarentegen eene betrekkelijk groote uitgebreidheid en een grooten omvang hebben, die aan een talrijk personeel, voor zijn bedrijf noodzakelijk, plaats kan geven. Zijne ramen of vensters geven hem geen ander genot, dan dat zij het noodige licht inlaten, om huiselijk werk te verrigten. Bovendien, terwijl in de steden en dorpen de huizen er zijn om de bewoners, is ten platten lande de landbouwerswoning bestemd, om de bebouwing der gronden mogelijk te maken. En wil men, ter vergelijking, op het voordeel zien, dat eene boerenwoning, ook met de daartoe behoorende gronden, haren bewoners en bruikers aan kan brengen, en die tegenoverstellen aan de verdiensten van een ambtenaar, notaris, koopman, fabrikant, advokaat enz., die een huis van gelijke huurwaarde bewoont, dan is het 100 tegen een, dat de laatsten zich niet het dubbele en meervoudige daarvan, als winsten weten te verschaffen. Nog zou hierbij meer kunnen worden aangevoerd, om het voordeelig verschil aan te duiden tusschen eene woning in de steden, boven die op het land, doch zulks is reeds genoegzaam daaruit blijkbaar, dat een echte stedeling zelden veel langer dan drie dagen in eene landbouwerswoning zou willen verblijven. Het reeds gezegde zal daarom wel voldoende zijn, om iedereen te overtuigen, dat er geen billijke grond, geen regt of reden bestaat, om bij de toepassing van den 3" en 4" grondslag der personele belastingen, de boeren en stedelingen op gelijke wijze aan te slaan. Doch ook, in de belasting op de haardsteden, geregeld naar het opklimmend getal, is volgens den Heer VAN Ecu ueene bevoorregting van den landman gelegen." Hier komt het mij voor, dat hij, om dit te betoogen, vrij wonderlijk redeneert. Hij brengt daarvoor in, dat de eenvoudige levenswijze der boeren een minder aantal schoorsteenen vordert, en hij daarom te weinig betaalt. Zeer consequent beweert ZEd., omgekeerd, ten opzigte van arbeiders en paarden, dat de boeren ten onregte daarvan zijn vrijgesteld, omdat de landbouw veel paarden en veel arbeiders vordert. Ergo: minder behoefte aan schoorsteenen , hooger belasting; meer behoefte aan paarden en arbeiders, meer belasting. Zou hier niet, iets zoo wat, de moraal doorschemeren van den wolf met het lam?
Bij de belasting op het mobilair is, naar het oordeel van den schrijver, de landman almede zeer bevoorregt. Betaalt hij naar de huurwaarde, dan is dat alwederom veel te weinig, want die is, zoo als wij reeds gezien hebben, volgens hem, vrij laag ten plattenlande. Dit nu is een gezigtspunt, dat de Heer VAN ECK deelt met de meeste rijksambtenaren, die dan ook niet nalaten om, bij verbouwing eener boerenwoning zorg te dragen, dat eene krasse verhooging der huurwaarde daarna volgt, al wordt er de opbrengst der boerderij geen cent hooger door. En, zoo er in plaats daarvan schatting wordt gevraagd, dan is de landbouwer, almede volgens den schrijver, ook weder aanzienlijk begunstigd, en dat wel nogmaals omdat, over het algemeen de levenswijze ten plattenlande veel eenvoudiger is dan in de steden. Tegen zulke redenen nu, weten wij weinig meer te zeggen, dan reeds is aangevoerd. Het beste zou wel zijn aan te raden, om zorg te dragen, dat de boeren niet door lasten en belemmeringen verhinderd werden, zoo veel in welvaart toe te nemen, dat zij, even als de stedelingen, hunne leefwijze en hun mobilair op wat grooter en prachtiger voet konden stellen; waarna, door belasting op overtolligheden en weeldevertoon , van zelven eene hoogere belastingsopbrengst door hen
zou kunnen volgen. Nog wordt door den Heer VA.N ECK aangevoerd, dat de landbouwer, vooral ook bij den 5" grondslag, eene groote bevoordeeling heeft. //Behalve voor zijne arbeiders, die geheel vrij zijn, betaalt hij ook voor zijne dienstboden naar een niet opklimmend tarief." Maar, vragen wij hieromtrent: zou ZEd. niet weten, dat weinig boeren eigenlijke dienstboden houden, of moet het gemis daarvan nu ook als een privilegie gelden? Voor eene melkmeid, die, zoo als men dat wil begrijpen, ook de aardappelen moet helpen schillen, wordt de volle f s.—met opcenten gerekend, en voor inwonende schaapherders, bouwmeesters en boerenknechts moet de boer betalen, al is het dan niet volgens opklimmend tarief. In plaats van eene verhooging hiervan te kunnen billijken, was ik steeds van oordeel, dat door deze belasting op de arbeiders, de schatkist schadeloosstelling heeft weten te vinden voor het patentregt , waarover zoo veel beweging wordt gemaakt. Het is echter eenigzins bevreemdend, dat het regtvaardigheidsgevoel van den Heer VAN ECK hem niet verder heeft geleid, dan hij gekomen is, opzigtens de belasting van het volk in vaste dienst gebezigd. Regt toch is maar regt , zoowel ter zee als te land, en derhalve had men mogen verwachten, dat ZEd. ook zou zijn opgekomen tegen de vrijstelling van de matrozen op onze schepen , alzoo het scheepsvolk evenzeer voor kost en loon dient, als onze boerenknechts, en desniettegenstaande, zelfs ook bij de werkbodenbelasting, zijn over het hoofd gezien.
Eene groote begunstiging van den landbouwer vindt de schrijver nog daarin, dat vele boeren, zonder belasting te betalen, ook wel eens voor zich zelven gebruik maken van hunne werkpaarden, en die voor hunne hortende karren en stootende wagens spannen, om er mede naar de stad of markt te rijden. Het is eene waarheid, dat dit genot, ofschoon hunne borst en buik er zeer van doen, een voorregt is voor rug en beenen ; naardien de boer, bij gemis van paarden genoodzaakt zou wezen, zelf den ploeg te trekken, en zijn koorn naar de markt te dragen. Maar toch, zoo hij dit al doen moest, en hij zoodoende alweer trachtte de belasting op de paarden te ontkomen, zou dan niettemin bij velen het verlangen niet ontstaan, om ook zijn rug en beenen aan belasting te onderwerpen? Maar wat boven en tegen dat alles gelden moet: ode landbouwer is in de laatste jaren vooruit gegaan. Zijne welvaart is toegenomen, zijne grondeigendommen hebben hoogere waarde verkregen; derhalve kan en moet hij grooter bijdragen leveren, opdat er te beter zou kunnen worden voorzien in de behoeften der stedelingen. De staatskas echter mag er vooral niet bij verliezen. //De Heer VAN Fox bevestigt, op grond zijner ervaring, die aangenomen meening, welke ook door den Minister van Financiën als hoofdreden wordt aangevoerd, waarmede het nieuw ontwerp van wet op de personele belasting wordt toegelicht en aanbevolen. Die meening echter is, zelfs voor zoo ver zij geene dwaling mogt zijn, nog geen toereikende grond om daarop eenen verhoogden aanslag der landbouwers te vestigen. Zij is ook op zich zelven nog geenszins als algemeen geldig en met de waarheid overeenkomstig aan te merken. Op grond van mijneervaring althans, wil ik integendeel beweren, dat in zeer vele oorden des lands , de landbouwer groote moeite heeft, om zich staande te houden, en veelal ter naauwernood in denzelfden toestand van voorheen is kunnen blijven. Het geroep van groote boerenwelvaart is voornamelijk ontstaan in de dure jaren van 1855 en 1856, toen ons land bijzonderlijk door eenen goeden oogst werd gezegend. De invloed daarvan was dan ook toen, bij uitzondering, merkbaar. Wie schulden had, betaalde ze af, en die meer kon doen, vernieuwde wagens en karren en ploegen verbeterde of vergrootte zijne gebouwen, kocht betere werkpaarden en beter vee; maar daarmede was, bij verre de meesten, het overgewonnen geld verbruikt, en uit de handen van den boer in die van den ambachtsman , den fabriekant en den handelaar overgebragt. Die voorspoed der landbouwers, die zegen des Hemels, waarvan de overige standen, de stedelingen, hun aandeel rijkelijk hebben genoten, en hen tegen grooter duurte heeft bewaard, zal die nu voor de laatsten door ontheffing van lasten worden verdubbeld en aan den boer met eene onredelijke strafbelasting worden vergolden Eene andere oorzaak, waaraan men het voornemen heeft te danken, om den landbouw zwaarder lasten op te leggen, is onbetwijfeld te vinden in de onjuiste en pralende opgaven van groote oogsten en groote opbrengsten, door sommige landbouwers verkregen, meestal dezulken, die wel liefhebbers, maar geen eigenlijke boeren zijn. Hunne oogsten zijn, niet zelden, door groote opofferingen van geldsommen voortgebragt , en bijna nimmer wordt daarbij vermeld, wat hun is mislukt. Veelal ook worden er ongemeen gunstige verslagen van opbrengsten opgemaakt door mannen, die belang hebben bij hooger belastingen, welke hen niet kunnen treffen, en meest volgens opgave van verbouwingen in de nabijheid van v landbouwende steden of dorpen, waar men behalve de vruchtbaarste gronden, ook nog de gelegenheid heeft, om goedkoop aan buitengewone hulpmiddelen, tot vermeerdering van vruchtbaarheid, in ruime mate te geraken. Wat in de afgelegen deelen des lands slechts kon worden verkregen, blijft daarbij buiten berekening, behalve hetgeen soms een liefhebber van zijn kostbaar verbouw heeft opgegeven, zonder eene juiste rekening te hebben opgemaakt. Ook zelfs de landbouw-tentoonstellingen , hoe nuttig zij op zich zelve ook zijn mogen, schijnen aanleiding te geven tot beschouwingen en oordeelvellingen , die voor de belangen der landbouwers gevaarlijk zijn. Al deze vertooningen echter bewijzen weinig voor de groote welvaart der landbouwers in het algemeen. Zij doen slechts zien, wat menschen kunnen voortbrengen, die geld hebben, dus juist datgene bezitten, wat den gewonen boer doorgaans ontbreekt, om tot welvaart te geraken, en waarvan men hem, bij wien men meent het te kunnen vinden, zooveel mogelijk wil af helpen.
Nog is er een verschijnsel te vermelden, dat almede heeft bijgedragen, om van de groote welvaart der boeren te doen spreken en schrijven, en, als gevolg daarvan, wordt aangehaald. De beweging, namelijk, die door het boerenvolk op markt- en kermisdagen wordt gemaakt, gevoegd bij het vertoon van meerdere weelde in kleeding en opschik, dan vroeger het geval is geweest. Ook bij de beoordeeling daarvan moet men wel weten te onderscheiden. De landbouwers, welke zulke blijken van weelde geven, zijn meestal menschen , die niet van de boerderij behoeven te leven, aan welke het dus vrij staat, evenzeer als aan rijke burgers of heeren , om met iets fraais voor den dag te komen. Ook kan men verzekerd zijn, dat deze soort van landbouwers, wat de verschillende of onderscheidene belastingen betreft, niet beneden de stedelingen, maar wel degelijk in evenredigheid van hunne winsten, en zeker ook in verhouding tot hunne maatschappelijke genietingen, zullen hebben bij te dragen. En wat het boerenvolk aangaat, op wier verteringen het meest wordt gewezen door hen, die er het meest van profiteren, dat weeldevertoon is niet voortgevloeid uit de meerdere winsten der boeren, maar, juist omgekeerd, is het een bewijs, dat zij, in den laatsten tijd, aan eene buitengewone schatting zijn onderworpen, welke zij in weerwil van hunnen wil en wensch moeten voldoen. Die schatting is de verpligting, waartoe de boeren zijn gebragt, om hooger en veel hooger loon te moeten betalen aan knechts, meiden en werkvolk , dat anders steeds gereed is hen te verlaten, alzoo thans overal werk te vinden is. liet zijn derhalve den landbouwer afgedwongen penningen, die door het dienstvolk aan opschik en sterken drank worden besteed. Dat nu onder dergelijke omstandigheden ook boerenzoons en dochters niet voor hen willen onderdoen, wat de kleeding betreft, is een zeer natuurlijk gevolg daarvan, en even zoo onweersprekelijk is het, dat de bekostiging- van dat alles een noodoffer is, dat door den landbouwer moet worden gebragt, en waarom hij eerder verschooning zou verdienen, dan wel eene strafbelasting. Maar, zoo als de Heer VAN ECK zegt, en de Minister van Financiën meent het ook: //de landbouwer betaalt toch maar te weinig belasting, dat blijft zoo; want het gaat hem nu goed, en hij kan zeer wel doen wat hij doet." Om mij ook praktisch daaromtrent te doen inlichten, raadpleegde ik op mijne wijze, den toestand mijner buren, die landbouwers zijn, en niet tot de geringste soort op de Veluwe behooren. De eene is eigenaar, hij bewerkt eene boerderij van nagenoeg 36 bunders bouw- en weiland, welke, met nog eenige houtgronden en de gebouwen, te zamen eene kadastrale huurwaarde hebben van 1'464. Hij betaalt daarvoor:
Grondbelasting en opcenten . . . . f 73.00 Personeel « « . . . . a 33.00 Gemeentelasten Accijns van eene slagtkoe , noodig voor de werkboden a 15.00 Accijnsen van zout, zeep enz. . . Domeintiend gemiddeld f 200.00 Dus moet hij ruim 42k pet. der kadastrale huurwaarde naar de ontvangers brengen, en overigens het noodige , tot onderhoud van zijn gezin, en tot instandhouding van zijn erf, in de voordeelen vinden die hij zich door arbeid en arbeidskapitaal en uit de opbrengst van verkoopbaar houtgewas weet te verschaffen. Drie zijner naaste buren zijn pachters of huurboeren. Zij bewerken en bewonen bouwhoeven van omtrent 35 bunders, met het gebruik van eenige heidegronden. De pacht is in de laatste jaren weinig of niets verhoogd , en bedraagt van f 450 tot /500 's jaars. De woongebouwen met de stallen, van twee hunner zijn, twee en drie jaren geleden, vernieuwd, waarvan de kosten wel 10 I 12 m. voor elke zullen hebben beloopen. Omtrent den toestand of welstand van die boeren valt op te merken, dat zij oppassende menschen zijn, die, de voorgangers van twee hunner medegerekend , gedurende 20 á, 30 jaren gebleven zijn wat zij waren, behalve dat in de laatste vorige jaren, hunne have en hunne landerijen in verbeterden staat zijn gekomen. De eigenaars daarvan ontvangen, als alles goed gaat, eenen pachtprijs, welke nauwelijks de rente der voor- en nabesteedde bouwkosten bedragen. Hun voordeel is dus insgelijks alleen in de opbrengst van de bijbehoorende houtgewassen gelegen, na aftrek der grondbelasting en kosten van onderhoud, zoo der gebouwen, als van de houtbosschen. Deze daadzaken nu overwegende, mag men vragen, of hier althans grond of reden te vinden is, om de eigenaars of boeren door hooger belastingen te drukken, met het doel om anderen te ontheffen, en hunne lasten te verligten P Kon men nu maar aantoonen , dat de landbouwer inderdaad in eenig opzigt voordeelen geniet, die de burgerstand moet missen, dan mogt dit voor zoover het ging, als equivalent voor belastingen, in aanmerking komen. Doch bezwaarlijk, of zoo wij meenen in het geheel niet, zullen die werkelijk zijn aan te wijzen. Integendeel zou de landbouwer kunnen aanvoeren, dat zijne belangen slechts eene flaauwe bescherming mogen genieten, en er tegen hem wetten of oude gebruiken zonder wet gehandhaafd worden, die zijne eigendomsregten en zijne persoonlijke, natuurlijke vrijheid gevoelig aantasten. Wat ik hier op het oog heb, is het positief geworden tiendregt in die oorden onzes lands, welke het eerst tot het christendom werden gebragt , en dat nog altijd, als het ware bij uitzondering, in vele gewesten van Nederland moet blijven bestaan; alsmede het verbod, om Zijne veldvruchten tegen de verwoestingen van het wild gedierte op afdoende wijze te beveiligen. De eerstgenoemde last der tienden, waarvan de zwakkere, tegenover den sterkeren en diens invloed, zich nimmer kon ontslaan, wil men nog altijd verdedigbaar vinden, op grond van een onbewijsbaar en in Nederland onmogelijk eigendomsregt , niettegenstaande uit den aard der heffing zelve genoegzaam blijkt, dat het, op weinige uitzonderingen na, tot later tijden behoorende, eigenlijk niet anders is, dan een voortgezet dwanggebruik, dat door gewetensdwang, of dwang en vrees, uit kerkelijk gezag en wereldlijke heerenmagt is ontsproten, en door generalisatie met behulp van tiendpachters steeds werd uitgebreid. Een vrij duidelijk historisch bewijs van dit laatste, is daarvan tradioneel voor ons bewaard gebleven in het nog zeer gebruikelijk titelwoord: "Ambachtsheer." Dit woord toch it , zoo als reeds elders door mij is aangegeven, eene verbastering van het Germaansche, en nog gebezigd Duitsche woord: Obacht, met Herr zamengesteld als Obachtaberr. En dat nu °backten de beteekenis heeft van opzigt houden of besturen, behoeft naauwelijks gezegd te worden. De gevolgtrekking hieruit te maken, is dan ook, dat tiendpligtige gronden afkomstig van of nog behoorende aan ambachtsheeren enz. , thans tweemaal grondbelasting betalen, én aan den staat, èn aan de regthebbenden der overheid, en bovendien, vermits daarin ook het bedrijfs- of werkkapitaal is betrokken, insgelijks voor een gedeelte de patentbelasting. Opzigtens de flaauwe , of liever négative bescherming der landbouw-belangen, kan gewezen worden op de weinig merkbare veldpolicie. De veldwachters blijven op de keijen , of gaan althans niet ver van huis; en de particuliere jagtopzieners beschermen slechts tegen de boeren, het wild en gevogelte, dat hun gezaai en hunne veldgewassen vernielt. De Heer VAN ECK, die bij ondervinding, ook in zijn vak, zeer goed kan weten, dat niemand gaarne meer belasting betaalt, dan men verschuldigd acht, heeft op grond daarvan de verwachting uitgesproken, dat hij door zijn geschrift zich niet populair zou maken bij den landbouw.enden stand. Maar zijne bekendheid met de denkwijze der groote menigte stedebewoners zal hem ook wel hebben doen begrijpen, dat hij, aan de zijde der meerderheid zich bevindende, over het geheel aan populariteit niet zal verliezen. Die algemeene denkwijze onder ons Nederlanders toch, is nimmer den boerenstand gunstig geweest. Het was ten allen tijde de gewoonte, en de neiging bestaat nog wel degelijk, om den boer als een ezel te beschouwen, wien men gaarne zooveel te dragen geeft, als men heeft om op te laden, al zouden er hier en daar eenigen of meerderen of velen onder bezwijken. Het is er mede gelegen, zooals de Minister ten aanzien der gemeenten zegt, in de toelichting tot het ontwerp van wet: ',Hierbij moet dan ook de vraag buiten overweging blijven, welke gevolgen daaruit voor deze of gene gemeenten zouden kunnen voortvloeijen." Er zou hier aanleiding kunnen gevonden worden, om te betogen, hoe schadelijk die minachting van den landbouwer, wien het voorregt der stedebewoners ontbreekt, om zijne kinderen goedkoop eene betere opvoeding te verschaffen, overal werkt in het algemeen, en niet het minste voor de stedelingen zelven; wij bepalen ons echter liever bij eenige belangrijke voordeelen, die de landbouw aan de bewoners der steden verschaft, maar door hen over het hoofd worden gezien. Een eerste voordeel is, dat een welvarende landbouw alleen in staat is, niet slechts om voedsel aan de bevolking, en grondstoffen aan het fabriekwezen te verschaffen, maar ook, om dat alles goedkooper te maken, en door concurrentie op de markten, met de kooplieden in de steden, eene te sterke rijzing te verhoeden en tegen te werken van de landbouw-voortbrengselen, welke van elders door den handel worden aangevoerd. Vooral dat gezigtspunt is het, dat én door de Regering én door de burgers al te zeer uit het oog wordt verloren. Zooals van ouds, is het eene bekende zaak, dat in de groote steden, de handelstand en de burgerij zich hier te lande weinig laat gelegen zijn aan eigen productie, en dus ook niet aan de ontwikkeling van den landbouw. Dit getuigen onze uitgebreide onbebouwde velden en heidegronden. Het benoodigde koorn , de zaden, welligt oliezaden uitgezonderd, kan men zich, zoo denken zij, toch altijd gemakkelijk en genoegzaam verschaffen uit de havens der Oosten Zwarte Zee, of ook uit Amerika. De hooge regering bevordert dien handel door opheffing of vermindering van invoer- en scheepvaartregten , en is welligt bereid, om ook de patentbelasting weg te nemen, als het nieuw ontwerp tot wet zal zijn geworden. De landbouwer nu, ofschoon er eene vermeerderde concurrentie met hem uit voortvloeit, heeft tegen dit alles wel geen bezwaar, hij verlangt geen monopolie of bescherming boven anderen, doch zijn billijk en regtmatig verlangen is het echter, dat de ontheffing van den handelstand en fabriekant , door geene vermomde patentbelasting op hem worde overgebragt , in den vorm van eene belasting op den omvang van zijn bedrijf. Hij toch kan het niet helpen, dat groote steden groote behoeften hebben, en het is hem niet te wijten, dat hare bewoners aanspraak maken op menigvuldige genietingen, en dat zij kostbare instellingen en uitspanningen noodig hebben. Maar, ofschoon het eene zaak van algemeene bekendheid is, nog een tweede voordeel voor den staat in het algemeen, doch voor de steden in het bijzonder, meenen wij te dezer gelegenheid te moeten voorhouden of in herinnering brengen, omdat de wetenschap daarvan, ten opzigte van den landbouw, al zeer weinig wordt ter harte genomen; dit namelijk; dat de nationale rijkdom door het verbruik van eigens voortgebragte levensmiddelen en grondstoffen, in dezelfde verhouding wordt vermeerderd, waarmede het verbruik van vreemde ingevoerde waren, er door wordt verminderd, alzoo de aankoop van vreemde voedselmiddelen en grondstoffen den uitvoer vereischt van groote kapitalen of geldswaardige goederen, tot betaling. Als een noodzakelijk gevolg zien wij dan ook, dat nergens groote hande?steden blijven bestaan en toenemen, tenzij een bloeijende landbouw en zijne bevolking, in den omkring , welke die steden bereiken of zich weten te openen, haar tot steun en voedster verstrekken. En daar nu de inlandsche productie der landbouwers, grootendeels, ja allermeest, af hangt van de kapitalen, die zij in hun bedrijf kunnen besteden, zoo volgt klaarblijkelijk, dat eene regering, welke hen te zeer drukt, eenen verkeerden weg bewandelt en de algemeene welvaart in gelijke mate verstoort en vermindert, als zij den landbouwer in zijn werkvermogen verzwakt. Eene groote onregtvaardigheid , een algemeen schadelijke misslag zou er dus worden begaan, indien de wetgeving er toe mogt besluiten om , gehoor te geven aan de eischen van bijzondere belangen, en, ten einde hulpmiddelen te verschaffen, om in de onverzadelijke, steeds klimmende behoeften van enkele steden te voorzien, den landbouwer en zijnen grond, die zijne werkplaats is, en zijne grondstof bevat, te gelijk met zijn arbeidsvermogen aan te tasten, en dat wel door belastingen over hem te brengen of te verzwaren, die ten bate zullen strekken van anderen, welke er zelven niets in zullen dragen, alzoo zij er niet door kunnen worden getroffen.
De meergenoemde schrijver is, zoo als hij te kennen geeft, de meening toegedaan, dat, tijdens de invoering der thans bestaande belastingen, de landbouwer een beschermeling was der regering, en azooveel mogelijk moest worden begunstigd en bevoorregt, en dan ook grootelijks werd gespaard." Hij, die daarentegen, een vijand is van bescherming en privilegie, welke de schatkist benadeelt, schijnt dan ook minder geneigd te zijn, de bezwaren van anderen te helpen wegnemen, dan wel om aan de hem gebleken bevoorregting van den landbouwer een einde te maken. Mij komt het echter voor, dat geen zoodanig verwijt, aan die vroegere regering gedaan, op redelijke gronden rust, maar, dat de verleende vrijstellingen zijn voortgekomen uit het levendig besef, dat er ongerijmdheid, onregtvaardigheid en groote domheid in zou gelegen zijn, om het eerste en noodzakelijkste van alle bedrijven in eene beschaafde maatschappij, door belemmeringen en belastingen, onder den voet te houden. Ook de moeijelijkheid of onmogelijkheid, om met een billijk, regtvaardig , niet bespottelijk patent-tarief voor den dag te komen, waarbij boeren en landbouwers van allerlei soort en bedrijf door eene schatting, evenredig aan hun arbeidsvermogen konden worden getroffen, zal welligt toenmaals meer dan iets anders, de wetgeving en de regering hebben teruggehouden, hun zoodanige belasting op te leggen. Maar voor iemand, die zich 'op regtvaardigheid en billijkheid beroept in zake van belastingen, en voorregten wil te niet doen, is het een eerste pligt, een noodzakelijk vereischte, om al de lasten te tellen, welke direct en indirect op iedere klasse van ingezetenen drukken, alvorens die te willen verzwaren. Met opzigt tot den landbouw geldt dus de vraag, wat er zoo al opgebragt wordt van een bedrijf, dat van de maatschappij en van den staat niets anders vordert dan de noodige vrijheid, bescherming en veiligheid, om te kunnen bestaan, en om te werken ten nutte van zich zelven, zoowel als ten bate van het algemeen. Wordt dit nagegaan, dan zal het voldoende genoeg blijken, dat de opbrengsten en lasten van een zoo kostbaar, onzeker en inoeijelijk bedrijf, alles behalve zoo weinig of te weinig zijn. Van de voortbrengselen welke de landbouwer uit aarde, lucht, water en onreinigheden schept, en waarvoor hij niemand heeft te bedanken, wordt reeds grootendeels , aleer hij ze te gelde kan maken, de grondbelasting gevorderd, die aangemerkt moet worden als eene heffing op de gemiddelde vaste voordeelen, welke men berekend heeft, dat door den eigenaar van elk perceel gronds zullen worden genoten ; verder de personele belasting, die als eene heffing is aan te merken op de vermoedelijke inkomsten of winsten van den bewoner, en dus neerkomt op eene belasting van het arbeidsvermogen des gebruikers, waarbij tot maatstaf dient de capaciteit en gemakken zijner woning; vervolgens de dorpsof gemeenteomslag, die doorgaans eene belasting is op zijne inkomsten, naarmate van zijne gegoedheid en den omvang van zijn bedrijf, en gewoonlijk, zonder veel acht te slaan op zijne winsten of verliezen, nog dikwijls naar willekeur en met partijdigheid wordt geregeld. In de accijnsen krijgt hij goed zijn aandeel te dragen, en betaalt hij niet slechts voor het verbruik van zijn eigen gezin, maar ook voor hetgeen hij aan zijne inwonende arbeiders verpligt is te verschaffen. Bij openbaren verkoop van producten, b. v. houtgewassen, kan zijn afgevordert verlies op 10 :1 15 pCt. geschat worden, en bij eigendoms-overgang door koop of verkoop betaalt hij niet slechts de regten, daarop geheven voor de gebouwen alleen, zoo als de stedeling, maar voor de geheele waarde van zijn grondbezit, derhalve ook van geheel zijn actief en passief grondvermogen, verbonden met de waarde van zijn bedrijfsvermogen, dat voor een gedeelte mede daarin is gelegen. Neemt men nu nog in aanmerking, dat al deze opbrengsten, met de kosten van arbeid en onderhoud zijner arbeiders, paarden en werktuigen, alle goedgemaakt moeten worden uit den verkoop zijner overschietende vruchten, aan den grond ontwoekerd, en• dat daarvan veelal nog het 12i deel door tiendheffing wordt ontnomen: wie, die redelijk en verstandig denkt, zal dan nog instemmen met het in zwang gekomen beroep, dat de boeren bevoorregt zijn, en dat de landbouwer, die door zijnen arbeid en zijne kapitaalbesteding de maatschappij voedt en verrijkt, te weinig belastingen betaalt, en tot meerder afgave van het zijne moet genoodzaakt worden? Indien er echter al eenige waarheid mogt gelegen zijn in de bewering, dat de regering van vroegeren tijd den landbouw heeft willen beschermen tegen de nadeelige gevolgen van het toen ingevoerde belastingstelsel, dan heeft die bescherming niet alleen voor den beschermeling gunstig gewerkt, maar onbetwijfelbaar ook voor de overige ingezetenen in het algemeen en voor de schatkist in het bijzonder. De steeds toegenomen opbrengsten van de registratie-., hypotheek- en successie-regten, welke voor een groot gedeelte aan de verhoogde waarde van den grondeigendom en van zijne vermeerderde voortbrengselen is te danken, zal hiervoor kunnen getuigen. (Slot in het volgend nummer.) (1) Dit geheele ontwerp van wet met een gedeelte der memorie van toelichting, is verzonden met Landb.-0. 1863, No. 42.
---

