AMSTERDAM, 15 Junij.
De oorlog in Amerika blijft steeds voortwoeden. Hoe dikwijls ook de noordelijke generaal Grant, volgens de bulletijns , een beslissende overwinning heeft behaald, telkens blijkt dat zijn zuidelijke tegenstander Lee geen veld heeft verloren. Van Lee wordt nooit berigt dat hij overwonnen heeft. Integendeel, bij eiken veldslag lijdt hij de nederlaag, maar dit schijnt zijn leger niet te deren , dat, even als ware er niets geschied, zich nagenoeg handhaaft waar het stond, en zich steeds op een nieuwen strijd voorbereidt, en dit ofschoon het veel minder talrijk is dan dat van den vijand. Deze omstandigheden veroorzaken dat de voorstanders der Noordelijken, ondanks de herhaalde overwinningen waarop deze zich beroemen, den moed laten zakken. Lord John Russell, een staatsman tot wiens eigenaardigheden het behoort van zijn vrienden in den tegenspoed te verlaten, begint zich reeds gunstig voor de Zuidelijken uit te laten. Tot dusverre bewaarde hij een onzijdige houding tusschen de strijdende partijen, waarbij echter een welwillende gezindheid voor het Noorden doorschemerde. Lord John schreef aan het laatste de oeste kansen toe, meende dat het den vrede wel bevechten en den Zuidelijken de voorwaarden voorschrijven zou, en hem dacht het dus verstandig te zijn er vrienden mede te blijven. Nu echter moet men het er voor houden dat hij de hoop heeft opgegeven om, tengevolge van de zegepraal der noordelijke wapenen, het amerikaansche katoen naar de engelsche havens te zien 3toomen. In een der laatste zittingen van het Parlement liet hij zich «it als volgt:
„De gedachte is vreeselijk dat honderdduizenden ver- Woord worden, ten einde het Zuiden te beletten dezelfde beginselen van onafhankelijkheid in praktijk te krengen, die Amerika in 1776 tegen Engeland heeft laten gelden. In plaats van op den 4" Julij, met een ijdele plegtigheid, het verjaarfeest te vieren der onafhankelijkheidsverklaring, behoorden de Amerikanen er zich van te doordringen dat zij den oorlog niet moeten aandoen aan eenige millioenen hunner medeburgers, welke de beginselen dier verklaring voor zich zelven la toepassing begeeren te brengen." Ziedaar lord John secessionnist geworden. Hij wil nu vrede, scheiding en katoen. De kansen van Lee, ondanks 'le zegepralende bulletijns van het Noorden, moeten dus niet kwaad staan. Anders zou lord John aldus niet 3preken.
Het is ons trouwens altijd vreemd voorgekomen dat men den vrede in Amerika verwachtte van de zegepraal der Noordelijken. Degenen, die deze hoop koesterden, miskenden het eigenlijk karakter van den oorlog. De zoogenaamde opstand is niet anders dan een strijd van 'le autonomie tegen de centralizatie. De konstitutie van het gemeenebest is gegrond op de onafhankelijkheid der verschillende staten, die te zamen één verbond, maar niet één rijk vormden. Dat verbond werd te Washington vertegenwoordigd, èn door het kongres, èn door den Prezident; maar iedere staat had in den persoon van den goeverneur zijn eigen regering, en daarenboven een eigen wetgevende vergadering. Deze twee regelden het bestuur, zonder dat het centraal gezag te Washington «vn maatregelen had te bekrachtigen. Lang vóór .het uitbarsten van den oorlog was echter een dweepzieke partij i in het Noorden aan het werk om, tegen den geest der konstitutie, dezen toestand feitelijk te veranderen. Zij wilde de afzonderlijke staten door het centraal gezag van Washington overheerschen, en gebruikte de slavernij-kwestie daartoe als voorwendsel. Tot dus verre was die kwestie een zaak. geweest van het afzonderlijk bestuur der staten. Van daar dat in het Zuiden de slavernij bleef bestaan, terwijl zij in het Noorden was-verboden, De drijver» trachtten echter het zoover te brengen, dat. de Prezident, gesteund door de meerderheid van het Kongres, in dat afzonderlijk bestuur zich mengende, de slavernij door een algemeene wet zou afschaffen. Dit streven dat alleen populair kon worden, dewijl het tegen sjulk een afschuwelijke zaak als de slavernij is, gekant was, bedreigde inderdaad den grondslag der politieke vrijheid in Amerika. Het moest uitkopen op een vernietiging van de zelfstandigheid der staten en een aanwas der magt van het centraal bestuur. In een republiek wordt het laatste, zoo zijn bevoegdheid zich uitbreidt, weldra een diktatuur, die den republikeinschen regeringsvorm tot den despotieksten van allen maakt.
Het Zuiden is in opstand gekomen toen de uitslag der prezidentskeuze een der leden van de partij der overheersching aan het bewind bragt. Die slavetostaten verdedigen dus — hoe vreemd het moge klinken— de vrijheid en de konstitutie tegen de willekeur. Zoo er in dezen oorlog van rebellen en revolutionnairen sprake kan wezen, dan behooren die namen op de Noordelijken te worden toegepast, wier drijven inderdaad een pogen was om door coups de majorilé het konstitutionneel regt te verkrachten. Intusschen stellen de Noordelijken, gelijk van zelf spreekt, de zaak anders voor. De Zuidelijken beweren het regt te hebben uit de Unie te treden, zoodra deze afwijkt van de grondwet, welke de band is, die de verschillende staten aan elkander hecht. De Noordelijken daarentegen ontzeggen hun dat regt, en betoogen dat de Unie een onherroepelijk verbond is, en geen zijner leden bevoegdheid bezit om dat op te zeggen. Het verschil tusschen deze beide meeningen, waarbij de slavernijkwe.-tie slechts een bijzaak geworden is, houdt den oorlog gaande. Nu zien wij niet dat die voor goed te eindigen is zonder dat de Zuidelijken in hun eisch van afscheiding ontvankelijk worden verklaard. Immers, wat zou er geschieden als de Noordelijken overwonnen, en op hun standpunt bleven staan? Dit, dat de konstitutie en de Unie hersteld werden verklaard, en de Zuidelijken moesten medewerken tot de verkiezing van ecu Prezident te Washington en tot het afvaardigen van leden voor het Kongres, om, als voorheen, de gemeenschappelijke belangen van al de staten der Unie te verzorgen. Welk een toestand! Men stelle zich zamenwerking voor van lieden, waarvan ongeveer de helft door oorlogsgeweld tot die zamenwerking gedwongen is, en niets liever zal zien dan er zoo spoedig mogelijk weder van ontslagen te worden. Hun eenig streven moet in die omstandigheid worden om, terwijl zij geroepen zijn voor de Unie te waken , die Unie langs alle wegen afbreuk te doen, totdat alzoo het gunstig oogenblik voor hen aanbreekt, waarop zij er zich op nieuw van kunnen scheiden.
Dit is de uitkomst, die bij een beslissende overwinning van het Noorden geboren zou worden. Maaide politieke noodzakelijkheid zou dien niet gedoogen. Dit is zoo. Daags na de zegepraal zou het Noorden zelf de Unie moeten verbreken, waarvoor het thans beweert oorlog te voeren. Het zou aan de zuidelijke staten niet dezelfde regten kunnen toekennen als aan de overige, maar ze moeten overheerschen als verwonnen land, en ze van Washington uit, met behulp van bezettingslegers, besturen. Of dit op den duur mogelijk wezen zou, hebben wij hier niet te onderzoeken. Wij wilden alleen aantoonen waarom, naar onze meening, het met de amerikaansche Unie gedaan is, en waarom die niet hersteld kan worden.
Het is er verre af dit wij ons daarover zouden verheugen. Een tijd lang heeft het grootsche gemeenebest der Vereenigde Staten der wereld een schouwspel aangeboden van ware vrijheid en burgerdeugd, terwijl de vlijt van zijn volk er een ontwikkeling en voorspoed deed ontstaan, dia ongeëvenaard i& in de geschiedenis. Maar de Amerikanen van tegenwoordig,, zijn een geheel ander volk gewordeivdan de tijdgenooteil van Franklin, Jefferson en;Washingtolh De afstammelingen van deze zijn dooiden voorspoed bedorven, en hébben hun repubükeinsche eenvoudigheid van aard en zeden verloren. Daarenboven heeft Europa, naast enkele; regtschapen, bedreven en werkzame lieden , er scheepsladingen van landloopers , avonturiers en vagebonden heen gezonden, die het gemeenebest dadelijk als zijn burgers opnam, en volle politieke tegten verleende. Het ging met Amerika als met het Rome van Romulus, dat een vrijplaats was voor al het geboefte uit de omliggende steden. Is het niet natuurlijk dat die vrije instellingen, welke in Europa zoo veel bewondering en naijver hebben gewekt, moesten verbasteren? Zij waren gemaakt voor een natie van anglosaksische afkomst, wier leden als burgers en huisvaders achtingswaardige mannen waren, en het daarom ook als politieke personen konden zijn. Maar voor het aanveegsel der europesche maatschappij, dat naar Amerika is overgestoven, voor die bende spekulanten en zwendelaars, welke er thans den boventoon voeren, zijn zulke instellingen niet geschikt. Trouwens de oorlogswet heeft ze in haar werking geschorst, tijdelijk zoo het heet; maar wij verwachten dat ze evenmin terug komen zullen als de Unie zal worden hersteld. Wat wij in Amerika beleven, is geen voorbijgaande krizis, maar een ruïne.
Een ruïne onder velerlei opzigt. De konstitutie,. dat beroemde gewrocht der eerste bevrijders, gaat ten grond; de Unie wordt verbroken, en de ontzaggelijke stoffelijke voorspoed verdwijnt.
Evenwel gelooven wij niet dat de Amerikanen een volk zijn, dat, na zijn bloeitijd gehad te hebben, vervalt. Integendeel, wij houden het er voor dat men hier de ontwikkeling bespeurt van een volk, dat zich vormt. Wat men vroeger heeft aar.s-houwd. en als een gevestigden toestand heeft willen aanzien, is niets anders gen-eest dan wat de Duitschers Vorgeschichte zouden noemen. De eigenlijke geschiedenis moet nog begin» nen, en wat meer is de eigenlijke amerikaansche natie moet nog geboren worden. De bestanddeelen daarvoor zijn aanwezig in de afstammelingen der eerste kolonisten en de europesche emigranten. Eerst wanneer deze onderling zamengesmolten zullen zijn, en hun bloed, hun gebruiken, hun denkwijzen en hun talen hebben vermengd, eerst dan zal men kunnen zeggen dat er inderdaad een amerikaansche natie is ontstaan. Geen gunstiger omstandigheid is er om deze geboorte te bespoedigen dan de geweldige gebeurtenissen, waarvan Amerika thans het tooneel is. De europesche natiën zijn ook voortgekomen uit een ruïne, die van het romeinsche rijk, en opgegroeid te midden van vreeselijke oorlogen. Het schijnt op den weg der Voorzienigheid te liggen — de historie leert het op elke bladzijde — dat slechts op deze wijze de volksstammen zich tot staten en rijken vormen. De tijdperken van rust, van welvairt en voorspoed breken voor hen eerst aan na eeuwen van strijd en rampspoed. Het heeft een tijd lang kunnen sclrjnen, alsof voor Amerika deze historische wet niet geschreven, alsof het eensklaps, na een korte worsteling voor zijn onafhankelijkheid, zonder slag of stoot, tot een toestand van verbazende welvaart opgeklommen was. Het heeft zoo kunnen schijnen, maar niet zoo kunnen zijn. De Amerikanen ontsnappen niet aan het noodlot, dat tot dusverre alle menschenkinderen gemeen hebben gehad. De nieuwe wereld zal zoomin als de oude tot ontwikkeling geraken, zonder hevigen en langdurigen strijd en zonder stroomen van bloed.
---

UITSLAG DER VERKIEZINGEN voor Leden van de Tweede Kamer der Staten-Generaal.
Amsterdam. Ingekomen 1763 stembriefjes, van onwaarde 10. Herkozen: de heer S. Cool, met 1118 stemmen. Voorts verkregen de, heeren van Swieten 842, mr, C. van Heukelom 828, mr. J. Heemskerk Az. 789 en J. J. A. Santhagens 695 stemmen. Herstemming alzoo tusschen de vier laatstgenoemde heeren. In de Prövinciim is de uitslag als volgt: Groningen. Herkozen: J. H. Geertsema. Assen. Herkozen: Mr L. graaf van Heiden Reinestein.. Steenwijk. Herkozen: Jhr. C. M. Storm van 's Gravensande. Winschoten. Gekozen: Winkler Prins. Zwolle. Herkozen.- Mr P. Mijer. Nijmegen. Herkozen : Mr C. J. A. Heydenrijek. Utrecht. Herkozen: Mr E. van Voorthuyseu,
ZüPHEN. Herkozen: Ml' P. P. van Bosse. Arnhem. Herkozen: M' W; baron van Lijnden. Hoorn.¦ Herstemming tusschen de heeren Ml' A. S. van Nierop en Mr Terpstra. Haarlem. Herstemming tusschen de heeren Mr A. S. van Nierop en G. L. J. van der Hucht. Leiden. .Herkozen: Jhr Mr R. J. Schimmelpenninck. Delft. Herkozen: C. Hoekwater. Rotterdam. Herkozen; E. W. C. Blom. 's Gravenhage. Gekozen: Mr J. P. P. baron van Zuylen van Nyevelt. Dordrecht. Herstemming tusschen de heeren Mr P. Blussé van Oud-Albas en M. Bichon van IJsselmonde. Tilburg. Herkozen: Mr C. C. Beens. Eijndhoven. Herkozen: Mr J. B. Bots. Maastricht. Gekozen.- Mr van der Maesen de Sombreff. 's Bosch. Herkozen: Dr J. H. H. de Poorter.
Z. M. heeft benoemd tot ridders der orde van den Nederl. Leeuw: dr. K. D. A. Roder en .1. L. V. Dupré; tot burg. der geai.: Posterhoit en Vlodorp, J. M. Klaessen; Gramsbergen, O. van Riemsdijk; tot plaatsvervangende kantonregters: te Delden, H. Verbeek; te Ootmarssum, H..). Guichcrit: goedgekeurd de benoeming van A. T. Hosteyn, tot sekretaris der gemeente Have'te.
'sGRAVENHAGE, 14 Junij. Z. K. H. prins Erederik is Zondag middag van Berlijn op HD. kasteel Het Huis de Pauw teruggekeerd.
— 15 Junij. H. M. de Koningin is htdm uit de rezidentie naar het Loo vertrokken.
ZALT-BOMMEL, 13 Junij. Heden voormiddag ten 3 ure barstte hier boven de stad een onweder los, met kort op elkander volgende donderslagen. Een treffend ongeluk hadden wij hierbij te betreuren, daar twee knechts van den veerman van Heusden alhier, te Tuil in de deur van het veerhuisje stonden, de bliksem door het gat waarin de klok hing, heen sloeg en beide doodelijk trof.
TEXEL, 13 Junij. De prins August van Saksen-Koburg-Gotha en drie officieren van de oostenrijksche flotilje ter jagt zijnde in de Duinen alhier, werden gisteren in hunne aangename uitspanning zeer verrast en verstoord door een bezoek van onzen rijksveldwachter T. Meijer, welke hun in naam des Konings het verdere jagen verbood en het reeds door hen geschoten wild in beslag nam, alles op grond van verbodenjagttijd, het niet voorzien zijn van eene akte, en het niet hebben van vergunning der eigenaren, en dan op Zondag.
ZIJPE, 13 Junij. Heden barstte alhier een onweder los, waarbij de bliksem het R. K, kerkgebouw in de Ruigenweij getroffen heeft, tengevolge waarvan de kerk in brand is geraakt. Bij de afzending van dit berigt woedt de brand nog voort.
's HERTOGENBOSCH, 13 Junij. Wij zijn vanwege de burgerlijke en militaire autoriteit, uitgenoodigd formeel te ontkennen.
I°. Dat bij de vechtpartij, die eenige dagen geleden tusschen militairen onderling heeft plaats gehad , verwondingen zijn toegebragt, die gevaarlijk voor het leven waren, veel minder dat er dooden zijn gevallen; alles heeft zich bepaald tot eenige ligte kwetsuren aan een zestal militairen.
2°. Dat in die vechtpartij zich geen enkel burger noch ingezetenen heeft gemengd, integendeel dat de ingezetenen zich rustig hebben gedragen. (P. N.-Br. Ct)
ROTTERDAM, 14 Junij. Op de veemarkt alhier waren aangevoerd: 1056 runderen, 234 vette en 48 magere kalveren, 430 varkens en 280 schapen. Er werd besteed per Ned. tft voor runderen lste kwal. 70; voor dito 2de kwal. 55; voor kalveren lste kwal. 80; voor dito 2de kwal. 65 en voor schapen 65 et. Het magere vee ging iets vlugger van de hand. De prijzen der vette weivarkens liepen van 37 tot 40 et. het Ned. EP.
— Aan de markt op heden waren de prijzen dei- Boter als volgt: lste kwal. ƒ5O, 2de kwal. ƒ4B, 3de kwal. ƒ46.
De telegraaf meldt heden het volgende
PARIJS, 14 Jnnij. De Moniteur deelt het volgende mede: De Keizer is gisteren avond hier teruggekeerd en heeft heden ochtend den heer Budberg ontvangen, die Donderdag naar Kissingen vertrekt. De Keizer heeft daarna den ministerraad gepresideerd. De eerstvolgende zitting der konferentie is tot den 16" verdaagd.
Volgens berigten uit Peru hebben de vertegenwoordigers van Engeland en Prankrijk op eigen gezag gezamenlijk stap] en gedaan tot het bewerken van een schikking tusschen Peru en Spanje. Het berigt omtrent de bezetting der Chinca-eilanden had in de republiek Chili een algemeene agitatie verwekt, ten gevolge waarvan er onderscheidene meetings waren gehoudeh, dm bij het goevernement aan te dringen op een krachtige ondersteuning van Peru. Men vertrouwt, intusschen dat het .goevernement van' Chili wijselijk het zijne zal doen, om alles te Verhinderen wat töt meer betreurenswaardige verwikkelingen zöü kunnen leiden.
MADRID, L 4 Jvnij. Het eerste artikel der drukperswet is aangenomen met 147 tegen 9 stemmen.
De hier uit Peru ontvangen tijdingen hebben een grooten indruk gemaakt.
LONDEN, 14 Junij. De konferentie zal morgen geen zitting houden, zoo als bepaald was. De gevolmagtigden zijn tot eene zitting op Donderdag daaraanvolgende uitgenoodigd.
NEW-YORK, 4 Junij. Tot den 2 dezer heeft er sedert de vorige berigten geen veldslag in Virginie plaats gehad. Generaal Sherman (der Noordelijken) is tot aan de andere zijde van Dallas voortgerukt en heeft Altoona-pass bezet.
Volgens de Richmond Examiner zijn de Zuidelijken laatstleden Zaturdag slaags geweest met een der korpsen vau Sherman en daarbij teruggeslagen. De verliezen werden voor de Noordelijken op 5000 en voor de Zuidelijken op 7000 man geschat.
— Gisteren ochtend is generaal Grant door de Zuidelijken aangevallen en in zijne verschansingen teruggeworpen , zonder dat eenig bepaald voordeel behaald werd. De Noordelijken hebben eene pozitie ingenomen op 50 ellen afstands van de Zuidelijken. Het verlies der Noordelijken wordt op 3000 man begroot.
BERLIJN, 14 Junij. Volgens de Nordd. Ztg, zou Pruissen, dat tot dusver aan de grenslinie van Apenraden en Tondern vasthield, van oordeel zijn, dat in de kwestie der verdeeling van Sleeswijk de wenschen der bevolking moeten worden gehoord.
MUNCHEN, 15 Junij. Heden morgen ten 6 ure zijn de Keizer en Keizerin van Oostenrijk hier aangekomen en werden door den Koning en de prinsen aan het spoorweg-station verwelkomd. Heden avond zetten zij hunne reis naar Kissingen voort.
KOPPENHAGEN, 13 Junij. De rijksraad, - de gemeenschappelijke landsvergadering voor het koningrijk Denemarken eigenlijk gezegd en Sleeswijk, - is tegen 25 Junij a. s. bijeengeroepen.
TURIJN, 14 Junij. De regering is in de Kamer van Afgevaardigden geïnterpelleerd over de aangelegenheid der Donau-Vorstendommen en over de gebeurtenissen in Tunis. In antwoord daarop heeft de minister van Buitenlandsche Zaken verklaard, dat de italiaansche regering in de diplomatieke onderhandelingen, die betreffende de Vorstendommen plaats zullen hebben, bereid is den toestand in aanmerking te nemen en de middelen te zoeken, om tot een overeenstemming met de mogendheden te geraken. Aangaande Tunis zeide de minister dat de noodige maatregelen genomen zijn tot bescherming van de vele aldaar gevestigde Italianen. Voorts zeide hij dat de onafhankelijkheid van Tunis door de staatkunde van Italië gevorderd wordt. De regering zal de gebeurtenissen aldaar naauwkeurig nagaan , ten einde haar invloed aldaar te behouden. De interpellatie heeft geen verdere gevolgen gehad.
---

