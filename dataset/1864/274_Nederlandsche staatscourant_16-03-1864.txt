NEDERLANDEN. 's Gravenhage, den lhden Maart 1864.
13 Jan. 1864, Wu WILLEM 111, bij de gratie Gods, Koning n°. 49. der Nederlanden, Prins van Oranje-Nassau, Groothertog van Luxemburg, enz., enz. enz. Beschikkende op het aan Ons ingediend verzoekschrift van J. Keiser van Bulderen, A. H. Hagedoorn, beiden wonende te Amsterdam, en van een aantal anderen, als eerste oprigters van de naamlooze vennootschap Zuiderzee-stoombootmaatschappij, te vestigen te Amsterdam , strekkende tot het erlangen der Koninklijke bewilliging op het bij het verzoekschrift gevoegd ontwerp der acte van oprigting van gemelde naamlooze vennootschap; Gelet op de artt. 36 tot en met 56 van het Wetboek van Koophandel; Op de voordragt van Onzen Minister van Justitie, van den 12den Januarij 1854, eerste afd , n°. 151, Hebben goedgevonden en verstaan : Onze bewilliging te verleenen op het bij het verzoekschrift overgelegd ontwerp der acte van oprigting der naamlooze vennootschap Zuiderzet- Stoombootmaatschappij, te vestigen te Amsterdam. Onze Minister van Justitie is belast met de uitvoering van dit besluit. 'sGravenhage, den 13den Januarij 1864. WILLEM. Da Minister van Justitie, Olivier. [De bij dit besluit goedgekeurde acte wordt hierachter medegedeeld.] By Zijner Majesteits besluit van den 13den dezer, n°. 23, wordt de hoofdingenieur der Marine by 's Rijks werf te Willemsoord P. A. Bruyn met den laatsten April aanstaande eervol uit die betrekking ontslagen, onder dankbetuiging voor de langdurige door hem aan den lande bewezen diensten en onder toekenning van zoodanig pensioen , als waarop hij bevonden zal worden aanspraak te hebben. Bij Koninklijk besluit van den 14den Maart, n°. 52, is aan den kapitein der artillerie van het leger in Nederlandsch Indie G.F. A. Boer, thans met verlof hier te lande, op zijn verzoek, met ingang van I°. April 1864, een eervol ontslag verleend uit Zr. Ms. militaire dienst, met toekenning van pensioen.
---

MINISTERIE VAN BINNENLANDSCHE ZAKEN. RIJKSTELEGRAAF.
De bestellers van den Rijkstelegraaf mogen, wanneer zy een telegram afleveren, welks afzender tevens het antwoord heeft betaald, dat antwoord naar het kantoor medenemen, Indien het hun terstond wordt overhandigd. Vermits gebleken is, dat men die bedienden somtijds zeer lang op het antwoord laat wachten, en zulks ten nadeele van andere op bestelling wachtende telegrammen, worden belanghebbenden gewaarschuwd, dat de dienst van het medenemen van oen vooruitbetaald antwoord naar het kantoor alleen op de bovengemelde voorwaarde kan worden bewezen. Telegraaf kantoren zijn geopend te Delitzsch, Sagan en Weissenfels in Pruissen, te Markdorf in Baden, te Alfaro, Calahorra, Canaveral, Egpinar en Laredo in Spanje en te Eckernforde, Gravenstein en Neustadt in Holstein. De bestaande spoorwegdiensttelegraafkantoren te Delitzsch, Sagan en Weissenfels zijn opgeheven. Gesloten zyn de kantoren te St. Honoré in Frankryk, te San Rafaël in Spanje en te Philippopel in Turkye. Ten gevolge eener wijziging van het italiaansche tarief zijn met ingang van I°. Maart jl. de prijzen voor berigten naar Malta, Tripoli en Egypte voor sommige nederlandsche kantoren met 0.70 gl., voor andere met 1.40 gl. verhoogd. 'sGravenhage, den 14den Maart 1864. Van wege den Minister, De Secretaris-Gejuraal, J. Schröder.
---

BUITENLANDSCHE BERIGTEN. DUITSCHLAND.
Sommige Duitsche dagbladen hebben dezer dagen beweerd dat er een plan bestond, volgens hetwelk de Hertogdommen SleeswijkenHolstein na hunne afscheuring van Denemarken aan den Groothertog van Oldenburg overgegeven zouden worden, terwijl daarentegen het Groothertogdom Oldenburg tnsschen Pruissen en Hannover zou worden verdeeld. De Oldenburgsche Landdag heeft zich genoopt gezien den 12den dezer van de regering inlichtingen omtrent dit gerucht te vragen, en daarop terstond de verklaring ontvangen dat de regering geheel vreemd is aan plannen eener landverruiling, en dat noch aan haar, noch regtstreeks aan Z. K. H. den Groothertog ooit een daartoe strekkend voorstel van eenigen kant gedaan is.
---

ENGELAND.
De Londensche Morning Post van gisteren zegt: » Niemand is nog in staat te zeggen wanneer het tot eene conferentie over de Deensche zaak en tot eenen wapenstilstand zal komen. Waarschijnlijk zal er nog wel eene week verloopen eer wij Denemarkens antwoord op ons voorstel van eene conferentie ontvangen; en het is geenszins zeker dat deszelfs inhoud gunstig zal zijn voor het voorstel hetwelk nu sedert een paar weken te Kopenhagen in overweging is. » Het waarschijnlijkste is dat het Kopenhaagsche kabinet het voorstel in beginsel zal aannemen, doch daaraan bedingen zal verbinden , die voor de Duitschers onaannemelijk zijn, even als de Duitschers eenen wapenstilstand willen aannemen onder bedingen die de Denen niet kunnen inwilligen. r> De Hertog van Saksen-Coburg, ontevreden over de antiliberale strekking der zamenwerking van Oostenryk en Pruissen, heeft zich, met goedvinden van verscheiden andere Duitsche souvereinen, naar Parys begeven om hulp en bescherming bij den Keizer der Franschen te zoeken. Doch de Keizer zal zekerlijk zijnen eigen weg volgen en zich niet laten verlokken door het vooruitzigt op de vestiging van een nieuw Rhijnverbond onder Frankrijks bescherming."
---

FRANKRIJK.
_ In het Parysche dagblad Ie Siècle leest men eene verklaring van ruim vier honderd Parysche handwerkslieden, hunne ontevredenheid betuigende over de voordragt der regering tot wyziging der strafbepalingen tegen coalitie of onderlinge aaneensluiting van werklieden. De regering wil aan de arbeidslieden vrijheid geven om zich onderling over het te bedingen werkloon en over de voorwaarden van het werk in het algemeen te verstaan, mits daarbij geene gewelddadige of bedriegelijke middelen worden aangewend. Deze laatstgemelde beperking schijnt aan de onderteekenaren der verklaring niet bepaald genoeg om hen voor willekeur en partydigheid der regtbanken te beveiligen; zij verlangen dat de straf bepalingen betrekkelijk coalitien van werklieden geheel afgeschaft en door niets vervangen worden, zoodat de strafbepalingen der algemeene wet tegen gewelddadige en bedriegelijke handelingen ook toepasselijk zouden zijn op hetgeen bij het onderling overleg tusschen de werklieden zou voorvallen. Opdat de vrijheid van aaneensluiting, die de regering aan de handwerkslieden wil geven, wezenlijke vruchten voor hen drage en haren invloed ordelijk en regelmatig kunne uitoefenen , verlangen zij voor zich het onbeperkte regt van vereeniging en vergadering, alsmede de instelling van kamers van koophandel, die deels door de werklieden en deels door de werkgevers zouden worden verkozen. Bij het Wetgevend Ligchaam is door den heer Darimon, een lid van de oppositie, een amendement op de voordragt der regering ingediend, strekkende om aan de door die arbeidslieden uitgedrukte wenschen, althans ten deele, te voldoen. Voor de verkiezing van een lid van het Wetgevend Ligchaam, welke den 203 ten dezer in twee kiesdistricten van het departement der Seine moet plaats hebben, zijn een aantal candidaten, nagenoeg allen tot de oppositie behoorende, opgetreden. Dat aantal is in de laatste dagen nog vermeerderd met den heer Bac, die onder de republiek eenigen naam heeft gemaakt als tegenstander van den Prins-President in de vertegenwoordigende vergadering. In zyne politieke geloofsbelijdenis verlangt hij: demokratisch lager onderwijs om niet en met wettelyke verpligting tot schoolgaan; volkomen afschaffing der bepalingen tegen aaneensluiting van arbeidslieden en geene bedriegelijke wijziging derzelve; verwydering der Fransche troepen uit Rome en gewapende ondersteuning der onderdrukte nationaliteiten; solidariteit der volken en bestrijding van al hunne onderdrukkers, als overgang om te geraken tot eenen duurzamen en vruchtbaren vrede. In een Belgisch dagblad leest men een schrijven uit Parys betrekkelyk de aanstaande verkiezing, hetwelk op het gewigt daarvan wijst en onder anderen zegt: ~ Onlangs is in het Wetgevend Ligchaam door den voorzitter, den heer de Morny, onder algemeenen bijval gezegd dat, als Parys het hoofd van Frankrijk wilde heeten, de departementen het hart waren, en dat Frankryk kon gezegd worden goedhartig maar heethoofdig te zijn. Het
zal nu weldra blijken, in hoe ver Frankrijk thans nog na de calmerende behandeling, die het keizerrijk toepast, aan heethoofdigheid lydt." De heer Garnier Pages, een van de candidaten voor de aanstaande verkiezing te Parys, had op zijne aanvrage van den prefect van politie de verzekering ontvangen dat zamenkomsten van kiezers mogten plaats hebben, mits er geene anderen aanwezig waren dan die eene persoonlijke, schriftelijke en onderteekende uitnoodiging zouden hebben ontvangen. Zondag jl. werd zulk eene zamenkomst in de woning van den heer Garnier Pages gehouden, maar zij is door de politie gestoord en op haar bevel uiteen gegaan. De Parysche Pays van gisteren berigt dat de Hertog van Saksen Coburg dien dag Parys zou verlaten, en dat hij er de vertegenwoordigers van eenige Duitsche Bondsstaten van den tweeden rang bij zich vereenigd en hen geraadpleegd heeft.
---

