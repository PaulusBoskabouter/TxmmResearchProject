NEDERLANDEN. 's Gravenhage, den 9den Maart 1864.
3 Maart 1864, Wu WILLEM 111, bij de geatie Gods, Koning n° 50. dek Nederlanden, Prins van Oranje-Nassau, Geoothertog van Luxembueg, enz., enz., enz. Op voordragt van Onze Ministers van Binnenlandsche Zaken, van den 24sten Februarij 1864, n°. 189, en van Oorlog, van den 29sten Februarij 1864, n°. 173, betreffende een verzoek van Karel Habitz, gepasporteerd sergeant van het Oost-Indisch leger, thans wonende te Kampen, om ontheffing van de werkelijke dienst bij de nationale militie; Overwegende : dat de adressant voor de ligting der nationale militie van 1847 tot de dienst is aangewezen, doch niet aan de oproeping ter inlijving voldeed; dat hij echter van 1842 tot 1816 en voorts van 1851 tot 1863 zoo bij het leger hier te lande als bij het krijgsvolk in 's Rijks overzeesche bezittingen als vrijwilliger heeft gediend en den 15den Mei van laatstgemeld jaar als sergeant is gepasporteerd; dat hij, thans in Nederland teruggekeerd, wegens het niet voldoen aan de oproeping ter inlijving bij de nationale militie in 1847, overeenkomstig art. 172 der wet van den 19den Augustus 1861 (Staatsblad n°. 72), voor Gedeputeerde Staten der provincie Overijssel is gebragt en volgens hunne uitspraak, krachtens art. 173 der wet, voor vijfjaren bij de militie is ingelijfd; dat het echter niet billijk zou zijn, hem thans nog, nadat hij reeds gedurende zestien jaren bij liet leger hier te lande en bij dat in's Rijks overzeesche bezittingen heeft gediend , op zeven-en-dertigjarigen leeftijd tot de werkelijke dienst bij de militie te verpligten; Gezien art. 127 der wet van den 19den Augustus 1861 (Staatsblad n°. 72), Hebben goedgevonden en verstaan : Aan Karel Habitz, uit de gemeente Kampen, thans als militiepligtige krachtens art. 173 der militiewet voor vijf jaren bij het lste regement infanterie ingelijfd, ontheffing van de werkelijke dienst voor zijn geheelen diensttijd te verleenen. Onze Ministers van Binnenlandsche Zaken en van Oorlog zijn belast met de uitvoering van dit besluit, dat in de Staats-courant zal worden geplaatst. 'sGravenhage, den 3den Maart 1864. WILLEM. De Minister van Binnenlandsche Zaken, Thorbecke. De Minister van Oorlog, J. W. Blanken. Bij besluit van den Bsten Maart, n°. 59, heeft Z. M. goedgevonden: I°. aan de nagomelde officieren bij de rustende schutterijen, op hun verzoek, eervol ontslag te verleenen; te weten: in de provincie Gelderland : lste afdeeling, 2de bataillon, lste compagnie, aan H. C. Termaat, als 2de luitenant; in de provincie Friesland : lste afdeeling, lste bataillon, 2de compngnie, aan T. D. van der Werf, als 2de luitenant; sde compagnie, aan J. J. der Geest, als 2de luitenant; 2°. bij de rustende schutterijen te benoemen : in de provincie Noordbrabant: 2de afdeeling, lste bataillon, staf, tot lsten luitenant-adjudant C. van der Horst, thans lste luitenant bij de sde compagnie van het bataillon; in de provincie Gelderland : lste afdeeling, 2de bataillon, lste compagnie, tot 2den luitenant A. H. N. Schregardus,r thans sergeant-majoor; in de provincie Zeeland: half-bataillon n». 6, tot officier van gezondheid 2de klasse dr. J.M. Boom; in de provincie Friesland: lste afdeeling, lste bataillon, 2de compagnie, tot 2den luitenant P. Schmidt Schaaf, thans fourrier; sde compagnie, tot 2den luitenant G. M. van Dijk, thans fourrier. Bij besluit van den Bsten Maart, n°. 51, heeft Zijne Majesteit goedgevonden : I°. bij het wapen der infanterie te benoemen: bij het 2de regement, tot kapitein van de 3de klasse (naar ouderdom van rang) den lsten luitenant A. L. H. Gertner, van het regement grenadiers en jagers;
bij het 4de regement, tot lsten luitenant (naar ouderdom van rang) den 2den luitenant C. H. N. de Ronde, van het corps ; 2°. op grond van punt 4 van artikel 38 der wet van den 28sten Augustus 1851 (Staatsblad n°. 128) op non-activiteit te stellen den kapitein J. H. G. Plato, van het 2de regement infanterie, en zulks in afwachting dat omtrent hem nader aal worden beschikt. Bij besluit van den Bsten Maart, n°. 53, heelt Zyne Majesteit goedgevonden, aan den lsten luitenant E. baron van Aylva Rengers, van het sde regement infanterie, Hoogstdeszelfs ordonnance-officier, de vergunning te verleenen tot het aannemen en dragen der versierselen der orde van de Kroon 3de klasse, hem door den Koning van Pruissen geschonken. Bij Koninklijk besluit van den Ssten Maart, n°. 50, is de secretaris voor de inlandsche zaken te Macassar F. E. P. van den Bossche alsnog benoemd tot ridder van de 4de klasse der Militaire Willemsorde, ter zake van de door hem als civiel gezaghebber van Lamatang Oeloe (Palembang) in 1858 en 1859 bewezen uitstekende militaire diensten, bij gelegenheid der militaire expeditie in dat gewest. Bij Koninklijk besluit van den Ssten Maart, n°. 63, is aan den officier van gezondheid der 2de klasse bij de militaire geneeskundige dienst in Nederlandsch Indie F. A. Rothe, thans met verlof in Europa, op het daartoe door hem gedaan verzoek, met ingang van I°. April 1864, een eervol ontslag uit Zr. Ms. militaire dienst verleend, met toekenning van pensioen.
---

MINISTERIE VAN FINANTIEN.
De Minister van Finantien maakt bekend dat bij hem onder het postmerk don Helder ontvangen en in 's Rijks schatkist gestort is eene som van f 117© , tot teruggave van door een onbekende achtereenvolgelijk aan het Rijk ontnomen gelden. , 's Gravenhage, den 7den Maart 1864. De Minister voornoemd, G. H. Betz: [Herplaatsing wegens eene misstelling in de vorige aankondiging.]
---

BUITENLANDSCHE BERIGTEN. DENEMARKEN.
De Deensehe generaal van Hegermann-Lindencron, bevelhebber der Deensehe troepen in Jutland, heeft den 29sten Februarij aan den veldmaarschalk von Wrangel een schrijven toegezonden, waarin hij, op last van zijne regering, dezen opmerkzaam maakt op de omstandigheid, dat de door Duitsche troepen bezette en met requisitien belaste stad Kolding, alsmede de dorpen Seest, Hjarup en andere plaatsen binnen de grenzen van Jutland liggen, en om een antwoord verzoekt waaruit blijkt dat hij deze mededeeling gedaan heeft. Onder dagteekening van 2 Maart heeft de veldmaarschalk op dit schrijven geantwoord dat de stad Kolding en eenige naburige dorpen door de voorposten der geallieerden voorloopig bezet zijn, ter dekking van de in Noord-Sleeswijk staande occupatietroepen. Aan het slot van dat schrijven wordt gezegd: » Indien Uwe Excellentie er prijs op stelt de bewoners van Jutland yan den lastder requisitien vrijgesteld te zien, hetgeen ook mijn wensch is, dan zou in de eerste plaats van de zijde der Deensehe regering de kaperij van Duitsche handelschepen in de open zee moeten gestaakt worden." Het Pruissische regeringsblad, hetwelk deze brieven mededeelt, zegt dat de veldmaarschalk nog geen nader antwoord heeft ontvangen. — Uit Hadersleben, alwaar het hoofdkwartier der geallieerde troepen voortdurend gevestigd is, wordt van den 4den dezer aan Hamburger bladen gemeld, dat sedert eenige dagen op bevel van den veldmaarschalk von Wrangel uiterst gestrenge maatregelen ten aanzien van de toelating van vreemdelingen zijn ingevoerd, welke strekken moeten om het van de Deensehe zijde georganiseerde stelsel van verspieding tegen te gaan. De Kölnische Zeitung deelt een uittreksel mede uit eenen brief van een Pruissisch militair die met zijn regement in Noord Sleeswijk staat, en in wiens schrijven eene zinsnede voorkomt die, zegt dat blad, » alleszins geschikt is om te toonen hoe zeer diegenen dwalen, welke meenen dat in Noord Sleeswijk sympathien voor Duitschland bestaan. De bedoelde zinsnede luidt: » »Het volk is hier meer Deensch dan Duitsch gezind, en uit dien hoofde is het stelsel van spioneren zeer gevaarlijk. Daarom wordt met groote gestrengheid te werk gegaan. Van 7 ure des avonds tot 6 ure des morgens mag geen inwoner zijn huis verlaten, en onze schildwachten hebben bevel om op de overtreders van dit verbod te schieten."" De Kölnische Zeitung laat daarop volgen: »Zoo wordt de staat van zaken door een eenvoudig soldaat afgeschilderd, bij welken men geene vooringenomenheid kan onderstellen. Doch in dit opzigt stemmen alle berigten zoo zeer overeen, dat verdere getuigenissen overbodig geacht kunnen worden." — Volgens berigten uit Flensburg en Gravenstein van 6 Maart worden de voorbereidselen voor den aanval op de verschanste stelling van Duppel met ijver voortgezet. Een deel belegeringsgeschut was te Flensburg aangekomen , en er werd nog meer verwacht. — Gisteren morgen zijn volgens een telegraphisch berigt de geallieerde troepen verder in Jutland opgerukt, en wel gelijktijdig tegen Fridericia en Veile.
---

