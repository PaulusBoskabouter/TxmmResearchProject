NEDERLANDEN. 's Gravenhage, den 11den Maart 1864.
Bij besluit van 10 Maart, n°. 45 , heeft Zijne Majesteit goedgevonden, tot burgemeester der gemeente Zuidwolde te benoemen jhr. G. A. Clijford, onder toekenning van eervol ontslag als burgemeester der gemeente Zoe termeer. Bij Koninklijk besluit van 9 Maart, n°. 62, is benoemd tot ontvanger der directe belastingen, in- en uitgaande regten en accijnsen te Terborgh c. a. de heer A. H. R. Metelerkamp, thans ontvanger der directe belastingen en accijnsen te Varsseveld. Bij Koninklijk besluit van 9 Maart, n°. 63, is benoemd tot ontvanger der directe belastingen en accijnsen te Borculo c. a. de heer D. Winkler, eervol. ontslagen meter-taxateur van den turf, op wachtgeld , te Wolvega. Bij Koninklijk besluit van 10 Maart, n». 61, is benoemd tot hoofddirecteur der posterijen, in plaats van den heer mr. J. Pols, overleden, de heer J. P. Hofstede, thans buitengewoon inspecteur der posterijen.
---

MINISTERIE VAN MARINE.
De Minister van Marine brengt ter kennis van belanghebbenden den hierachter vermelden staat van nalatenschappen, (*) die in het laatst der maand December 1861 en in den loop des jaars 1862, ten gevolge van het overlijden of het vermist geraken van manschappen , behoord hebbende tot de Koninklijke Nederlandsche Marine, opengevallen en die, als niet door de erfgenamen opgeëischt, in bewaring zijn gebleven van het Departement van Marine of van het corps mariniers. De Ministor roept bij deze op allen die vermeenen op de vermelde nalatenschappen regt te hebben , ten einde zich , met overlegging der bewijzen , aan te melden. Tot inlichting der belanghebbenden wordt kenbaar gemaakt dat de nalatenschappen, op de lijst vermeld onder n°. 1 tot en met n°. 23, bij een gezegeld adres aan het Departement van Marine moeten worden opgevraagd, ondor overlegging van eene acte van den kantonregter of van eenen notaris, waarbij deze verklaart zich ten _ volle te hebben verzekerd, dat de daarin te noemen personen, met uitsluiting jan alle anderen, éénig en allée'n bevoegd en goregtigd zijn tot het in bezit nemen daarvan, van welke verklaring en van de welligt over te leggen volmagten tevens simpele afschriften, op ongezegeld papier, zullen moeten worden gemaakt en bij het adres overgelegd. De nalatenschappen voorkomende onder de nos. 24—26 zullen op dezelfde wijze moeten worden aangevraagd, onder overlegging van de hierboven omschreven bescheiden en bijvoeging van het bewijs, dat de schepeling gedurende zijn leven, op eene wettelijke wijze, door de moeder voor haar kind is erkend.
En eindelijk, dat de belanghebbenden ten aanzien der nalatenschappen vermeld onder de nos. 2J7—28, die op dezelfde wijze als de eerstbedoelde zullen moeten aanvragen, onder overlegging van de daarbij vermelde bewijzen, nadat het overlijden van den schepeling zal zijn geconstateerd of wel het regtsvermoeden van overlijden overeenkomstig de bepalingen van het Burgerlijk Wetboek zal zijn uitgesproken, waarvan de bewijzen almede aan het Departement van Marine zullen moeten worden ingezonden. 'sGravenhage, den 26sten Februarij 1864. De Minister voornoemd, W. J. C. Huyssen van Kattenduke.
---

BUITENLANDSCHE BERIGTEN. FRANKRIJK.
In den officielen Franschen Moniteur van gisteren zijn de volgende berigten medegedeeld: »» De maarschalk de Mac Mahon is wederom met het opperbevel over de dit jaar in het legerkamp van Chalons te vereenigen troepen belast. Deze benoeming wordt door een buitenlandsch dagblad vermeld als een van de verschijnselen waarin de verbeelding van sommige lieden iets aft Ji i'| k ï_ a/PP Tl 71 ft »Nu is het waar dat al de maarschalken even_ goed met dat gewigtige bevelhebberschap kunnen worden belast; doch zy worden daartoe door 's Keizers keuze en niet strikt beurtsgewijze geroepen. In de benoeming van den maarschalk de Mac Mahon is dus niets gelegen dat eenigermate van de regelen afwijkt. In de zamenstelhng van den onder zijn bevel staanden grooten staf der divisien zullen de gewone regelen en grondslagen worden gevolgd. (*) Zie den staat in het bijvoegsel tot deze courant.
I » Den 2den en 3den dezer zyn te Rome twisten voorgevallen tusschen verscheiden soldaten van het bataillon Romeinsche jagers en Pauselijke dragonders eenerzijds en soldaten van het Fransche garnizoen aan den anderen kant. Dat bedroevende voorval, waarbij een twaalftal personen gekwetst zijn, schijnt geene andere oorzaak gehad te hebben dan een van die geschillen, welke ongelukkig dikwerf voorkomen in de steden die een gemengd garnizoen hebben; het is buitendien geene zaak van eenig gewigt, hoewel de politieke hartstogten dadelijk hebben getracht daaraan gewigt bij te zetten. »De door den Franschen generaal de Montebello en door den Pauselijken minister van oorlog in onderling overleg genomen maatregelen geven grond om te hopen dat er niet weder zulke voorvallen zullen plaats hebben." Evenwel hebben er den 4den dezer te Rome weder vechterijen tusschen Fransche en Pauselijke soldaten plaats gehad. Volgens een berigt van la France zijn toen vijf Fransche soldaten door een vijftiental Pauselyke dragonders aangerand en verwond, en zullen de schuldigen voor den krijgsraad worden gebragt. — In de zitting van den Senaat van Frankrijk van den Bsten dezer is ook gehandeld over eene petitie van achttien ingezetenen der departementen van den Boven-Rhijn en Doubs , waaronder negen Protestantsche geestelijken , houdende verzoek om het schoolgaan der kinderen tot eene wettelijke verpligting te maken, vooral op grond dat het aantal der van lager onderwijs verstoken kinderen in Frankrijk groot was en in 1857 nog een millioen bedroeg. De commissie voor de petitien heeft voorgesteld dit adres ter zijde te leggen, omdat, hoe loffelijk ook het doel mogt zijn , het voorgeslagen middel op zich zelf onaannemelijk en buitendien ondoelmatig en onnoodig was; immers de verpligting tot schoolgaan was strijdig met den eerbied voor de vaderlijke magt en voor de gewetensvrijheid ; in sommige staten bestonden wetsbepalingen van die strekking, doch nergens hadden zij vrucht gedragen en meestal waren zij eene doode letter gebleven; en in Frankrijk nam het aantal schoolgaande kinderen, vooral door de maatregelen des gouvernements en door de medewerking der geestelijkheid , jaarlijks met 80 of 100,000 toe. Het scheen aan de commissie geheel verkeerd dwangmaatregelen en uiterste middelen aan te wenden tot een doel hetwelk op den regelmatigen weg welhaast door de zamenwerking en den goeden geest van allen zou bereikt zijn. Ook getuigde de commissie in haar rapport, dat de botsingen tusschen de leekenscholen en de kerkelijke inrigtingen van onderwijs in Frankrijk gestadig minder werden, terwijl de heilzame wedijver tusschen haar bleef bestaan, en dat de schoolmeesters ook aan de opvoeding der kinderen en niet enkel aan het onderrigt hunne zorgen wijdden. Overeenkomstig het voorstel der commissie betrekkelijk deze petitie heeft de Senaat zonder hoofdelijke stemming besloten tot de orde van den dag over te gaan.
---

ENGELAND.
Het Britsche Parlement zal heden, Vrijdag, zjjne zittingen, naarde gewoonte, voor een paar weken schorsen, om eerst na Paschen weder zamen te komen. Verscheiden parlementsleden wenschten vóór de schorsing eene bepaalde verklaring van het gouvernement te ontvangen omtrent deszelfs voornemens in de Sleeswijk-Holsteinsche zaak, bepaaldelijk omtrent de vraag of het daarin op eene andere dan diplomatieke wijze wilde tusschen beide komen. Doch de ministers hebben zoodanige verklaring niet kunnen geven, daar zij, gelijk lord Russell heeft medegedeeld , niet vóór het eind dezer week een definitief antwoord, hetzij aannemend of afwijzend, van Denemarken op het voorstel van eene conferentie verwachten. Volgens de dezer dagen ontvangen verklaringen zouden Oostenrijk en Pruissen, gelijk die minister verder mededeelde, hoewel voornemens zijnde geheel Jutland te bezetten, bereid zijn die conferentie bij te wonen en zelfs de vijandelijkheden gedurende hare beraadslagingen te schorsen, en willen zij Denemarkens onafhankelijkheid en integriteit tot grondslag der beraadslagingen nemen, zich voorbehoudende daarbij nadere bedingen te stellen die verder gaan, dan de in 1851 en 1852 tusschen hen en Denemarken gesloten verbindtenissen. Doch het Deensehe gouvernement heeft op het voorstel van eene conferentie niet dadelijk een antwoord willen geven, maar dit uitgesteld en wel wegens de opgewondenheid die te Kopenhagen onder het publiek heerschte. Intusschen zijn nog geene andere mogendheden door Engeland tot bijwoning der conferentie over de Sleeswijk-Holsteinsche zaak uitgenoodigd; maar lord Russell meende voor zeker te mogen houden dat Frankrijk, Rusland en Zweden, daartoe uitgenoodigd wordende, niet zouden weigeren. In dien staat der zaak heeft lord Russell in de zitting van het Hoogerhuis van den Bsten te kennen gegeven dat het Engelsche gouvernement zich tot niets verbonden had, maar de vrijheid had behouden om al of niet, gezamenlijk met andere mogendheden of alleen, tot dadelijkheden over te gaan, en dat het des noods, zoo er geen ander middel tot instandhouding van Denemarkens integriteit overbleef, zou kunnen besluiten daartoe wapengeweld aan te wenden. —De heer Rowland Hill, die vele jaren aan het hoofd der Britsche brievenposterij heeft gestaan , heeft met het begin dezer maand wegens ziekelijkheid zijn ontslag nit die betrekking genomen. De postmeestergeneraal, lord Stanley of Alderley, betuigde daarover in de zitting van het Hoogerhuis van den Bsten zijn leedwezen. n De naam van sir Rowland Hill (zeide hij) zal altijd verbonden blijven met het pennyportstelsel, eene van de grootste verbeteringen van onzen tijd, die meer nut aan het menschdom heeft gedaan dan welligt eenige andere uitvinding. Wie zich herinneren kan hoe het vóór de invoering van dat stelsel hier te lande met het brievenvervoer gesteld was , weet dat briefwisseling toen aan de min gegoede volksklassen door de hoogte van het briefport in de daad zoo goed als verboden was , dat voor den middelstand het ontvangen van brievon wegens de kostbaarheid eene zeer ernstige zaak was, en dat de kooplieden en neringdoenden steeds op inkrimping hunner correspondentie bedacht moesten zijn. » Het pennyportstelsel is sedert zijne invoering hier te lande grootelijks uitgebreid ; door allerlei maatregelen is daarbij het gerief van het publiek bevorderd ; de postkantoren zijn tevens wissel- en spaarbanken geworden ; en het postwczen heeft in alle rigtingen eene ruime ontwikkeling bekomen. i) Het pennyportstelsel is overal ter wereld populair geworden; en met hetzelve zal do naam van Rowland Hill steeds in aandenken blijven." I — Het regtsgeding over de pantsersehepen, die op eene particuliere scheepstimmerwerf te Liverpool door het Engelsche gouvernement zijn aangehouden als bestemd zijnde voor de regering der Confoederatie van Noord-Amerika, wordt door dat gouvernement steeds , doch met meer dan gewone langzaamheid voortgezet. Terwijl er onder de deskundigen groot verschil van gevoelen bestaat omtrent den zin der door het gouvernement ingeroepen wetsbepaling, en nog geen regterlijk collegie die bepaling op het aanhangige geval heeft gemeend te kunnen toepassen, is jl. Dingsdag namens de Kroon bij den regter aanzoek gedaan om door beëedigde commissarissen bij den Onderkoning van Egypte en bij andere lieden daar te lande getuigenissen omtrent de bedoelde pantsersehepen, die volgens voorgeven door de Egyptische regering besteld zouden zijn, te doen inwinnen. De gelastïgde der tegenpartij klaagde dat de zaak tot groote schade voor haar opzettelijk slepend werd gehouden. Doch de regter verklaarde het aanzoek niet te kunnen afwijzen, dewijl daarbij onder eede was verklaard dat de in te winnen getuigenissen voor het voortzetten van het regtsgeding volstrekt werden vereischt; hij bepaalde echter dat van wege de regering aan de tegenpartij zoo veel doenlijk en ter goeder trouw moest worden opgegeven, welke getuigen in Egypte zouden worden gehoord, en welke feiten men met derzelver «etuigenis dacht te zullen kunnen staven, en dat de behandeling der zaak op den lOden Mei aanstaande zou worden voortgezet, zoodat de commissie tot inwinning der getuigenissen vóór dien tijd hare taak zou moeten volbragt hebben. Het gevolg is dat de bedoelde schepen in geen geval in de eerste twee maanden tegen de Vereenigde Staten zullen kunnen worden gebezigd. — Blijkens de officiële handelsstaten heeft de uitvoerhandel van Groot- Britannie in de maand Janunrij jl. eene waarde van 10,413,586 ponden sterling bedragen, dat is omstreeks negen en twintig per cent meer dan in Januarij 1863. In vergelijking met de maand Januarij 1Ö62 is de uitkomst nagenoeg even gunstig. Inzonderheid is bij den uitvoer van katoenen en linnen manufacturen groote ver.neerdeiing zigtbaar, in hoeveelheid zoo wel als in waarde.
— Bij het Lagerhuis is door een lid, den heer Ewart, eene bill voorgedragen met het doel om het tiendeelige stolsel van maten en gewigten allengs in Groot Britannie in te voeren. Eergisteren heelt het Lagerhuis, na vrij wat discussie, met 90 tegen 52 stemmen b'sloten tot de tweede lezing dier bill over te gaan. Do regering hoeft bij monde van den beer Milner Gibson, het hoofd van het bestuur voor de handelszaken. het beginsel der voordragt goedgekeurd doch tegen hare hoofdbepalingen bedenkingen ingebragt.
---

