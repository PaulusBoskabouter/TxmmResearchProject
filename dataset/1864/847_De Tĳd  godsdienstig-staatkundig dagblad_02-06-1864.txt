AMSTERDAM, 1 Junij.
Terwijl Maximiliaan Van Oostenrijk, vergezeld van zijn gemalin, naar Mexiko stoomt om daar den tweeden keizerstroon te bestijgen, die thans door het doorluchtig stamhuis der Habsburgers wordt bekleed, is het belangrijk na te gaan welke de toestand is, die de jonge potentaat in zijn nieuw rijk zal aantrerFen.
Niemand meer dan hij-zelf moet dien toestand hebben overwogen. De tijd van beraad en overleg, welken hij genomen heeft alvorens te beslissen, is lang geweest, en de onzekere kansen zijner toekomst kan hij zich onmogelijk hebben verheeld. Aan den anderen kant moet het aanlokkende van den nieuwen werkkring niet zonder invloed op hem zijn gebleven. Voor een man gelijk hij, met groote bekwaamheden toegerust, van nog grooteren aanleg, moet het pijnlijk geweest zijn geen veld te kunnen vinden, waarop zijn werkzaamheid en zijn kracht gelegenheid vond met eer en voldoening zich te bewegen. Zulk een veld bood Mexiko hem aan ; een moeijelijke , maar tevens grootsche taak lag daar voor hem gereed. Hij moest er naar reikhalzen die te aanvaarden, en dit deed hem welligt de bezwaren te ligt tellen. Wat hij daarenboven te vreezen heeft zijn de onvoorziene omstandigheden, die kunnen veroorzaken dat hetgeen hij voor moeijelijkhedenhoudt, welke met beleid en inspanning te verwijderen zijn, onmogelijkheden worden, waartegen elke strijd ijdel is. Doch houden wij die laatsten, welke zich ongetwijfeld zullen voordoen, maar zoowel mede als tegen kunnen vallen, buiten de rekening, en maken wij de balans op van hetgeen bekend is.
Laat ons met de nadeelige posten beginnen. De binnenlandsche toestand van Mexiko is een bajert. Het tegenwoordige geslacht heeft geleerd alle geloof aan publieke moraliteit te verliezen. De partijen, die elkander in het bestuur door kabaal en geweld verdrongen hebben, verschilden onderling slechts door de leuzen, welke zij als vereenigings- en herkenningsteeken hadden aangenomen. Met der daad handelden zij allen op dezelfde wijs, en plunderden tot voordeel harer hoofden en leden het land uit. Van een regering, die er aan dacht dat zij voor het algemeen welzijn te zorgen had, zocht men in dit bandieten-gemeenebest te vergeefs naar een spoor. Zoo er al iets tot stand is gekomen voor het belang der maatschappij, het geschiedde door den onwederstaanbaren drang der noodzakelijkheid of bij toeval. Het gevolg hiervan is een politiek geheel en al gedemoralizeerde bevolking en een personeel van beambten en officieren, aan welke het bewustzijn van eer en pligt vreemd is ¦ geworden. Met behulp der laatsten zal de Keizer nu de eerste tot een ordelijke natie moeten verheffen. Een reuzeutaak! Deze wordt nog verzwaard door de omstandigheid dat er eigenlijk geen homogene mexikaansche natie bestaat. Wat zoo genoemd wordt is een mengsel van verschillende rassen, die elk een afzonderlijke nationaliteit vormen, elkander wederkeerig afgunstig zijn, en tot dus verre geen neiging tot zamensmelting aan den dag leggen. Om de voornaamste te noemen, treft men hier de afstammelingen van de spaansche veroveraars aan, die den kastiljaanschen trots nog niet hebben afgelegd, en met minachting op de Kreolen en Indianen nederzien, die veel talrijker zijn dan zij, maar in de meeste opzigten verre bij hen achterstaan. De onderlinge naijver en afgunst dezer drie hoofdbestanddeelen der bevolking, hebben er niet weinig toe bijgebragt, dat de burgeroorlogen zoo lang duurden , zoo bloedig waren, en nooit tot een bepaalde uitkomst leidden. Eeeds sedert lang werd Mexiko door de Yankees dan ook beschouwd als een prooi, die van zelven het Noord-amerikaanssehe staten-verbond in handen moest vallen. Dit had niets te doen dan te wachten tot de vrucht rijp of liever rot zou zijn geworden. Dat de poging om Mexiko op te beuren uit de ellende, waarin het thans verzonken ligt, daarom te Washington wrevel baart, spreekt van zelf, en is reeds door een verbolgen verklaring van Abraham Lincoln gebleken. Keizer Maximiliaan heeft van de Yankees niets dan booze bedoelingen te wachten, en biedt zich voor hen de gelegenheid aan om hem hinderpalen voor den voet te werpen, zij zullen die niet ongebruikt laten voorbijgaan. Nog altijd geldt bij de ntföfd-atnerikaansehe staatslieden de bekende leer van Monroe dat het geheele westelijk halfrond, Brazilië daarin begrepen, voor de Amerikanen is j dat de Europeanen daar geen bemiddeling of oppermagt hebben uit te oefenen; en dat de republiek de staatsvorm is welke daar alleen voegt, en in die staten van het werelddeel, waar zij nog niet aanwezig is, moet worden ingevoerd. Nu komt een fransch leger het mexikaansche gemeenebest veroveren, het in een monarchie herscheppen en den afstammeling van een europeesch vorstenhuis aan het hoofd daarvan plaatsen. Dit is een geweldige bres in het stelsel van Monroe, waarbij de Yankees geen oogenblik langer toeschouwers kunnen blijven, dan hun tijdelijke oumagt dit volstrektelijk vordert.
Nog staat Keizer Maximiliaan voor een groote moeijelijkheid, daar hij geen leger heeft, waarop hij onvoorwaardelijk kan vertrouwen. De mexikaansche krijgers en hun aanvoerders zijn te zeer het hoofdelement van wanorde in dat land geweest om er aan te kunnen denken hen als steun van den nieuwen troon te gebruiken. Het is waar dat de Keizer een vrij aanzienlijk getal fransche soldaten, volgens een stellige overeenkomst, onder zijn bevelen heeft. Daardoor blijft hij echter tot op zekere hoogte afhankelijk van Lodewijk Napoleon. De fransche generaal, zoo hij tusschen twee bevelen moet kiezen, zal zich liever aan de voorschriften houden, welke de minister van Oorlog te Parijs hem geeft, dan aan die van den oppergebieder te Mexiko. Regeert deze naar den zin en in het belang van Frankrijk, dan alleen kan het fransche leger voor hem een steun zijn. In het tegenovergesteld geval zou hij weldra ontwaren dat hij er even veel over te beschikken had als de Paus over de soldaten van generaal de Montebello. Maar zal hij altijd toegeeflijkheid aan den wensch van Frankrijk kunnen overeenbrengen met zijn pligten jegens zijn nieuwe onderdanen en zijn soevereiniteitsregten ?
De lijst der bezwaren is, zoo als men ziet, niet gering en de bezwaren zijn gewigtig. Gaan wij thans na wat Maximiliaan in zijn voordeel heeft.
Het gezonde deel der bevolking verlangt naar vastheid in het bestuur als een dorstige naar lafenis, en zal zeker den Habsburger met open armen ontvangen, in de hoop dat hij even als zijn groote voorganger Êudolf zijn rijk van de bandieten zal zuiveren. De Keizer, die noch Spanjaard , noch Kreool, noch Indiaan is, heeft derhalve in zijn bloed niets dat de ijverzucht van een der mexikaansche rassen kan opwekken; geen hunner behoeft, om zijn afstamming, te vreezen door hein te zullen worden teruggezet. Dit is veel waard, en geeft hem een gunstige stelling boven de vele prezidenten, die altijd de rassen, waartoe zij niet behoorden, in nationale afgekeerdheid tegenover zich zagen staan. Van de oud-spaansche partij, welke door de republikeinsche omwenteling van haar magt is beroofd, kan hij tevens een bijzondere ondersteuning verwachten. Bij haar zijn de monarchale begrippen nog in eer, en ofschoon er voor den mexikaanschen troon natuurlijk van geen dynastieke erfopvolging sprake zijn kan, blijft Maximiliaan toch een nazaat van den duitschen Keizer en spaanschen Koning Karel V, die ook Mexiko onder zijn bezittingen heeft geteld. Wat echter zijn voornaamste hulp wezen zal is de geestelijkheid, die meer dan eenige andere klasse van de revolutionnaire woelingen te lijden heeft gehad. Het moet erkend worden, dat zij zelve hier tot op zekere hoogte schuld aan heeft. Slapheid in het vervullen harer ambtspligten, weelderigheid en somtijds kwade voorbeelden zijn dikwijls aan eenige harerieden, en niet zonder grond, verweten. Zooals altijd zijn de gevolgen daarvan verderfelijk geweest voor het volk. Maar de pogingen, door het pauselijk hof aangewend, om in dezen toestand verbetering aan te brengen, werden steeds stelselmatig verijdeld door de revolutionnaire regeringen, uit haren aard en haar belang aan de Kerk vijandig. De innige verstandhouding tusschen Pius IX en Maximiliaan is nu echter openbaar, en zoo de eerste, waaraan niet te twijfelen valt, ziju magt wil aanwenden om de kerkelijke hervormingen, door den Paus beoogd, in de hand te werken, aan den anderen kant zal de Kerk, wier invloed in het katholieke Mexiko ook in politieke en burgerlijke aangelegenheden zeer groot is gebleven, den jongen vorst schragen, van wiens bestuur zij de rust en de zekerheid verwacht, welke zij behoeft om te kunnen herleven. In die verhouding van wederzijdsch. hulpbetoon ligt de voornaamste kracht van Maximiliaan.
Wat hem buitendien hoogst gunstig wezen zou is als het de Zuider-Staten der amerikaansche republiek mogt gelukken zich van de Noorder-Staten los te maken. Met zulk een scheuring valt geheel de Monroe-leer in duigen, en behoeft Mexiko van de Yankees, die een geheel werelddeel voor hun heerschzucht niet te groot achtten, geen vrees meer te hebben. Hoe zullen zy er aan kunnen denken hun staatsstelsel en hun magt naar buiten uit te breiden, als zij reeds de helft verloren hebben van hetgeen eij bezaten! De nieuwe republiek, die Mexiko van de Noorder-Staten zal scheiden, wordt er tevens de natuurlijke bondgenoot van. De prezident Jefferson Davis liet reeds in zijne boodschap aan het kongres te ïtichmond óp 7 December van het vorige jaar gevoelen dat hvj dit zoo begreep. Hij zegt in dat staatsstuk het volgende, wat geheel anders klinkt dan de verbolgen uitspraak Van Lincoln : /fTerwijl wij Onze eigen regering en staatsinrigtingen „aan die van andere landen de voorkeur geven, hebben „wij ook geen aanleiding om deze in het vestigen der „hunnete hinderen, ei» wel krachtens het beginsel van „zelfregering, waarop wij ons, voor ons zelveu, beroe„pen. Wanneer de mexikaansche bevolking een monarchie boven een republiek verkiest, vordert onze pligt „dat wij in dat besluit berusten, en een opregte „en welwillende deelneming voor haar welvaart aan den „dag leggen." Mogt de amerikaansche burgeroorlog op scheiding uitloopen, wat in elk geval niet onmogelijk is, de nieuwe monarchie in Mexiko zou een goede kans op duurzaamheid te meer hebben. Met Frankrijk zal Maximiliaan echter in overleg moeten treden. Welligt dat een handelstraktaat, waarbij het groote en weelderige Mexiko wordt opengezet voor de Bordeaux-wijn en de articles de Paris een middel kan wezen om met de regering der Tuileriën op goeden voet te blijven. De uitkomst van deze politieke balans is derhalve dat het Debet tegen het Credit opweegt. Er zijn zeer slechte kansen, maar ook goede. Wij meenen bij eene onderneming, met zulke opregte en eerlijke bedoelingen aanvaard, op den goddelijken bijstand te mogen rekenen , en wenschen dat Maximiliaan van de zware taak die hij op zijn schouders heeft geladen alle voldoening moge smaken en het geteisterde land, waarover hij gaat regeren, van zijn bestuur de vruchten moge inoogsten, welk daarbij , onder 's hemels zegen, kunnen ontkiemen. De minister van finantiën maakt bekend dat een 19" dezer bij den ontvanger der direkte belastingen (n accijnsen te Sneek is ontvangen eene som van ƒ 5,85 , hem door een onbekende, onder het postmerk S;:eek, tot voldoening vanop 1 Maart jl. verschuldigden, i. .ch niet betaalden accijns ingezonden. Z. M. heeft verplaatst naar de kontrö.'e te Ommen K. V, Verschooff, thans kontroleur der dir. bel., in- en uitg. regten en ace. te Druten; benoemd tot kontroleuis der dir. bel.,- men uitg. regten en ace, als: te Oud-Beijerland, J. M. ter Laag; te Apeldoorn, F. G. van Delden; te Druten, F- IX M. Groshans; te Eist, (h. de Wijs. te Coe.ordcn, ;J. Alma- te Heisden, jhr. J. L. A. van Haeften. ZWOLLE, 30 Mei. Aanstaanden Zaturdag zal de eerste rid gemaakt worden over de spoorwegbrug over den IJssel. Bij die gelegenheid zal er een volksfeest plaats hebben, waartoe op de Spoolderberg reeds de noodige toebeïeidselen worden gemaakt. Men zegt dat Z. Exc. den minister van Binnenlandsche Zaken bij di* plegtigheid zal tegenwoordig zijn.
ROTTERDAM, 31 Mei., Op de veemarkt alhier waren aangevoerd: 967 runderen, 237 vette en 61 magere kalveren, 220 varkens en 280 schapen. Er werd besteed per Ned. ffi voor runderen lste kwal. 70; voor dito 2de kwal. 55; voor kalveren lste kwal. 85; voor dito 2de kwal. 70 en voor schapen 70 et. De handel in liet magere vee was flaauw. De prijzen der varkens liepen van 40 tot 45 et. het Ned. ff. — Aan ds markt op heden waren de prijzen der Boter als iolgt: lste kwal. ƒ 48, 2de kwal. ƒ45, 3de kwal. ƒ42. De telegraaf meldt heden het volgende: PARIJS, 31 Mei Volgens de Patrie zou Juarez weder Monterey bezet hebben, terwijl Vedauri vervolgd werd eu naar ïexas de wijk had genomen. Te Nimes is de heer Vegan André met 14,439 stemmen verkozen. De heer Paszuet verkreeg 5293 stemmen. MARSEILLE, 31 Mei. Het officieele dagblad van Rome van 28 dezer spreekt het gerucht tegen, als zouden de galeiboeven der geannexeerde provinciën uit het bagno van Civita Vecchia ontslagen en thans in benden vereenigd zijn. Deze galeiboeven, ten getale van 700, zijn nog altijd gevangen. Het werpt deze beschuldiging op Piëmont terug en verklaart, dat alle regeringen wederkeerig de pligten der regtvaardigheid behooren te eerbiedigen. Voorts wordt gezegd, dat de fransche gezant de verzekering herhaald heeft, dat de fransche armee in geval het tot een conclave mogt komen, te Rome zal blijven. De kardiualen Villecourt en I'itra, vergezeld van eenige prelaten, zijn alleen ter bijwoning van het feest naar Marseille vertrokken. —¦ Berigten uit Tunis van 25 dezer houden in dat de Arabieren, ontdekt hebbende dat de Caïdvan Mayer den nieuwen Bey verraden heeft, hem met 60 zijver bloedverwanten en bedienden om het leven hebben gebragt. Er lagen 18 schepen op de reede. De Europeanen hebben het verlangen te kennen gegeven, dat eene landing bewerkstelligd zal worden. MADRID, 31 Mei. De regering heeft de tijding ontvangen, dat Peru bereid is om aan Spanje voldoening te schenken. Gisteren- heeft de ministerraad te .Aranjuez zich met die aangelegenheid bezig gehouden. LONDEN, 1 Junij Volgens een berigt uit New-York dd. 18 Mei. Generaal Grant maakt toebereidselen om voorwaarts te rukken, De regering verklaart dat zij met de gewapende magt zal werkzaam blijven tot dat de opotaud. vei ¦jlg-Ici-I ia. Tegen I Julij is een nieuwe krijgsopsch rij ving bepaald. BERLIJN, 31 Mei De Norddeutsche Alg. Zeitung zegt: „Wanneer de onzijdige mogendheden er al niets tegen hebben om de hoisteinsche troonopvolging als een duitsch vraagstuk behandeld te zien, dan zouden zij toch de sleeswijksche tocnopvolging moeten aanmerken als een kwestie die op een internationale vergadering beslist behoort te worden. FRANKFORT, 31 Mei. De Abend-Poslzeitung behelst een telegram uit Weenen, volgens welke het door andere bladen gemelde betreffende het voorgevallene in de zitting der konferentie pp Zaturdag, onjuist zou zijn. Denemarken heeft namelijk de voorstellen van Oostenrijk en Pruissen verworpen, terwijl geenszins-het voorstel van Frankrijk, maar dat van Engeland ad referendum werd aangenomen. HAMBURG, 31 Mei. De hertog van Augustenburg heeft heden avond Kiel verlaten; hij begeeft zich naar Berlijn en Dolzig. KOPPENHAGENT, 29 Mei. Faedrelandet verneemt, dat eene verlenging van de wapenschorsing hoogst onwaarschijnlijk is, ten zij een grondslag voor den vrede gevonden mogt worden; in dat geval zou een wapenstilstand de wapenschorsing vervangen, doch op andere voorwaarden. ,
---

