NEDERLANDEN. 's Gravenhage, den 13den April 1864.
Bij Zijner Majesteits besluit van 13 April, n°. 107, is aan den heer M. Nahuys vergunning verleend tot het aannemen en dragen der versierselen van ridder der orde van de Kroon 4de klasse, hem door Z. M. den Koning van Pruissen geschonken. Bij besluiten van 13 April, nos. 108 en 109, heeft Zijne Majesteit goedgevonden te benoemen tot burgemeester der gemeente Amsterdam mr. J. Messchert van Vollenhoven; Willemstadt mr. J. van Wijngaarden; en Westerbork jhr. /. A. G. van der Wyck. Bij Koninklijk besluit van den 12den April, n°. 98, is aan den lsten luitenant der infanterie van het leger in Nederlandseh Indie E.ÏHonorè, thans met verlof hier te lande, met ingang van I°. Mei 1864 , wegens ongeschiktheid tot het gaan hervatten van de werkelijke dienst ten gevolge van ligchaamsgebreken, een eervol ontslag verleend uit Zr. Ms. militaire dienst, met toekenning van pensioen.
---

MINISTERIE VAN BINNENLANDSCHE ZAKEN. RIJKSTELEGRAAF.
De Minister van Binnenlandsche Zaken, in aanmerking nemende dat de Rijkstelegraafdienst eerlang eene verdere uitbreiding van het personeel op de kantoren zal vorderen, brengt ter kennis van de belanghebbenden: I°. Tot opleiding en oefening van telegraphisten voor de dienst van den Rijkstelegraaph wordt, na vergelijkend onderzoek, een aantal van hoogstens twintig leerlingen toegelaten, om op nader aan te wijzen plaatsen onderrigt te ontvangen. 2°. De leerlingen ontvangen eene bezoldiging van één gulden daags, en kunnen, na voldoende blijken van geschiktheid gegeven te hebben, dingen naar de betrekking van telegraphist der derde klasse, op eene jaarwedde van acht honderd gulden. 3°. Voor het vergelijkend onderzoek om als leerling te worden toegelaten , moet men zich uiterlijk op den 30sten Junij 1864 bij het Departement van Binnenlandsche Zaken hebben aangemeld met een op zegel geschreven adres, bevattende naauwkeurige opgaaf van naam, voornaam en woonplaats. Gelijktijdig moeten worden overgelegd bewijsstukken, waaruit blykt dat men is: a. Nederlander en geboren in een der jaren 1834 tot 1846 ingesloten: b. van een gezond ligchaamsgestel en zonder gebreken, met name doofheid en bijziendheid, volgens schriftelijke verklaring, na den lsten Mei 1864 afgegeven door een erkend geneesheer, wiens handteekening door het gemeentebestuur zijner woonplaats moet zijn gewaarmerkt; c. van onberispelijk gedrag, volgens schriftelijke verklaring, na den lsten Mei 1864 afgegeven door of van wege het gemeentebestuur van des verzoekers vaste woonplaats. 4°. Het vergelijkend onderzoek, waartoe de belanghebbenden nader worden opgeroepen, zal plaats hebben te 's Gravenhage op den 18den July' 1864; 5». De mededingenden moeten blijken geven van ervaren te zijn in: a. het schrijven van goed leesbaar schrift; b. de Nederlandsche, Hoogduitsche, Engelsche en Fransche talen; c. het maken van een opstel in een dezer vier talen; d. de beginselen der cijferkunst niet de leer der evenredigheden , die der gewone en tiendeelige breuken, de kennis der Nederlandsche maten en gewigten en het rekenen zonder feilen; e. de eerste beginselen der stel- en meetkunst; f. de eerste grimden van het regtlijnig teekenen. 6°. De adressen, om tot het vergelijkend onderzoek te worden toegelaten, worden buiten beschikking gehouden zoo zij öf als ongezegeld vallen in de termen van art. 8 der wet van 3 October 1843 (Staatsblad n°. 47), öf verzoeken behelzen om ontheven te worden van één of meer bepalingen, hierboven onder 3en 5 aangewezen, hetzij nopens de grenzen van den leeftijd, hetzij omtrent de vakken, waarvan de kennis wordt verlangd. 7°. Personen, vroeger vergelijkend onderzocht, doch op wie toen de keuze niet is gevallen, moeten zich, zoo zij tot het aanstaande onderzoek wenschen te worden toegelaten, daartoe op nieuw bij gezegeld verzoek schriftelijk aanmelden, met overlegging der, zooveel noodig, aangevulde bewijsstukken, overeenkomstig het-gevorderde bij n«. 3. B°. Personen die reeds twee maal vergelijkend zijn onderzocht, doch op wie de keuze niet is gevallen, worden niet meer toegelaten. 'sGravenhage, den 15den Februarij 1864. Van wege den Minister, De Secretaris-Generaal, 3. Schröder.
---

MINISTERIE VAST FINANTIEN.
Blijkens de ondervinding worden de brieven bestemd voor Japan dikwijls ongefrankeerd ter post bezorgd. Zij worden in dat geval in de gesloten Nederlandsche brievenmalen voor Batavia verzonden, ten einde met eene regtstreeksche scheepsgelegenheid uit Nederlandseh Indie hunne bestemming te bereiken. Het blijkt echter dat, vermits de bedoelde gelegenheden uit Nederlandseh Indie naar Japan zelden voorkomen , de brieven langs dien weg meestal eene belangrijke vertraging in de overkomst ondervinden. Aan het publiek wordt dus herinnerd dat de brieven voor Japan, ten einde langs den kortsten weg over Singapore te worden verzonden , hier te land moeten gefrankeerd worden. Omtrent de verdere voorwaarden van verzending zijn overigens op 's Rijks postkantoren de noodige inlichtingen te bekomen.
---

MINISTERIE VAN MARINE.
De Minister van Marine brengt ter kennis van de daarbij belang hebbende, dat, krachtens bepaling des Konings, iri dit jaar 16 jongelingen als Adelborst der 3de klasse voor de zeedienst (na behoorlijk afgelegd examen) op het Koninklijk Instituut voor de Marine te Willemsoord kunnen worden aangenomen. De admissie heeft plaats op den lsten September aanstaande. Ouders of Voogden, die verlangen dat hunne zonen op pupillen in dit jaar worden geplaatst, dienen in de maand Mei aanstaande aan den Minister van Marine een op zegel geschreven verzoekschrift in, houdende: a. naam, voornaam, beroep, woonplaats en geboorteplaats der ouders of voogden; b. de godsdienstige gezindheid waartoe de jongeling behoort; c. de belofte van stipte voldoening aan de bepalingen van het reglement van het Instituut. Bij het verzoekschrift moet worden overgelegd: a. de geboorte-acte van den jongeling; b. eene verklaring dat hij gevaccineerd is of de kinderpokken heeft gehad, door een bevoegden geneesheer afgegeven. In de maand Junij aanstaande zal in de Staats-courant het noodige bekend gemaakt worden aangaande den tijd en de plaats van het te honden examen. De vereischte kundigheden bestaan in: a. het schrijven van eene goede hand ; b. kennis van de gronden der Nederlandsche, Fransche en Engelsche talen. Hierdoor wordt verstaan het maken van een opstel in het Nederlandseh, en het vertalen van een gemakkelijk opstel in het Fransch of Engelsch zonder grove taal- en stijlfouten; c kennis van de gewïgtigste tijdperken en gebeurtenissen der vaderlandsche en algemeene geschiedenis ; d. kennis van de beginselen der aardrijkskunde; e. de rekenkunde; hieronder is begrepen de leer der evenredigheden en der gewone en tiendeelige breuken, met toepassing op het metrieke stelsel; f. de beginselen der wiskunde, en wel de algebra tot aan de vierkantsvergelijkingen en de meetkunst tot aan de vlakken. Alleen grondige kennis van de wiskunde, blijkende uit de toepassing van het geleerde binnen de grenzen van het gevorderde zal, wanneer er meer adspiranten zijn die aan de overige vereischten voldaan hebben, dan plaatsen , van invloed op de rangschikking en derhalve op de toelating zijn. De toelating tot het examen wordt geweigerd aan: a. die op den eersten Januarij van het jaar, waarin de aanneming wordt gevraagd, den ouderdom van veertien jaar niet hebben bereikt of hun zeventiende jaar zijn ingetreden (dus worden in dit jaar alleen toegelaten zij, die in 1848 en 1849 zijn geboren); b. die geen Nederlanders zijn. Vóór den aanvang van het examen worden de opgeroepen jongelingen geneeskundig onderzocht door eene commissie van drie leden, zijnde twee officieren van gezondheid bij de zeemagt en een burgerlijk geneesheer. Bij gebleken ongeschiktheid voor de dienst wordt de toelating tot het examen geweigerd. De adspiranten, die het examen behoorlijk hebben afgelegd en in het door de commissie opgemaakte proces-verbaal geene hoogere nommers hebben dan het bepaalde getal, worden als adelborsten der 3de klasse op het Instituut aangenomen. Voor driejarige opleiding aan het Instituut wordt duizend gulden betaald in zes tprmijnen: na de opneming op den eersten Maandag na 1 September. . f 25Ö op den volgenden lsten April 200 'i » lsten Maandag in September 200 » » lsten April 150 » » lsten Maandag in September 100 ii » lsten April 100 Niets hoegenaamd meer voor kleeding, voeding, zakgeld , geneeskundige hulp, behoeften van onderwijs wordt gedurende de drie eerste jaren ten laste der ouders of voogden gebragt. Ten aanzien van verdere inlichtingen worden de belanghebbenden verwezen naar het door den Koning goedgekeurde reglement, dat verkrijgbaar is bij de Directien der Marine te Amsterdam, te Willemsoord, te Vlissingen en te Hellevoetsluis. 'sGravenhage , den lsten April 1864. De Minister voornoemd, W. J. C. HüTSSEN VAN KATTENDIJKE.
---

