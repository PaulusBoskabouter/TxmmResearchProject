NEDERLANDEN. 's Gravenhage, den 4den April 1864.
Bij besluit van 2 April, n°. 49, heeft Zijne Majesteit goedgevonden, aan de Commissie uit de Staten van Noordholland, belast met het onderzoek van een voorstel tot herstelling en versterking der Pettemer zeewering, magtiging te verleenen om na de sluiting der nu gehouden buitengewone vergadering van de Staten hare werkzaamheden voort te zetten.
Bij Zijner Majesteits besluit van den 2den dezer, n°. 53, is met ingang van den eersten April dezes jaars, ter zake van langdurigen diensttijd, pensioen verleend aan den gewezen commissaris der loodsen te Vlissingen J. Engelse , ten bedrage van f 1133, en aan dien te Brouwershaven C. F. van Dierendonck, ten bedrage van f 800, en zulks op grond van art. 3 der wet van 9 Mei 1846 (Staatsblad n". 24), § b van art. 1 der wet van 3 Mei 1851 (Staatsblad n". 59), en art. 18 der wet van 20 Augustus 1859 (Staatsblad n°. 93).
By Koninklijk besluit van den 2den April, n° 45, is aan den heer mr. A. Loudon, lid van den Raad van Nederlandsch Indie, vergunning verleend tot het aannemen der versierselen van officier der orde van het Legioen van Eer, hem door Z. M. den Keizer der Franschen geschonken.
---

MINISTERIE VAN FINANTIEN.
Volgens een nader berigt der Pruissische Postadministratie is de stoombootdienst tusschen Warnemiinde en Ystad door eene dergelijke verbinding tusschen Lübeck en de Zweedsehe haven Malmoë vervangen, door middel waarvan de postgemeenschap met Zweden, Denemarken en Noorwegen wordt onderhouden. De dienst dezer booten, die in de beide rigtingen over Kopenhagen varen, is geregeld als volgt: vertrek van Lübeck (Travemiinde), Zondag, Maandag, Woensdag, Donderdag en Vrijdag des namiddags; vertrek van Malmoë, Maandag, Dingsdag, Woensdag, Vrijdag en Zaturdag. De brieven, die in Nederland voor de bovengenoemde landen ter post worden bezorgd, worden mede langs den evengemelden weg verzonden.
---

MINISTERIE VAN MARINE.
De Minister van Marine brengt ter kennis van de daarbij belang hebbende, dat op den eersten October 1864 als kadet bij het Corps Mariniers kunnen worden toegelaten vier jongelingen, na behoorlijk afgelegd examen. De voorwaarden ter toelating tot dat examen zyn: a. dat de jongelingen zyn Nederlanders van geboorte; b. dat zij op den eersten Januarij van het jaar, waarin het examen plaats heeft, den ouderdom van vijftien jaren hebben bereikt en hun achttiende jaar nog niet zijn ingetreden, en alzoo zijn geboren in de jaren 1848 en 1849; c. dat vóór den aanvang van het examen de opgeroepen jongelingen geneeskundig worden onderzocht door eene commissie van drie leden, zijnde twee officieren van gezondheid bij de zeemagt en een burgerlijk geneesheer; d. dat bedoeld examen wordt afgenomen in de eerste dagen van September door eene commissie, door den Minister van Marine te benoemen ; en e. dat de opleiding wordt gerekend driejaren te zullen duren en kost aan ouders of voogden jaarlijks twee honderd gulden (f 280), betaalbaar in vier termijnen:
op 1 October f 50, ii 1 December 50, » 1 Maart 50, » 1 Junij 50, voor ieder studiejaar, welke gelden in mindering zullen strekken der kosten van opleiding. Verder worden geene kosten ten laste van ouders of voogden gebragt. Hiervan is alleen uitgezonderd de vergoeding van schade aan Rijkseïgendom, door de schuld of grove onachtzaamheid van een kadet toegebragt, verwaarloozing van kleeding hieronder begrepen. __ Ingeval een kadet, na twee jaren in dezelfde klasse te zyn gebleven, ten gevolge van gebrek aan vlyt en geestvermogens nog niet tot eene hoogere klasse kan overgaan, wordt voor het verlengd verbly f dezelfde bydrage in vorengestelde termijnen betaald. De kadet, voor wien de verschenen termijn niet is betaald en wiens ouders of voogden op aanmaning aan de betaling niet voldoen, wordt van de opleiding verwijderd. Bij overlijden, ontslag, verlaten of verwijdering van de opleiding worden de betaalde termijnen noch geheel, noch gedeeltelijk teruggegeven, evenmin als die niet verschenen worden ingevorderd. Voor afwezigheid door ziekte of andere oorzaken wordt geen uitstel van betaling of korting toegestaan. Dat de vereischte kundigheden voor voorschreven examen bestaan in het navolgende: a. het schrijven van eene goede hand; b. kennis van de gronden der Nederlandsche en Fransche talen, ten minste zooveel, dat de adspirant zonder aanmerkelijke taal-of spelfouten deze talen kan schrijven en van de eene in de andere taal zonder grove fouten eenvoudige opstellen kan overbrengen; de allereerste beginselen van de Engelsche en Hoogduitsche talen, in zooverre dat uit die talen zeer eenvoudige opstellen in het Nederlandsch kunnen worden vertaald; c. kennis van de gewigtigste tijdperken en gebeurtenissen der vaderlandsche en algemeene geschiedenis; d. kennis van de beginselen der aardrijkskunde; e. de rekenkunde; hieronder is begrepen de leer der evenredigheden en der gewone en tiendeelige breuken, met toepassing op het nieuwe stelsel van maten en gewigten, wordende vooral vereischt, dat de adspirant naauwkeurig en vlug rekene: ƒ. de stelkunst tot de vierkants-vergelijkingen; g. de meetkunst tot aan de ligging en snijding der vlakken. Alleen grondige kennis van de wiskunde, blijkende uit toepassing van het geleerde binnen de grenzen van het gevorderde, zal, wanneer er meer adspiranten zijn, die aan de overige eischen voldaan hebben, dan plaatsen, van invloed op de rangschikking en derhalve op de plaatsing zijn. Ouders of voogden, die verlangen dat hunne zonen of pupillen in het jaar 1864 als kadet geplaatst worden, dienen vóór den laatsten Julij van dat jaar een verzoekschrift in aan den Minister van Marine, houdende: a. naam, voornaam, beroep, woonplaats en geboorteplaats der ouders of voogden ; b. de godsdienstige gezindheid waartoe de jongeling behoort; c. de belofte van stipte voldoening aan de bepalingen van het reglement voor de opleiding van kadets bij het corps mariniers. Bij het verzoekschrift moet tevens worden overgelegd : a. de geboorte-acte van den jongeling; b. eene verklaring dat hij gevaccineerd is of de kinderziekte heeft gehad, door een bevoegden geneesheer afgegeven. In de maand Augustus 1864 zal in de Staats-courant mededeeling worden gedaan van den tijd en de plaats van het te houden Examen. 'sGravenhage, den 4den April 1864. De Minister voornoemd, W. J. C. Huyssen van Kattendijke.
---

BUITENLANDSCHE BERIGTEN. DENEMARKEN.
Volgens berigten uit Kopenhagen van 31 Maart had de Koning, welke den vorigen avond van het oorlogstooneel in de hoofdstad teruggekeerd was, dien morgen eene zitting van den staatsraad gepresideerd. In bijzondere brieven uit Kopenhagen, door Hamburger bladen medegedeeld, wordt gesproken van eene kort ophanden zijnde bijeenkomst van den Rijksraad, van welken de magtiging gevraagd zou worden tot bijeenroeping van eene grondwetgevende vergadering ter beslissing van het vraagstuk der constitutie. — Te Rendsburg heeft den 29sten Maart eene bijeenkomst van afgevaardigden van twee en twintig Sleeswijk-Holsteinsche vereenigingen plaats gehad, waarin met algemeene stemmen na langdurige beraadslagingen de volgende resolutie werd aangenomen: n Met het oog op de aanstaande conferentien en op den bedenkelijken toestand des lands verklaren de gedelegeerden der Sleeswijk-Holsteinsche vereenigingen: De souvereine Hertogdommen Sleeswijk-flolstein hebben het regt om naauw met elkander vereenigd, volledig afgescheiden van Denemarkeij, onder hunnen eigen vorst Frederik VIII te leven. Elke beslissing, die tegen den wil van ons volk omtrent ons lot genomen wordt, elke overeenkomst van vreemde mogendheden, die het regt der Hertogdommen prijs geeft, is nietig en van onwaarde, is eene daad van onregt en geweld , is verraad jegens de belangen en de eer van Duitschland. Wij zullen aan ons regt vasthouden en ons tot het uiterste tegen zulk eene daad van geweld verzetten." Een voorstel, strekkende om deze resolutie aan eene algemeene stemming van de bevolking der Hertogdommen te onderwerpen, werd met groote meerderheid verworpen; daarentegen werd het voorstel aangenomen , om de resolutie door middel der Engelsche en Fransche dagbladen openbaar te maken.
---

