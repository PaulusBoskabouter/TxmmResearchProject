AMSTERDAM, 13 April. Paaperisme.
111 (Slot). Om dus den arme te verzoenen met den toestand, waarin hij zich bevindt; om de armoede voor den behoeftige zelven dragelijk en voor de maatschappij onschadelijk te maken, heeft hij het hart, de taal, en de magt van zijnen Christus noodig. Dat de moderne filantropen aan den arme ziju Christus weergeven, dien ze hem zoo onregtvaardig zoeken te ontrooven, en met dien Christus de waarheid en het leven; en zoo de armoede er ook al niet geheel meê van de aarde zal worden weggenomen, het drukkende der armoede zal er door verligt, de tranen der armen afgedroogd worden, en het pauperisme zal niet langer in de maatschappij een vernielende stroom wezen, die in zijn felle vaart troonen en rijken dreigt meê te slepen.
Maar het is juist, die goddelijke Stichter van het Christendom, dien men in onze eeuw uit de maatschappij tracht te verbannen. Wat toch zien wij sedert eenige. jaren onder onze oogen gebeuren? Op wetenschappelijk terrein , zoo men er dien eernaam aan kan geven, heeft men den Christus verlaagd tot den rang van ieder ander redelijk schepsel; men heeft Hem aangerand in Ziju aanbiddelijke godheid en Hem alleen Zijn menschheid gelaten. Neen, M. H., ge hoort ze niet meer, die gulden woorden uit de tijden vol levendig geloof: „Christus vindt, Christus regnat , Christus imperat" — Christus moet verwinnen, Christus moet regeeren , Christus moet heerschen. —¦ Gij ziet ze niet als weleer prijken op de wapenborden en muntstukken ten teeken van hulde en gehechtheid aan dien Christus, aan wien de christelijke maatschappij alles te danken heeft. Dat woord van levendig geloof is thans vervangen door de leus, het wachtwoord des ongeloofs: nolumus hunc regnare super nos — wij willen niet dat Christus over ons heersene. Zoo klinkt het in onze dagen allerwege uit den ' godlasterenden mond eener waanwijze wetenschap. Zoo werd het onlangs herhaald,' maar onder een nieuweren vorm door den laatsten heraut der Christus-loochenaars, den berechten Renan, in zijn werk: „het leven van Jezus." En om 't gif dier verfoeijelijke beginselen ongemerkt over te storten in den geest en in het hart van het volk, ook van den arme, van hem, die een dwaling in wetenschappelijken vorm voorgesteld, niet lezen of aanhooren wil ¦—¦ weet men zich te bedienen van een boeijenden, een wegslependen roman-stijl, waarin de vergiftige adder op behendige wijze als onder rozen verborgen wegschuilt. We hebben er in onze dagen een paar betreurenswaardige voorbeelden van in twee romans, die door een zedelooze en anti-christelijke drukpers bij duizenden en duizenden in de maatschappij zijn gegeslingerd, en vooral in Prankrijk als te geef ook onder de armen zijn verspreid. De My ster es de Park van Eugène Sue, en de Miséralles van Victor Hugo. — Dje twee handlangers onzer moderne filantropen zijn er meesterlijk in geslaagd om den held van hun roman, de bastaardvrucht eener diep bedorven verbeelding, te omhangen met het bevallige kleed van echt christelijke deugden, zonder dat hij evenwel christen is of ecu vonkje christelijk geloof bezit. De argelooze lezer wordt er door misleid; hij merkt niet op, dat het een flagrante tegenspraak is. [Hier gaf de spreker den korten inhoud der Misérables.] Waarom zou het geloof in Christus noodzakelijk zijn, daar men zonder dat deugd bezitten, en boven alles de weldadigheid kan beoefenen op een heldhaftige en bewonderenswaardige wijze? Ziedaar de praktiesche gevolgtrekking, die men den lezer wil doen maken. Die hypotheze heeft Victor Hugo niet zonder talent gedramatizeerd. Hij heeft den Christus-loochenaar ten tooneele opgevoerd, getooid met het behagelijk, maar geleende sieraad der beminnelijke christendeugden, die altoos bekoren, altoos meeslepen. Dat is, zeker, sluw, behendig , maar perfide tevens in den hoogsten graad. Dit noem ik het bedwelmend venijn van ongeloof en zedebederfden ondedachten lezer doen drinken. Het werk heeft, zoo ge wilt, verdienste wat den vorm betreft, maar het is gemakkelijk voor een dichterlijke verbeelding deugden te scheppen, 'en ze voor een oogenblik als voorbijtrekkende schimmen op een romantiek tooneel te laten figereerén; doch moeijelijk of liever onmogelijk is het voor dengeschiedvorscher, om in het daadwerkelijk leveu het bestaan van zulke tooverbeelden door bestaande feiten te bewijzen. Voor hen die begrijpen, wat christelijke zelfopoffering is, wat christelijke liefdewerken zijn, voor hen die weten dat Christus het middenpunt der christelijke naastenliefde is ; voor hen is het helder als het daglicht dat onze moderne filantropen, — ze mogen zich ook al dichters of wijsgeeren noemen — zich te vergeefs uitputten in ijdele pogingen om de christelijke weldadigheid in het leven te verwezenlijken. Of is het geen schreeuwende tegenspraak, is het .geen ongerijmdheid in dcii hoogsten graad, te willen, dat de aarde vruchten zal voorbrengen, en ter zelfder tijd middelen te beramen, om den weldadigen invloed der zon van de aarde te keeren ?Is dit niet de dwaze, de overmoedige pretentie der moderne filantropie? Christus ontbinden, Christus verdeelen — den mensch behouden —¦ den God verbannen, en zich dan naderhand rijker en sterker wanen dan voorheen ? Aan het Christendom zijn dogmata en genademiddelen ontnemen, d. w. z. zijn licht en leven, en zich dan inbeelden zijn zedeleer te kunnen behouden en nabootsen? Maar, M. H., waar gaan we dan henen, als de schijn, de nabootsing zoo stout ingrijpt in de regten der oorspronkelijke realiteit? Is het dan niet genoeg aan het Christendom zijn licht, zijn waarheid ontroofd te hebben? Mtfef men zich dan nog sieren met zijne deugden, en ze op een sluwe en behendige wijze zich toe eigenen? Hoe waar is niet het geestige woord van den dichterlijken Chateaubriand: „La philantropie nest que la fausse monnaie de la charité."
Wij meenen dus als rezultaat van ons historiesch onderzoek met bescheidenheid de volgende, konkluzie, ten gunste, van het; Christendom te:;mogen 'stellen: De moderne filantropie is bij haar veelzijdig weldoen, met uitsluiting van het Christendom, onmagtig het pauperisme op te lossen, en aan de armoede haar dreigend aanzien in den staat te ontnemen. Dit bewijst de geschiedenis, die we (vooral in het I- punt) als getuige en scheidsregter hebben ingeroepen • Om het even, of men haar synthetiesch of analytiesch bestudeerd. Met andere woorden: dit bewijzen zoowel de feiten op zichzelve beschouwd, als de rationeele verklaring der feiten. Maar M. H., we kunnen verder gaan. — Dewijl.de keuze slechts tweeledig kan zijn: weldadigheid met of zonder — door of buiten het Christendom, meenen we streng logiesch te zijn, met daartegenover ten gunste van het Christendom te konkludeeren: dat het probleem van het pauperisme alleen op "een bevredigender wijze kan worden opgelost, door een vrije en onbelemmerde werking van het christelijk element. Hoe sterker dat element zich ontwikkelt, dcs te gunstiger zullen de rezultaten zijn.
Die konkluzie, M. H., dringt zich overigens met zoo veel kracht van waarheid aan den geest op; ze is, zoo aanschouwelijk in de geschiedenis , dat zelfs onze verklaarde tegenstanders er een openlijke bekentenis van hebben afgelegd. „God verhoede," zoo schreef ruim 4 jaar geleden de christus-loochenende Renan in zijn : Avenir religieus des sociétés modemes (1), „God verhoede dat ik ooit den schijn zou aannemen de grootheid van het Katholicismus te willen miskennen, of er het roemrijk deel aan te ontzeggen, waarop het regtens aanspraak kan maken in de worsteling tegen de duisternis en het kwaad! Zelfs in deze eeuw van een diep zedelijk verval , en in weerwil der grove misslagen, die met eene hardnekkigheid zonder wederga tot het uiterste gedreven, spreidt het een bewonderenswaardige veerkracht ten t00n.... „Welk een ontzettende vruchtbaarheid ontwikkelt het niet in het apostolaat zijner liefdewerken." Een veelbeteekenende bekentenis voorwaar in den mond
(1) Pag. 790, Reme dr-s' deux-möndes 15 Qkt. 1860, van een verklaarden Christus-loochenaar, ten gunste vari het christendom op het terrein der weldadigheid. Het gaat zelfs zóó ver, dat de moderne staathtfishoudkundigen, die een anti-christelijke strekking zijn toegedaan, er tegen wil en dank openlijk voor uitkomen, dat de filantropie van onze eeuw. niets kan, niets vermag zonder medewerking van het Christendom. Slechts in zoo verre willen zij er van gediend zijn, 'als het bevorderlijk kan zijn tot bereiking hunner doeleinden. Professor Blanqui schreef in zijn Histoire de l'e'conomie politique: wln weerwil van onze tallooze hervormings-plannen op het terrein der. staathuishoudkunde is er nog geen konstitutie uitgevonden, die met die deigodsdienst kan worden gelijk gesteld; geen menschelijke magt, geen gezag is in staat zioh te doen gehoorzamen even als zij Er zijn hoogst gewigtige vraagpunten in de économie politique, die altoos onopgelost zullen blijven, zoolang de godsdienst er de hand niet aanslaat. Het volks-ouderrigt, een billijke .verdeeling van de baten die de arbeid afwerpt, de hervorming der gevangenissen enz. en meer andere vraagstukken van staathuishouddigen aard zullen nimmer een bevredigende oplossing bekomen, tenzij door tusschenkomst van-het Christendom." En dan sluit de hoogleeraar zijn bekentenis ten gunste van dat gehate Christendom met een satanischen uitval tegen de priesters, — Die afgeperste lofrede had hem te zeer ontstemd; hij moest er eerst den indruk van wegnemen door de geesselstriemen der satyre. Een andere specialiteit in de économie politique, de heer Léonce de Lavergne , schreef ruim een jaar geleden in dienzelfden zin een artikel iv de Revue des Deux Mondes: . .
„De staathuishoudkunde, zegt hij, is een dochter van het Christendom — in de oude wereld zou ze nooit het levenslicht aanschouwd hebben."—• En een weinig verder: „Het naauwe verband, de innige verwantschap tusschen godsdienst en staathuishoudkunde schittert vooral dan in al haar 'kracht en grootheid, als er kwestie van leniging der menschelijke ellende, en beoefening der weldadigheid is." ?,,..
Die aanmerkingen zijn den schrijver van het bedoelde artikel geïnspireerd door het belangrijk werk van det* heer^Charles Perin, professorvan het openbaar regt en de économie politique aan de katholieke universiteit van Leuven. Het werk draagt ten titel: De la rkhesse dans les sociétés chrétiennes.
Ja, alleen het Christendom is bij magte een eigenlijke oplossing aan het vraagstuk van het pauperisme te geven. De armoede geheel van de aarde te verbannen, zooals Plato het wenschte in zijn ideale republiek, is een loutere illuzie, een misrekening van het genie; edelmoedig, zoo ge wilt, maar naïf in hooge mate. Als. gevolg der zonde ligt ze te diep in het goddelijk wereldplan, en overeenkomstig de voorspelling van den goddelijken Stichter dus Christendoms, dat we altoos armen bij ons zullen hebben, die zijn plaatsbekleeders, zijn vertegenwoordigers zijn, zal de armoede ook altoos haar plaats eischen onder de vele rampen, waarvan het leven hier beneden zoo vol is.
Hier evenwel moeten we onderscheid maken: er ;is een schuldige, er is ook een ongelukkige armoede. ï)e eigenlijke oplossing van het vraagstuk bestaat hierin s de eerste zooveel mogelijk te verminderen, te voorkomen door de ondeugden te bestrijden, de driften en hartstogten in toom te houden; en de tweede te verzachten, dragelijk te maken door geringe geldelijke ondersteuning, gepaard met een liefderijke raadgeving en aanwijzing der middelen om zich ecu betere toekomst voor te bereiden, of zich minstens met zijn bitter lot te verzoenen.
Die edele, die verhevene roeping is door alle eeuwen' heen aan het Christendom, aan het Katholicisme voorbehouden. Laat men het vrij en onbelemmerd zijn ze* genende taak voltooijen, dan zal het in navolging van; zijn goddelijken Stichter al weldoende de wereld rondtrekken, en op dien triumftogt der liefde allerwege dü, sporen van zegen en geluk achterlaten.
Gisteren des avond, ten half zevea ure had het examen plaats van de leerlingen der beide Armenscholen van de Vereeniging van den H. Vincentius a Paulo. Een groot aantal leden dier vereeniging was daarbij tegenwoordig, welke door den prezident, den heer A. H. Haf kenscheid, na den voorzang die het examen vooraf ging, hartelijk welkom geheeten werden op den avond, die de blijken zou leveren, welke vruchten hunne pogingen voor het katholieke onderwijs hadden voortgebragt. Na een kort verslag over den staat dezer schelen, nam het onderzoek een aanvang, dat allezins voldeed. De kinderen gaven blijk in alle vakken van het lager onderwijs , op het programma aangegeven, goed en deugdelijk onderwijs ontvangen te hebben. Het eerste deel van het examen ving aan met een proeve van kunstmatige voordragt; lezen en taalkunde; rekenen en vormleer ; bijbelsche geschiedenis en natuurkunde. Het tweede deel begon met geschiedenis en aardrijkskunde, proeve van kunstmatige voordragt en sloot met de uitdeeling der prijzen. Het was een genoegen uit den mond van den prezident te vernemen, met welk een ijver en naauwgezetheid de leerlingen in het afgeloopen schooljaar de scholen bezocht hadden. Na een korte en hartelijke toespraak aan de leerlingen door den wel-eerw. heer, pastoor IJzermans , nam de wel-eerw. heer van den Akker het woord. Hij schetste in kernachtige taal het gewigt eener godsdienstige , eener katholieke opvoeding; wees er op hoe de school moet opvoeden daar, waar het huisgezin in de opvoeding, vooral bij den arme, te kort schiet. Ten slotte uitte ziju wel-eerw. den wensch dat de Vereeniging ook op andere punten der stad scholen in het aanzijn mogt roepen, overtuigd van de goede rezultaten, die de bestaande scholen reeds hadden opgeleverd, en het noodzakelijke van goede scholen, voor een katholieke opvoeding onder de armen. Na zijn weleerwaarde voerde de prezident der vereeniging nog eenige oogenblikken het woord en nam het examen een einde met dennazang, die even als de andere gezangen door de leerlingen zeer goed werden uitgevoerd. Wij eindigen met den wensch, dat genoemde scholen meer en meer in bloei mogen toenemen ? en de vereeniging immer zulke goede rezultaten van het onderwijs, dat zij den armen verschaft, ontvangen moge.
Men leest in het Dagblad van Zuidholland: „Wij vernemen, dat de heer Thorbecke reeds gedurende eenige dagen weigert, den alom geachten en te Amsterdam zoo zeer populairen burgemeester, den heer Messchert van Vollenhoven, onlangs ¦ benoemd tot lid der Eerste Kamer, tot herbenoeming voor te dragen , .verlangende de minister dat tot deze aanzienlijke betrekking worde verheven de heer Fock, burgemeester van Haarlem. Naar men ons verder mededeelt, heeft Z. M. de Koning, althans tot op 't oogenblik dat wij dit berigt schrijven, volstandig geweigerd, Amsterdams waardigen burgemeester op te offeren."
_. M. heeft benoemd: tot plaatsvervangend kantonregter le Ilatder'wijk, mr. 11. P. de Graverej te Amsterdam, l 0 kanton, mr. I. van S. Mulder; tot regter in de arrondissements-regtbank to Tiel, mr. Ë. Tielenins Kruythoff; 11. Fabins, notaris binnen het arrondissement. Zwolle, vergund zijne standplaats van de gemeente Avereest over te brengen naar de gemeente Steemvijk.
SCHEVENINGEN 12 April. Er worden alhier op het strand door twee engelsche ingenieurs opmetingen gedaan, welke men zegt dat op verlangen van den heer Neville D. Goldsmid geschieden, en in verband zouden staan met ontwerpen tot aanleg van eene zeehaven door eene engelsche maatschappij.
ROTTERDAM, 12 April. Op de veemarkt alhier waren aangevoerd: 850 runderen, 180 vette en 133 magere kalveren, en heden en gisteren te zamen 260 varkens en 120 schapen. Er werd besteed per Ned. fft voor runderen lste kwal. 68; voor dito 2de kwal. 52; voor kalveren lste kwal. 85; voor dito 2de kwal. 70 en voor schapen 70 et. De handel in het magere vee was traag. De prijzen der varkens'liepen van SB tot 45 et. het Ned. öi.
— Aan de markt op heden waren de prijzen der Boter als Volgt: lste kwal. ƒ53, 2de kwal. ƒ5O, 3de kwal. ƒ46.
De telegraaf meldt heden het volgende: MADRID 12 April, het antwoord op een interpellatie heeft de regering heden verklaard dat Spanje den oorlog op St. Domingo krachtig zal voortzetten tot dat dit eiland weder ten eènenmale onderworpen zal zijn.
MARSEILLE, 12 April. De kardinaal Bonald is hier gearriveerd, komende uit Italië. Te Rome duurden den 9" de verkiezingen voor den gemeenteraad voort. Zekere Carsareïli', een romeinsch ambtenaar, is op de straat aangerand en met een dolk, hoewel slechts ligt gewond. De dader is onbekend. De l2e dezer, zijnde deverjaar- tvan -Pausen redding uit doodsgevaar, zal door openbare illuminatie gevierd worden. De Paus zal :a naar Porto Anzio vertrekken. , RAMARE, 12 April. De Keizer van Mexiko neemt in beterschap toe. De Keizerin heeft heden verschillende deputatiën , uit Triest en van elders, ontvangen. Waarschijnlijk zullen HH. MM. a. s. Donderdag de reis aanvaarden.
De Keizer heeft de volgende benoemingen gedaan: Valascraez tot minister van het keizerlijk huis, graaf Woll tot generaal-adjudant, geheimschrijver Schergenlechner tot staatsraad, markies Corio tot ceremonie-meester, Aranjuez tot gezant te Brussel, Aguilar tot gezant te Rome , graaf Bombelles tot kapitein der keiz. garde, scheepskapitein Radonetz, tot kommandant van het paleis, scheepskapitein Herzfeld tot konsul-generaal te Weenen.
Te Triest wordt een vrij-korps voor Mexiko georganizeerd.
ALEXANDRIË, 12 April. De japansche ambassade, bestaande uit drie gezanten en 32 personen van het gevolg, heeft de reis naer Europa voortgezet. Uit Nieuw-Zeeland is berigt ontvangen, inhoudende, dat de engelsche troepen zich gereed maken tot een aanval op de pozitièn der Maöri's, Deze laatsten hebben een engelsch zeeofficier gedood.
BERLIJN, 12 April. Door den Staats-Anz. worden berigten van het tooneel des oorlogs medegedeeld van 10 dezer. Daaruit blijkt dat het geschut des vijands tot zwijgen gebragt, verschillende stukken zwaar geschut gedemonteerd en de borstweringen van de schansen I—6 sterk beschadigd waren. De windmolen van Duppel waarin zich het kruidmagazijn des vijands bevond en die tevens tot observatorium, diende , was door het geschut vernield. In Jutland zijn de pruissische troepen voorwaarts gerukt en hebben den vijand na een kortstondig gevecht bij Horsens verdreven, waarna zij over Hanstedt verder ziju gemarcheerd.
HAMBURG, 12 April. De Börsenhalle behelst een mededeeling uit Plensburg van 11 dezer,'s avonds. Het vuur van de schansen was dien dag zwak; drie waren geheel tot zwijgen gebragt. De Denen maakten zich gereed de werken te verlaten.
KOPPENHAGEN, 11 April. In den morgen heeft de vijand onzen linker-en regtervleugel a tngevallen, doch is genoodzaakt zich terug te trekken.
ROME, 12 April. DePausheeft.de kerk der heilige Agnes bezocht en werd door het volk met geestdrift begroet ; met illuminatie werd zijne tegenwoordigheid gevierd.
TURIJN, 12 April. Volgens berigten uit Athene heeft het nieuwe ministerie zijn ontslag ingediend, maar dit ook weer ingetrokken.
Te Lyra hebben bloedige wanordelijkheden plaats gehad tusschen de Katholieken en de Grieken. Een staatkundig karakter hadden zij echter niet.
---

