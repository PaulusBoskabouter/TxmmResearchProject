NEDERLANDEN.
's Gravenhage, den bden Maart 1864. Bij basluit van 5 Maart, n°. 53 , beeft Zijne Majesteit tot burgemeester der gemeente Dieden c. a. benoemd A. F. van Dijk. Bij besluit van 5 Maart, n°. 52, heeft Zijne Majesteit goedgevonden , tot ridder der orde van den Nederlandschen Leeuw te benoemen den heer A. Couvreur te Brussel, secretaris der internationale Vereeniging pour le progres des scienoes sociales. Bij Koninklijk besluit van 3 Maart, n°. 51, is aan den heer M. H. van Hengelaar, op zijn verzoek, eervol ontslag verleend uit zijne betrekking van ontvanger der directe belastingen, in- en uitgaande regten en accijnsen te Gendringen. Bij besluit van den 4den Maart, n°. 66 , heeft Zijne Majesteit goedgevonden, ingevolge de bepalingen der wetten van den 28sten Augustus 1851 Staatsblad n 9. 128 en 129), den lsten luitenant J.D. Clementz , magazijnmeester der artillerie van de 3de klasse te Forth Bath, naar aanleiding van het daartoe door hem gedaan verzoek, uit krachte van het bepaalde in art. 42 , § la, van eerstgemelde wet, op pensioen te stellen en het bedrag van dat pensioen, ingevolge de artt. 14a en 19 der laatstgenoemde wet, te bepalen op f' 660 's jaars. Bij besluit van den 4don Maart, n°. 67, heeft Zijne Majesteit goedgevonden, bij het wapen der artillerie te benoemen, bij den staf van het wapen, tot 2den luitenant en magazijnmeester van de 3de klasse te Bath, den sergeant D. van der Linden, van liet 3de regement vestingartillerie.
---

MINISTERIE VAN BINNENLANDSCHE ZAKEN.
Bij beschikking van 3 Maart 1864 is aan J. A. Teunissen c. s. te Nijmegen, tot wederopzegging, vergunning verleend voor eene schroefstoombooidienst tusschen Nijmegen, Rotterdam, Schiedam, Delft en 'sGravenhage, tot vervoer van goederen, geld en vee.
---

MINISTERIE VAN BUITENLANDSCHE ZAKEN.
Het Nederlandsche consulaat te Kiel wordt gedurende eenigen tijd waargenomen door den heer G. F. Remien.
---

BUITENLANDSCHE BERIGTEN. ENGELAND.
Het Britsche Lagerhuis heeft eergisteren de beraadslaging over het budget van oorlog aangevangen. Het totaal der daarbij voorgestelde uitgaven voor het met April aanvangende dienstjaar is iets minder dan de voor het loopende dienstjaar bewilligde som; maar de vermindering is onbeduidend en gaat niet met noemenswaardige vermindering van de wezenlijke sterkte der landmagt gepaard. Bij het aanhangige budget is gerekend op eene effective sterkte van 145,654 man, dat is 1461 man minder dan by de loopende begrooting. Engeland wordt met de opheffing van zijn beschermheerschap over de lonische Eilanden ontheven van de verpligting om aldaar garnizoenen te houden ; ook heeft de regering geoordeeld dat de sterkte der cavalerie grooter was dan vereischt word, en voorgesteld dezelve met 816 man te verminderen. Daarentegen heeft de opstand in Nieuw- Zeeland versterking der aldaar dienst doende infanterie noodzakelijk gemaakt. Verder heeft de redering geineend de uitgaven voor het krijgsmaterieel, waarvoor in de laatste jaren veel is besteed , juist uit dien hoofde in het aanstaande dienstjaar te kunnen verminderen. De eerste post van het budget van oorlog, strekkende tot vaststelling van do getalsterkte der landmagt, is door het Lagerhuis jl. Donderdag bewilligd , hoewel de door het gouvernement voorgedragen vermindering der sterkte vrij wat tegenbedenkingen ontmoette. — Bij het Hoogerhuis had lord Ellenborough gezegd, in de zitting van den 4den dezer aan de regering te zullen vragen of het eenige maatregelen genomen had met het oog op de eventuele noodzakelijkheid om aan Denemarken materielen bijstand te verleenen. In de zitting van den 3den heeft hij medegedeeld dat hij die interpellatie tot den 7den dezer zou verschuiven. Wat hem tot dit uitstel genoopt heeft, is niet gebleken.
---

FRANKRIJK.
Eergisteren , Donderdag, zijn de koersen aan de Parysche effectenbeurs gedaald, terwijl er zorgbarende geruchten betrekkelijk den staat der Europesche aangelegenheden in omloop waren. Men zeide dat Oostenrijk , Pruissen en Rusland zich zouden aaneen sluiten om plannen , die ook tegen de constitutionele regoringsbeginselen gerigt zouden zijn , in Europa door te drijven, en dat Frankrijk en Engeland zich daartegen gezamenlijk met hunne bondgenooten zouden verzetten. Bepaalde feiten strekkende tot bevestiging dier geruchten werden er niet aangevoerd, behalve de opheffing der constitutionele waarborgen in Galicie, die een zware slag voor den Poolschen opstand en alzoo aan Rusland zeer welgevallig zijn moest. Het Journal des Débats hecht weinig geloof aan die geruchten. »Er doen zich opmerkelijke verschijnselen voor (zegt dat blad in zijn nommer van gisteren) , en wie weet welke plannen er te Berlyn, te St. Petersburg of te Weenen in overweging zijn ? Doch plannen opvatten en plannen uitvoeren zijn twee zaken waartusschen de afstand groot is. Eene zaak tot onderwerp van onderling overleg te maken kost weinig moeite; Europa's tegenwoordige gesteldheid geeft aanleiding tot velerlei denkbeelden en plannen, ja tot zoo vele, dat de keuze dergene, die men trachten wil te verwezenlijken, daardoor te moeijelijker wordt." Gisteren, Vrijdag, was de Parysche beurs van den schrik bekomen; doch er werden nog weinig zaken gedaan, daar ook de naaste toekomst aan de speculanten zeer onzeker scheen.
---

SPANJE.
Een bij de Inde'pendance Beige ontvangen schrijven uit Madrid van den 29sten Februarij meldt de volgende bijzonderheden betrekkelijk de reeds bekende aftreding van het kabinet der heeren Arrazola en Lersundi, hetwelk eenige weken geleden opgetreden was nadat de Kamer van Afgevaardigden onder den invloed van het ministerie Miraflores door algemeene verkiezingen vernieuwd en grootendeels uit ministeriele leden zamengesteld was geworden. ii Het ministerie is onverwacht en plotseling afgetreden. Zaturdag avond kwam de Kamer in hare afdeelingen bijeen om eene commissie tot onderzoek van het wets-ontwerp ter wijziging der kieswet te benoemen; de candidaten der oppositie bekwamen de meerderheid, gelijk trouwens algemeen verwacht "vverd; in twee van de zeven afdeelingen werden voorstanders, en in drie tegenstanders der voordragt tot rapporteurs gekozen, terwijl in de twee overige de stemmen staakten. » De heer Arrazola, de president-minister, die naar een onderhoud, hetwelk hij Zaturdag ochtend met de Koningin had gehad, magtiging tot ontbinding der Cortes dacht te zullen bekomen, vervoegde zich bij Hare Majesteit en deelde Haar mede, wat er in de afdeelingen der Kamer was voorgevallen. De Koningin aarzelde en zeide aan het hoofd des kabinets, dat zij hem over een etmaal haar besluit zou doen kennen. » Gisteren middag waren de ministers nog in den waan dat het besluit tot ontbinding der Kamers ten laatste door de Koningin zou worden onderteekend ; in dien geest spraken zij tot hunne vertrouwde vrienden. Evenwel onderteekenden zij ten 3 ure na den middag eene aanvrage om hun ontslag voor het geval dat Hare Majesteit mogt zijn gekomen tot andere inzigten, dan zij in den loop der week meermalen, bepaaldelijk in eene Vrijdag gehouden zitting van den ministerraad, had te kennen gegeven. » De ministers hadden niet gerekend op den invloed die ten hove door andere dan de constitutionele raadgevers der Kroon wordt uitgeoefend , onder het publiek worden hooge hofbeambten genoemd, die bij deze gelegenheid ijverig werkzaam zouden geweest zijn. Zeker is het dat de heer Arrazola, zich gisteren avond ten 7 ure bij de Koningin vervoegende, van haar de kennisgeving ontving, dat het door hem en zijne ambtgenooten gevraagde ontslag ingewilligd was, en dat de heer Mon zich met het vormen van een nieuw bewind had belast. »De tegenwoordige Cortes, van welke de progressisten-partij zich zelve heeft uitgesloten door niet-deelnemingaan de algemeene verkiezingen , zijn zoo zamengesteld dat het schier onmogelijk is met hen het bestuur te voeren. De heer Mon zal dan ook denkelijk weldra een voorstel moeten doen tot denzelfden maatregel, waartoe het afgetreden kabinet geene magtiging van de Koningin heeft kunnen bekomen , namelijk de ontbinding. » Afwijkende van het aangenomen gebruik, heeft de Koningin bij deze kabinets-krisis nagelaten de voorzitters der twee Kamers te raadplegen. » De heer Mon is bezig een ministerie zamen te stellen; maar wie ook leden daarvan worden en tot welke kleur zij ook behooren , het is te betwijfelen dat zij in hunne handelingen meer vrijzinnigheid zullen betoonen dan hunne ambtsvoorgangers."
---

VEREENIGDE STATEN.
In de jongst ontvangen dagbladen van New Vork vindt men eenen officielen staat van den in- en uitvoerhandel der Vereenigde Staten over het met 30 Junij 11. geëindigde dienstjaar, opgemaakt uit de registers der tolkantoren welke in dat tijdvak onder het gezag van het Washingtonsche gouvernement stonden. Volgens dien staat heeft de uitvoer, edele metalen en geldspecien medegerekend, eene waarde van 331,844,247 dollars bedragen, en de invoer eene waarde van 252,935,872 dollars, zoodat er een batig slot voor de Vereenigde Staten is van 78,908,375 dollars. Deze uitkomst wordt te meer opmerkelijk, ja verbazend geacht, daar de uitvoer van katoen, waarvoor de Vereenigde Staten vroeger jaarlijks gemiddeld twee honderd millioen dollars ontvingen, door den burgeroorlog nagenoeg geheel opgehouden heeft.
In een bij den officielen Franschen Moniteur ontvangen schryven uit New Vork van den 16den Februarij leest men onder meer het volgende: » De expeditie, die door het Noorden onder bevel van den generaal Sherman is uitgezonden, heeft eenige vorderingen gemaakt zonder nog tegenstand te ontmoeten; de staat Mississippi is het tooneel barer°operatien, en deze staan in verband met de Noordelijke legerafdeelingen in Alabama en in het Zuidoosten van Tennessee. In al die bewegingen is het eigenlijke krij,'splan der Washingtonsche bewindslieden moeijelijk te vatten; onderscheiden gissingen worden dienaangaande gemaakt; welke daarvan juist is, zal de uitkomst moeten leeren. Zeker is het dat de legers der twee partijen zich over zoo wijd uitgestrekte lijnen bewegen, dat daaruit onvoorziene moeijelijkheden en onverwachte combinatien zouden kunnen voortkomen. Vicksburg, het punt waarvan Sherman is uitgegaan, ligt minstens drie honderd mijlen van Mobile, waarheen hij zich schijnt te rigten , en ruim vijfhonderd mijlen van het legerkamp van den generaal Grant in zuid-oostelijk Tennessee. Een krijgsplan , welks uitvoering de zamenwerking van Sherman en Grant vereischen zou, moet dus veel moeijelijks inhebben en schijnt weinig blijvende vruchten te kunnen opleveren. a Na den uitvoer van tabak, rijst, suiker, katoen en benoodigdheden voor de land- en zeemagt alsmede den invoer van artikelen van weelde te hebben verboden, heeft het Congres der Confoederatie te Richmond besloten niet op den eersten Maandag der maand November, het door de constitutie bepaalde tijdstip voor de opening der gewone wetgevende zitting, maar op den eersten Maandag der maand Mei aanstaande weder zamen te komen. Er zijn lieden die het wel mogelijk achten dat dit Congres niet weder te Richmond zitting houdt; immers het zou kunnen gebeuren dat die stad eerlang ontruimd wierd. a Volgens geruchten, die algemeen geloof vinden, zou de President Davis den zetel van zijn bewind naar Noord-Carolina willen overbrengen, en zou hij alle krachten willen inspannen om de Noordelijke troepen uit dien staat te verdrijven. In verband met dat plan is een aanval gedaan op Newbern, eene haven van Noord-Carolina, die in de magt der Noordelijken is gevallen; de aanval is niet gelukt, doch zal worden herhaald. De uitslag dezer operatien zal waarschijnlijk beslissen over het lot van Noord-Carolina, hetwelk nooit zeer verknocht aan de zaak des Zuidens is geweest, en meer en meer tot afscheiding van de Confoederatie overhelt. — Blijkens brieven uit New Vork, afkomstig van voorstanders der regering van den president Lincoln, is de partij der abolitionisten tevreden over de onlangs door den generaal Banks in Louisiana genomen maatregelen. Dat hij aan de vrijverklaarde slaven de verpligting heeft opgelegd om op bepaalde plantaadjes voor bepaalde meesters en tegen een bepaald loon een bepaald dagwerk te verrigten wordt er niet afgekeurd; de toestand, waarin de vrijgemaakte slaven door Banks zijn geplaatst, wordt er beschouwd als een overgang uit de slavernij tot de vrijheid, die voor allen, in de eerste plaats voor de gewezen slaven zelven, wenschelijk was.
---

