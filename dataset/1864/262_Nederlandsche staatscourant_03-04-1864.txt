NEDERLANDEN. 's Gravenhage, den 2den April 1864.
16 Jan. 1864, Wij WILLEM 111, bij de gratie Gods, Koning n°. 60. der Nederlanden, Prins van Oranje-Nassau, Groothertog van Luxemburg, enz., enz. enz. Beschikkende op de aan Ons ingediende verzoekschriften van R. J. Kelderman, koopman te Amsterdam, als benoemd directeur-administrateur der aldaar te vestigen naamlooze vennootschap De Tweede Nederlandsche Loodmijn , strekkende tot het erlangen der Koninklijke bewilliging op het bij het verzoekschrift gevoegd ontwerp der acte van oprigting van gemelde naamlooze vennootschap; Gelet op de artt. 36 tot en met 56 van het Wetboek van Koophandel; Op de voordragt van Onzen Minister van Justitie, van den 15den Januarij 1864, eerste afd., n°. 125, Hebben goedgevonden en verstaan: Onze bewilliging te verleenen op het bij de verzoekschriften overgelegd ontwerp der acte van oprigting der naamlooze vennootschap De Tweede Nederlandsche Loodmijn, te vestigen te Amsterdam. Onze Minister van Justitie is belast met de uitvoering van dit besluit. 'sGravenhage, den 16den January 1864. WILLEM. Da Minister van Justitie, Olivier. \De bij dit besluit goedgekeurde acte wordt hierachter medegedeeld.'] Bij Zijner Majesteits besluit van 28 Maart, n°. 76, is aan den heer H. Stuckle' ontslag verleend als consul der Nederlanden voor Algerie. Bij Zijner Majesteits besluit van den lsten April, n°. 47, is aan H. Rekker, op zijn daartoe gedaan verzoek, eervol ontslag verleend uit zijne betrekking van plaatsvervangend kantonregter te Middelburg. By besluit van den lsten April, n°. 45, heeft Zyne Majesteit goedgevonden, den luitenant-generaal C. H. G. Steuerwald, inspecteur van het wapen der artillerie, te benoemen tot lid der speciale commissie van inspectie over het militair onderwijs, en zulks meer bepaaldelyk voor het wapen waartoe hy behoort.
---

MINISTERIE VAN MARINE.
De Minister van Marine brengt ter kennis van de daarbij belang hebbende, dat, krachtens bepaling des Konings, in dit jaar 16 jongelingen als Adelborst der 3de klasse voor de zeedienst (na behoorlijk afgelegd examen) op het Koninklijk Instituut voor de Marine te Willemsoord kunnen worden aangenomen. De admissie heeft plaats op den lsten September aanstaande. Ouders of Voogden, die verlangen dat hunne zonen op pupillen in dit jaar worden geplaatst, dienen in de maand Mei aanstaande aan den Minister van Marine een op zegel geschreven verzoekschrift in, houdende: a. naam, voornaam, beroep, woonplaats en geboorteplaats der ouders of voogden; b. de godsdienstige gezindheid waartoe de jongeling behoort; c. de belofte van stipte voldoening aan de bepalingen van het reglement van het Instituut. Bij het verzoekschrift moet worden overgelegd: a. de geboorte-acte van den jongeling; b. eene verklaring dat hij gevaccineerd is of de kinderpokken heeft gehad, door een bevoegden geneesheer afgegeven. In de maand Juny aanstaande zal in de Staats-courant het noodige bekend gemaakt worden aangaande den tyd en de plaats van het te honden examen. De vereischte kundigheden bestaan in: a. het schry ven van eene goede hand; b. kennis van de gronden der Nederlandsche, Fransche en Engelsche talen. Hierdoor wordt verstaan het maken van een opstel in het Nederlandsch, en het vertalen van een gemakkelyk opstel in het Fransch of Engelsch zonder grove taal- en stijlfouten; e. kennis van de gewigtigste tijdperken en gebeurtenissen der vaderlandsche en algemeene geschiedenis; d. kennis van de beginselen der aardrijkskunde; e. de rekenkunde; hieronder is begrepen de leer der evenredigheden en der gewone en tiendeelige breuken, met toepassing op het metrieke stelsel;
f. de beginselen der wiskunde, en wel de algebra tot aan de vierkantsvergelijkingen en de meetkunst tot aan de vlakken. Alloen grondige kennis van de wiskunde, blykende uit de toepassing van het geleerde binnen de grenzen van het gevorderde zal, wanneer er meer adspiranten zyn die aan de overige vereischten voldaan hebben, dan plaatsen , van invloed op de rangschikking en derhalve op de toelating zyn. De toelating tot het examen wordt geweigerd aan: a. die op den eersten Januarij van het jaar, waarin de aanneming wordt gevraagd, den ouderdom van veertien jaar niet hebben bereikt of hun zeventiende jaar zijn ingetreden (dus worden in dit jaar alleen toegelaten zij, die in 1848 en 1849 zijn geboren); b. die geen Nederlanders zijn. Vóór den aanvang van het examen worden de opgeroepen jongelingen geneeskundig onderzocht door eene commissie van drie leden, zijnde twee officieren van gezondheid bij de zeemagt en een burgerlijk geneesheer. Bij gebleken ongeschiktheid voor de dienst wordt de toelating tot het examen geweigerd. De adspiranten, die het examen behoorlijk hebben afgelegd en in het door de commissie opgemaakte proces-verbaal geene hoogere nummers hebben dan het bepaalde getal, worden als adelborsten der 3de klasse op het Instituut aangenomen. Voor driejarige opleiding aan het Instituut wordt duizend gulden betaald in zes termijnen: na de opneming op den eersten Maandag na 1 September. . f 250 op den volgenden lsten April 200 » » lsten Maandag in September 200 » ii lsten April 150 » » lsten Maandag in September 100 » » lsten April 100 Niets hoegenaamd meer voor kleeding, voeding, zakgeld, geneeskundige hulp, behoeften van onderwijs wordt gedurende de drie eerste jaren ten laste der ouders of voogden gebragt. Ten aanzien van verdere inlichtingen worden de belanghebbenden verwezen naar het door den Koning goedgekeurde reglement, dat verkrijgbaar is by de Directien der Marine te Amsterdam, te Willemsoord, te Vlissingen en te Hellevoetsluis. 's Gravenhage, den lsten April 1864. De Minister voornoemd, W. J. C. Huyssen van Kattendijke.
---

BUITENLANDSCHE BERIGTEN. DUITSCHLAND.
De Bondsvergadering heeft den 31sten Maart hare wekely'ksche zitting gehouden. Door de commissie is nog geen verslag uitgebragt omtrent de uitnoodiging tot deelneming aan de conferentie over het Deensch- Duitsche geschil.
---

DENEMARKEN.
Het Pruissische regeringsblad van gisteren behelst het volgende meer uitvoerige berigt aangaande het op den 28sten Maart bij Duppel voorg vallen gevecht: n Het oogmerk was de vijandelyke voorposten binnen de schansen terug te slaan , ten einde men zich, zonder door den vijand lastig gevallen te worden, van het voor de belegeringswerken noodige terrein zou kunnen bedienen. Dit oogmerk is ten volle bereikt dank zij de uitnemende dapperheid der troepen, ofschoon deze voor de eerste maal in het gevecht en bijna aanhoudend aan het vuur uit het zware geschut blootgesteld waren. Met het aanbreken van den dag rukten het Iste bataillon van het 18de regement ter regter zijde van den straatweg op Sonderburg, en twee bataillons van het lyf-grenadier-regement over Osterduppel voorwaarts. Zonder een schot te doen wierpen zy' zich op den vyand en sloegen hem terug. Na een kort maar hevig bajonetgevecht vatteden onze troepen aan den voet van het glacis in de aldaar aangelegde scherpsehuttersgroeven post. Tegen deze positie opende nu de vyand een moorddadig vuur uit al zijne werken en overstelpte ze met kartetsen en projectilen van allerlei soort, terwyl de Rolf Krake in den Wenningbund verscheen, tot digt by den regtervleugel onzer troepen naderde en het bataillon van het 18de regement in de flank en den rug met kartetsen beschoot. Gelijktijdig verscheen uit de schans n°. 6 eene Deensche veldbatterij en opende tegen het op den linkervleugel vechtende lijf-grenadier regement een hevig kartetsvuur, hetwelk ondersteund werd door colonnes infanterie die op hetzelfde oogenblik voor den dag kwamen. >, Onder deze omstandigheden scheen het raadzaam de uiterst onveilige positie aan den voet van het glacis weder te verlaten; daarentegen bleef het 18de regement aanhoudend op de hellingen, welke 300 pas voor de stelling liggen van waar dé troepen tot den aanval opgerukt waren , terwijl het ly'fregement deels zijne oorspronkelijke stelling, deels het terrein ten noorden van Duppel bezettede. In deze stelling bevinden de troepen zich nog op dit oogenblik. » Het Brandenburgsche f'usilier-regement n°. 35, hetwelk in de Buffel- Koppel stond, nam aan het gevecht geen deel, vermits het doel bereikt was, en de Denen, nadat de Rolf Krake van onze batterijen vier schoten bekomen en zich verwijderd had, zich vergenoegden met nog maar korten tijd het vuur uit de schansen te onderhouden. nDe troepen hielden zich voortreffelijk, trokken den vijand met drift te gemoet, doorstonden het buitengemeen hevige vuur met groote dapperheid en waren ook na het betrekkelijk groote verlies door den besten geest bezield. De vijand verloor 61 man aan gevangenen en een aanzienlijk getal dooden en gekwetsten, hetwelk echter nog niet naanwkeurig kan opgegeven worden. Ook ons verlies is nog niet naauwkeurig opgemaakt; het zal omstreeks 150 man bedragen." De Kölnische Zeitung zegt op grond van bij haar ontvangen berigten: «De Rolf Krake heeft den 28sten de zaak ten voordeele van de belegerden beslist. Het pantserschip was door onze strandbatterijen niet opgemerkt gewordi-n, terwijl de stormloopende troepen dachten dat zij van die zijde gedekt waren. Deze werden dus door de hagelbui van kogels, die het schip afzond, verrast, en begrepen niet van waar zij aldus in de flank bestookt werden. Onze strandbatterijen waren zoo ongelukkig, dat terwijl de ééne zeven schoten op den Rolf Krake rigtte, slechts drie raakten; de tweede schoot 4 granaten en 20 kogels af, waarvan slechts twee raakten en op het ijzeren pantser atsprongen, terwyl de 3de batterij zeven schoten deed, van welker uitwerking niets gebleken is. Daarentegen had men in de strandbatterijen het niet benijdenswaardige genoegen des namiddags en den volgenden dag het gejuich te hooren hetwelk te Sonderburg wegens de behaalde overwinning werd aangeheven." Het officiële Kopenhagensche blad, de Berlingske Tidende, behelst ter gelegenheid van het afslaan van den storm op de Duppeler schansen het volgende artikel: ii Het ernstige gevecht, hetwelk gisteren by de Duppeler stelling plaats gehad heeft en zoo roemrijk en gelukkig voorde dappere verdedigers der schansen uitgevallen is, zal den roem van het Deensche leger verhoogen en zoowel aan onze vijanden als aan het verdere buitenland bewijzen, dat de Koning waarheid sprak toen hij in zijne boodschap aan den Rijksdag zeide, dat de tijd nog ver verwijderd was, waarop Denemarken genoodzaakt zou kunnen worden zich aan eenen vernederenden vrede te onderwerpen. ii Tot nog toe heeft men slechts korte en voorlopige berigten aangaande het gevecht, maar e'ën ding blijkt daaruit toch met ontwijfelbare zekerheid, dat namelijk de beproefde aanval volledig afgeslagen is en dat wij de zege behaald hebben. De ontvangen mededeelingen spreken niet van de sterkte des vijands; maar het mag voor zeker worden gehouden dat hij de overmagt had en dat zijn verlies zeer aanzienlijk is geweest, terwijl het on/.e betrekkelijk gering schijnt te zijn. ii Onze soldaten hebben dus in dezen oorlog ten tweeden m ale tegenover de Pruissen gestaan, en de Pruissen hebben beide reizen met groot verlies moeten terug deinzen. Bij Missunde verkregen zij de overtuiging dat de Denen, gelijk prins Frederik Karel naar Berlyn telegrapheerde, ii stand hielden." Hetzelfde telegram zal Wrangel nu andermaal naar Berlyn kunnen zenden, en men zal dan aldaar op nieuw bevestigd vinden, dat de op bevel der Duitsche revolutionaire partij door Pruissen ondernomen expeditie iets meer is, dan » eene militaire wandeling." ii Na deze mislukte overrompeling zal het, hopen wij, den vijand dubbel moeijelijk vallen, do schansen bij Duppel in zijne magt te krijgen; want de gisteren behaalde overwinning zal den moed onzer soldaten en hun vertrouwen op de stelling , die zij verdedigen , verhoogd hebben ; terwijl de vijand ten gevolge van de geleden nederlaag iets van zijne stoutheid verliezen en zich misschien een weinig bedenken zal, alvorens hij zijne puging vernieuwt. Dat die poging, en dan waarschijnlijk met grootere kracht, herhaald zal worden , 'daaraan valt niet te twijfelen ; maar het is te verwachten , dat zij met even groote koenheid en volharding als gisteren tegengegaan zal worden, en het is te hopen dat het oorlogsgeluk alsdan wederom de dapperheid onzer soldaten zal bekroonen."
---

