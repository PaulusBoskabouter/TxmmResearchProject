DUITSCHLAND.
Uit Frankfurt wordt van den 27sten dezer aan de Kölnische Zeitung gemeld: »Op de Engelsche nota van den 23sten dezer, waarin Sir A. Malet aan de Bondsvergadering kennis gaf van het voornemen zijner regering om eene conferentie tot regeling van het Sleeswijk-Holsteinsche vraagstuk te beleggen, is gisteren eene. tweede nota gevolgd. Bij de eerste was de Engelsche gezant gelast namens zijne regering te verklaren dat dezelve geen bepaalden grondslag voor de onderhandelingen had aangewezen , en dat haar oogmerk met het voorstellen eener conferentie alleen was, middelen tot herstel des vredes in het noorden van Europa te vinden. Opmerkelijk was het, dat die nota geene uitnoodiging aan den Bond bevatte om ook van zijnen kant eenen gevolmagtigde ter deelneming aan de conferentie te benoemen. Reeds meende men, dat de Bond in het geheel niet zou worden uitgenoodigd, toen Sir A. Malet gisteren den last ontving om aan den President der Bondsvergadering eene nieuwe nota te overhandigen, het verzoek behelzende, dat de Bond mogt deelnemen aan eene conferentie, welke den 12den April zou geopend worden." — De half-officiële Weener General-Correspondenz zegt dat al wat de
dagbladen omtrent den uitslag der te Prag gevoerde onderhandelingen met Pruissen over de handelspolitiek en de aangelegenheid van het Tolverbond mededeelen, voorbarig is en op louter gissingen berust. Volgens dat blad is het uit den aard der zaak volstrekt onmogelijk dat reeds eenig resultaat der gehouden conferentien bekend zou zijn.
---

NEDERLANDEN. 's Gravenhage, den 29sten Maart 1864.
Bij Zijner Majesteits besluiten van den 28sten Maart, n°. 55—58, zijn benoemd: tot regter-plaatsvervanger in de arrondissements-regtbank te Eindhoven jhr. mr. H. J. L. van Sasse van Tsselt, advocaat aldaar; tot griffier bij het kantongeregt te Hoogezand mr. C. L. Wedemeijer, advocaat te Oude Pekela; tot plaatsvervangend kantonregter te Zutphen mr. F. D. F. Luyken Glashorst, advocaat aldaar; en tot plaatsvervangend kantonregter te Wageningen W. Hoogvliet, notaris aldaar.
Bij Koninklijk besluit van 24 Maart, n°. 51, is aan den heer J. W. Bungenberg, op zijn verzoek, eervol ontslag verleend uit zijne betrekking van hoofdinspecteur der posterijen, alsmede uit de betrekking van arrondissements-inspecteur der posterijen voor de provincie Ztiidholland, waarmede hij tevens was belast, en zulks onder dankbetuiging voor zijne in die functien aan den lande bewezen diensten; zijnde hij voorts benoemd tot directeur van het postkantoor te 'sGravenhage, ter vervanging van wijlen mr. J. Pols. Wijders is benoemd tot arrondissements-inspecteur der posterijen in de provincie Zuidholland, standplaats 'sGravenhage, de heer C. W. baron Sweerts de Landas Wyborgh, thans directeur van het expeditie-kantoor langs den Nederlandsuhen Rhijnspoorweg.
Bij besluit van den 28sten Maart, n°. 66, heeft Zijne Majesteit goedgevonden , ingevolge de bepalingen der wetten van den 28sten Augustu» 1851 (Staatsblad n°. 128 en 129), den kapitein G. M. Scherer, van het 3de regement vestingartillerie, naar aanleiding van het daartoe door hem gedaan verzoek, uit krachto van het bepaalde in art. 42 §2a van eerstgemelde wet, op pensioen te stellen en het bedrag van dat pensioen , ingevolge de artt. 14 a en 19 der laatstgenoemde wet, te bepalen op f 1065 's jaars.
---

BUITENLANDSCHE BERIGTEN. DENEMARKEN.
De Koning van Denemarken heeft, volgens berigten uit Kopenhagen van den 26sten dezer, den 24sten de onderscheiden hospitalen op het eiland Fiinen bezocht en zich van daar naar Fridericia begeven, waar hij den 25sten des avonds is aangekomen. — Het Deensche gouvernement heeft, blijkens berigten uit Kopenhagen van den 17den dezer, aan zijne diplomatieke vertegenwoordigers in het buitenland, ter mededeeling aan de gouvernementen bij welke zij aangesteld zijn, eene uitvoerige memorie gezonden, houdende klagten over de handelwijze van Pruissen en Oostenrijk in Sleeswijk. Dit stuk, o-edagteekend den loden Maart, behelst eene lange reek 3 van feiten,'ontleend aan authentieke en beëedigde opgaven, en het zegt verder: » Het geheele tafereel van de handelwijze der groote Duitsche mogendheden aangaande Sleeswijk heeft twee gansch verschillende zijden; de eene wordt aan de buitenlandsehe mogendheden voorgehouden en heeft de strekking om haar wantrouwen te verminderen; de andere zijde vertoont zich wanneer men gadeslaat wat er werkelijk in Sleeswijk voorvalt. » Aan de eene zijde heeft men diplomatieke verzekeringen van de Duitsche gouvernementen, dat zij het gezag der Deensche kroon over Sleeswijk willen eerbiedigen; dat zij dat Hertogdom slechts tijdelijk bezet willen houden, en dat zulks alleen moet dienen als een onderpand voor de vervulling van zekere onderstelde doch in de daad naauwlijks bestaande beloften betrekkelijk het gelijke regt der twee talen en de nietinlijving van Sleeswijk bij het koningrijk Denemarken. Verder heeft men proclamatien van den opperbevelhebber en van de regeringscommissarissen, inhoudende dat de bestaande wetten in werking zullen blijven tenzij de krijgsbedrijven of de schorsing van 's Konings gezag uitzonderingen noodzakelijk maken; dat alle ambtenaren, die zich bereid verklaren om zich aan de feitelijke regering te onderwerpen, hunne ambten zullen behouden zoo lang zij zich naar die verklaring gedragen en zich overigens aan geene overtredingen schuldig maken; en eindelijk dat alle demon- Stratien, onverschillig van welke strekking, verboden zullen zijn. 11 Aan de andere zijde zien wij in tegendeel, dat men in de daad zoekt ieder blijk van 's Konings gezag te vernietigen; zijn wapenschild wordt weggenomen; zelfs eene marmeren plaat, die de naamletters van eenen vorigen koning bevatte , is uit den muur van eon openbaar gebouw geligt. De wetgeving wordt gewijzigd op zeer gewigtige punten, die noch met de krijgsbedrijven noch met de schorsing van 's Konings gezag in onafscheidelijk verband staan. Het vertoonen van oproerige vlaggen en cocarden wordt niet belet; revolutionaire volksvergaderingen worden toegelaten, en de proclamatien van eenen kroonpretendent worden vrijelijk verspreid, terwijl de vlag der monarchie, de Dannebrog, geweerd, en eenieder, die onderdanigheid aan den Koning heeft gezworen, vervolgd wordt. Er worden ambtenaren in grooten getale ontslagen, onverschillig of zij inboorlingen van het koningrijk, van Holstein of van Sleeswijk zijn, en of zij de gevorderde verklaring hebben afgelegd of niet; en hunne posten worden in haast bezet door de benoeming van personen , onder welke de minister van oorlog van het revolutionaire bewind van 1849 is, alsmede de leider der Sleeiwijk-Holsteinsche woelgeesten in de Stendenvergadering. Het bestaande stelsel van opleiding voor zekere vakken is omver geworpen door iemand die vroeger ambtenaar van het oproerig bewind is geweest; ééne school is weder geopend onder het zingen van het revolutionaire lied; de andere blijft gesloten. Zelfs-de geneeskundige dienst ontkomt niet aan het streven naar omverwerping. Lieden, die gunstig voor de Denen gestemd zijn , worden in hechtenis genomen en mishandeld; en het gedenkteeken der Deensche krijgsmannen, die in den strijd voor Koning en Vaderland gesneefd zijn, wordt geschonden en gesloopt. » Is er overeenstemming tusschen die twee zijden van het tafereel ? Beantwoordt de werkelijke toestand van Sleeswijk aan het denkbeeld van eene tijdelijke inlegering van troepen? Is dat de eigenaardige wijze van handelen met een tijdelijk in bezit genoteen onderpand, waarvoor men den eigenaar verantwoordelijk blijft? Is het niet, in tegendeel, veel eer een bewijs dat de groote Duitsche mogendheden wenschen uit te maken welke de blijvende inrigting van Sleeswijks bestuur in het vervolg zal zijn, en dat zij hebben besloten dat bestuur op eenen voet te brengen die zoo veel mogelijk tegen de voortduring van deszelfs betrekking tot de monarchie strijdt? Wat het einddoel mag zijn, laat zich thans nog slechts gissen; doch alles schijnt aan te duiden dat er bezwaarlijk eene andere bedoeling kan bestaan , dan Sleeswijk van Denemarken af te rukken derwijze dat het terstond of bij de eerste gunstige gelegenheid in de magt van Duitschland gerake, en alsdan eene provincie van gewigt, vooral uit het oogpunt uitmake in liet bestendig grooter wordende gebied van het Pruissische gouvernement."
---

