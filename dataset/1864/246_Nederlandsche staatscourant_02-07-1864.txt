BUITENLANDSCHE BERIGTEN. ENGELAND.
e Pro**okollen der Londensche conferentie zijn van regeringswege aan het Parlement medegedeeld. In het protokol harer laatste zitting is de toen door den graaf Russell voorgelezen verklaring opgenomen; zij luidt aldus: » De oorlogvoerende mogendheden zijn op het punt om de vijandelijkheden te hervatten. Dit besluit maakt een einde aan de beraadslagingen , die het herstel des vredes ten doel hadden. ii Ofschoon dat doel niet is bereikt geworden, is het mijn pligt regt te laten wedervaren aan de pogingen , welke de in conferentie vereenigde gevolmagtigden hebben gedaan om tot eene minnelijke beslechting te geraken , en tevens te wijzen op de omstandigheden , die belet hebben het werk der verzoening tot stand te brengen. ii Met dat doel voegen de gevolmagtigden van Engeland heden bij de archiven der conferentie een beknopt verslag harer handelingen, die den 25sten April begonnen zijn en heden, den 25sten Junij, eindigen. ii Dit verhaal toont het gewigt hetwelk de vertegenwoordigers der onzijdige mogendheden , van de opening der conferentie af, hebben gehecht aan de instandhouding der wederzijdsche verbindtenissen , voortvloeiende uit het Londensche verdrag van 8 Mei 1852. Het getuigt ook van hun eenstemmig besluit om niet van die verbindtenissen af te gaan alvorens in onderling overleg te zijn g-komen tot nieuwe schikkingen , strekkende om voor Europa's vrede waarborgen daar te stellen van gelijke waarde als die voortvloeiden uit de Kuropesche overeenkomst van 1852. n Met die bedoeling hebben de gevolmagtigden van Frankrijk, Groot- Britannie, Rusland, Zweden en Noorwegen getracht eene billijke schikking tot stand te brengen , strekkende om de onafhankelijkheid der Deensche monarchie voor het vervolg in veiligheid te stellen, terwijl de integriteit van dien staat eene onvermijdelijke afbreuk heeft geleden door eenen ongelijken strijd. ii De grondslagen dier schikking door de oorlogvoerende partijen in beginsel aangenomen zijnde, moesten nog de bijzonderheden van dat door de onzijdige mogendheden warm ondersteunde plan worden geregeld. ii Het geschil, alzoo binnen enge grenzen gebragt zijnde, zou voor eene gelukkige beslechting vatbaar zijn jieweest, indien de uitspraak eener onpartijdige mogendheid, welke het gouvernement van Hare Britsche Majesteit voorstelde in te roepen, met wederzijdsch vertrouwen ware aangenomen. ii Deze hoop zal niet worden verwezenlijkt. Het verslag, dat ik straks bij de archiven der conferentie zal voegen, zal de omstandigheden aanwijzen, die belet hebben een plan van verzoening tot stand te brengen, hetwelk door de onzijdige mogendheden ondersteund en door het gouvernement van Hare Britsche Majesteit voorgeslagen werd uit oprekte zucht om de herhaling der rampen van den oorlog te verhoeden. ii De publieke opinie zal met leedwezen zien dat de hoop op vrede verdwenen is dewijl de regtstreeks bij het geschil betrokken partijen het niet hebben kunnen eens worden omtrent het trekken eener scheidslinie iets verder noord- of iets verder zuidwaarts, omtrent het bezit van eenige vierkante mijlen gronds. De publieke opinie zal ook inzien dat eenige weinige dagen meer nadenkens , in plaats der aanwending van wapengeweld, zou hebben kunnen bijdragen om de wrevelige stemming te bedaren, om de oorlogvoerende staten aangaande hunne ware belangen in te lichten en de kabinetten tot meer vreedzame besluiten te brengen. n Morgen zullen de vijandelijkheden weder aanvangen, zonder dat de raadgevingen dor naar vrede wenschende mogendheden de hervatting van eenen zoo zeer te bejammeren strijd hebben kunnen verhoeden. ii Wat ook de uitslag van dien strijd zij, de hoven van Frankrijk, Gtoot-Britannie, Rusland en Zweden blyven niettemin bezield met den opregten wensch om de Deensche monarchie hare onafhankelijkheid te zien behouden, dewijl de instandhouding van dien staat een vereischte voor het magtsevenwigt in het Noorden is. ii Bij het uiteen gaan is het hun wensch dat dit beginsel de grondslag voor toekomstige bemoeijingen blijve." Deze verklaring voldeed niet in allen deele aan de oorlogvoerende partijen; de Duitsche en de Deensche gevolmagtigden maakten daarop dadelijk aanmerkingen, de strekking hebbende om de schuld van het mislukken der vredesonderhandelingen van hunne respective regeringen af te schuiven. — In de zitting van het Lagerhuis van eergisteren heeft de heer Kinglake aangekondigd dat hij een amendement zou voordragen op de bekende motie van den heer Disraeli betrekkelijk de Deensche zaak. De woorden dier motie, welke het door de regering daarin gehouden gedrag laken, zou hij voorstellen te vervangen door deze woorden: n Verder in het adres de betuiging op te nemen van het genoegen, waarmede wij hebben vernomen dat in dit tydsgewricht aan Hare Majesteit is aangeraden zich te onthouden van gewapende deelneming in den oorlog, die nu tusschen Denemarken en Duitschland wordt gevoerd." De ministeriele partij wil de discussie, die aanstaanden Maandag in het Lagerhuis aanvangen en welligt beslissend voor het bestaan van het ministerie zijn zal, doen loopen over de vraag van vrede of oorlog. De conservative paitij, die zelve van oorlog afkeerig is en den afkeer des lands van oorlog kent, wil het verledene meer dan de toekomst behan-
delen , de door het ministerie in de Deensche zaak gedane stappen toetsen en derzeiver ondoelmatigheid aantoonen In de jl. Dingsdag gehouden zamenkomst van conservative parlementsleden , alwaar de motie van den heer Disraëli is vastgesteld , deed lord Derby herhaaldelijk uitkomen dat die motie zich bepaalde tot het vellen van een afkeurend oordeel over de wijze waarop het gouvernement in de Deensche zaak ha 1 gehandeld. Hij hield het voor onraadzaam andere vraagstukken, bij voorbeeld het Italiaansche of het Amerikaansche, in deze discussie te mengen; zelfs wilde hij niet beslissen of er vroeger voor Engeland reden had bestaan om zich gewapenderhand in de Deensche zaak te mengen.
---

NEDERLANDEN. 's Gravenhage, den 1sten Julij 1864. MINISTERIE VAN BINNENLANDSCHE ZAKEN.
Door den Minister van Binnenlandsche Zaken zijn tot buitengewone eden der commissie tot het afnemen van het eindexamen der kweeke,nß_en van 's Rijks Veeartsenijschool voor dit jaar benoemd de heeren: 11. J. Halbertsma , hoogleeraar te Leiden , .1. van Geuns , hoogleeraar !« Amsterdam , en L. J. Egeling, referendaris bij het Ministerie van -Binnenlandsche Zaken. De Ministervan Binnenlandsche Zaken brengt ter kennis van de belanghebbenden dat, terstond na de opening der lessen aan de polytechnische school in September 1864, gelegenheid zal worden gegeven tot het afleggen der examens A en B, vermeld in artt. 59—65 der wet tot regeling van net middelbaar onderwijs. , die een dier examens wenschen af te leggen , zoowel de kweekebngen der Koninklijke Akademie lot opleiding van burgerlijke ingenieurs 'e Delft, als zij die elders hunne opleiding hebben ontvangen, worden verzocht daarvan vóór den lsden Augustus 1864 schriftelijke opgave te doen aan het Departement van Binnenlandsche Zaken. met dnidolijke aanwijzing welk examen zij wenschen af te leggen, en of zij alskweeke-I,ng van voormelde Akademie aanspraak meenen te kunnen maken op de VrVfstelling, toegekend bij de laatste zinsnede van art. 93 van gemelde wet, De dag en de plaats van het examen zullen nader worden bekend gemaakt. sGravenhage, den 4den April 1864. Van wege den Minister, De Secretaris-Generaal, J. SCHRÖDER.
---

MINISTERIE VAN BUITENLANDSCHE ZAKEN.
Volgens eene mededeeling van den Deenschen minister-resident alhier, dd. 3(» Junij, is bij eene bekendmaking van het Deensch Departement Van Marine van 25 Junij jl. aangekondigd, dat maatregelen genomen zijn °ni zoo spoedig mogelijk in staat van blokkade te stellen al de havens en baaijen der Oostkust der Hertogdommen Sleeswijk en Holstein, mot uitzondering der eilanden Alsen, Aeroe, alsmede der andere plaatsen, tegenwoordig aan het gezag des Konings onderworpen. De blokkade zal achtereenvolgens voor elke plaats, zoodra die onder v. . '"klijk gezag is teruggekeerd, worden opgeheven, waarvan het publiek terstond zal worden onderrigt. Bij eene bekendmaking van dezelfde dagteekening is aangekondigd, ?at noodige maatregelen genomen zijn om zoodra mogelijk te blok- de havens van Pillau, Danzig, Colberg, Cammin, Swinemünde, wolgast, Greifswald, Stralsund en Barth. Eene mededeeling is hiervan geschied aan de vertegenwoordigers der onzijdige mogendheden te Kopenhagen, en zal insgelijks gegeven worden eoor de loodsen aan alle schepen, die hunne hulp inroepen voor de vaart door den Sond en de twee Belten.
---

MINISTERIE VAN FINANTIEN.
De Minister van Finantien maakt, ter voldoening aan art. 7 der wet van den 26sten April 1852 (Staatsblad n°. 90), bekend, dat krachtens le. wet voor een kapitaal van tien millioen gulden aan muntbiljetten in m oop ;3) en dat tQt yej-zetering van de verzilvering dier biljetten e v°lgende kapitalen op de Grootboeken der Nationale Schuld zijn ingegeven , te weten: °P het grootboek der 21/2 percents inschryvingen een kapitaal van 18,788,000, uitmakende, tegen den daarvoor bij art. 5 der wet "epaalden koers van 50 ten honderd, eene waarde van f 9,394,000.00 en op het grootboek der 3 percents inschrijvingen een kapitaal van f 1,010,300, uitmakende, naar den daarvoor a's boven bepaalden koers van 60 ten honderd, eene waarde van 606,180 00 Tezamen . . f 10,000,180.00 's Gravenhage, den 30sten Junij 1864. De Minister voornoemd, G. H. Betz.
---

