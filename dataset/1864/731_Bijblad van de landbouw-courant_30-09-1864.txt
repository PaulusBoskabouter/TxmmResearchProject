VERSLAG VAN HET HEERSCHEN DER BESMETTELIJKE LONGZIEKTE ONDER HET RUNDVEE IN DE PROVINCIE FRIESLAND, GEDURENDE 1863. (1) (Met 4 uitvoerige tabellen.)
In het jaar 1863 is op nieuw eene belangrijke vermindering der besmettelijke longziekte onder het rundvee in deze provincie waargenomen. Het getal aan die ziekte gestorven runderen was 289 en dat der afgemaakte 215, te zamen alzoo 504, of 209 minder dan in 1862. Van de ziek te herstelden 126, zoodat in 't geheel werden aangetast 630 runderen of bijna I ten honderd van den rund veestapel in Friesland, tegen 1109 of ruim ten honderd in 1862. De verhouding van de herstelde runderen tot het geheele getal der in 1863 aangetaste runderen was 20 pCt. tegen 351 in 1863. Het getal nieuw aangetaste beslagen bedroeg 136 tegen 186 in 1862. Gezond verklaard werden 135 beslagen. De meeste gevallen kwamen voor in de maand Januarij (49 gestorven en 33 afgemaakt) ; de minste in de maand September (11 gestorven en 5 afgemaakt). Het grootste getal nieuwe beslagen in ééne maand was 17 (in October); het kleinste getal 4 (in December). Onder 74 beslagen brak de ziekte uit, terwijl het vee op stal was, en onder 62, tijdens het zich in de weide bevond. De verspreiding was dus gedurende den zomertijd nagenoeg gelijk aan het wintersaisoen, een verschijnsel, dat sedert het ontstaan der ziekte nog niet werd waargenomen, vermits vroeger in den zomer grootere verspreiding dan 's winters plaats had. Het geheele getal gestorven en afgemaakte runderen, van de in werking treding der provinciale verordeningen tegen de longziekte (17 Dec. 1849) tot en met den laatsten December 1863, bedraagt 38,879.
(1) De verslagen over vorige jaren komen voor in eenige jaargangen der Boeren-Goudmijn. Red.
Er werden in 1863 tegen de longziekte ingeënt 2624 runderen, waarvan 2603 gezond en 21 van longziekte verdacht waren. Ook nu weder stierf geen enkel rund aan de gevolgen der inenting. Wat de gemeente Baarderadeel betreft, zoo kon niet worden opgespoord, of ingeënte runderen later door de longziekte aangetast en daaraan gestorven of te dier zake gedood zijn. In Utinijeradeel bepaalde men zich hoofdzakelijk tot het jongvee, uithoofde de andere runderen reeds ingeënt of van de longziekte hersteld zijn. Het getal onderlinge waarborg-vereenio•bingen tegen verliezen, zoo door de longziekte als door andere ziekten veroorzaakt, was gelijk aan dat in 1862, (2) n1,34. Zij hadden 3906 deelgenooten met 68,497 verzekerde runderen. Voor het verlies van 631 runderen werd eene schadevergoeding verleend ten bedrage van 32,787.355, waarvan f 20,392.70 voor runderen, aan de longziekte gestorven of te dier zake afgemaakt. In 1862 was het getal deelgenooten 4097, dat der verwaarborgde runderen 69,325, het verlies van runderen 573 en de som der schadevergoedingen f 32,797.59, waaronder f 19,427.28 voor verliezen ten gevolge der longziekte. Zoo als men ziet, zijn tot dus verre slechts eindcijfers door mij geleverd. Voor de bijzonderheden, zoowel wat betreft de longziekte als de inenting, meen ik te mogen verwijzen naar de hierbij overgelegde vier tabellen. (3) Leeuwarden, den 17 Janij 1864. A. DUPARC.
(2) Zie de tabel in Landb.-C. 1864, N°. 6. Red. (3) Om de ruimte, welke zij beslaan, waren wij genoodzaakt ze in deze volgorde te plaatsen : b, d, a en c. Red. 18 „ ,
---

