Engeland.
LONDEN, 7 Mei ('s avonds). In de zitting van het Lagerhuis op gisteren heeft sir J. Elphinstone den eersten lord der schatkist gevraagd, wanneer de discussiën zullen plaats hebben betrekkelijk de voortzetting van de werkzaamheden aan de drie forten te Spithead.
Lord Palmerston antwoordde daarop het volgende: De commissie, aan welke die vraag, ten gevolge van eene vroeger door dit huis uitgedrukte meening, werd onderworpen, heeft haar rapport nog niet ingediend. Zoodra dit zal zijn voltooid, zal het parlement daaromtrent moeten uitspraak doen en bij die gelegenheid zal de quaestie worden bediscussieerd. Ik heb de volle overtuiging, dat de schorsing der werkzaamheden een aanzienlijk geldverlies heeft berokkend, en zoo later uit het rapport der commissie blijkt, dat die forten noodzakelijk zijn, dan zal men een kostbaren tijd verloren hebben. Wij hebben dit reeds vroeger aan het huis doen opmerken, maar het berigt van den.strijd tusschen den Merrimac en. den Monitor had het huis zoodanig opgewonden, dat het onmogelijk was, zich tegen den stroom aan te kanten, en wij hebben gevoeld, dat het onze pligt was ons te schikken naar hetgeen de wensch van de groote meerderheid der leden scheen te zijn. Ik zal er slechts bijvoegen — en men vergunne mij openhartig te spreken, zonder dat men nogtans veronderstelle, dat ik in het minst ter wereld onhoffelijk jegens de vergadering wil zijn — dat, wanneer het Lagerhuis zich zelf met administratieve details bezig houdt en ze der uitvoerende magt uit handen neemt, het waarschijnlijk is, dat die inmenging zijnerzijds eene vermeerdering der uitgaven en eene verlamming van de handelingen der regering ten gevolge zal hebben. (Tloor! Hoor! en gelach.) De heer Lindsay stelt de volgende motie voor: // Het is de pligt der regering van H. M. maatregelen te nomen tot uitvoering der resolutiën van dit huis dd. 19 Juny 1860 betreffende de oprigting van vlugthavens".
Hierover ontstaan langdurige discussiën. De leden, die voor het voorstel zijn, beweren, dat vlngthavens nuttig zijn voor de belangen van den handel en het leven der zeevarenden beschermen; anderen verdedigen de meening, dat het huis bij eene vroegere gelegenheid het algemeene nut van vlngthavens met betrekking tot de veiligheid der zeevarenden, en inzonderheid van die havens, wier aanleg zy heeft aanbevolen, heeft overdreven.
Sir G. Lewis tracht te betoogen, dat het onmogelijk is vlugthavens te bouwen, zonder het land nieuwe belastingen op te leggen of tot eene leening zijne toevlugt te nemen. Hij gelooft dat het huis, de motie aannemende, met eene overhaasting zou handelen, welke door de omstandigheden niet wordt gewettigd.
De motie wordt daarop met 115 tegen 77 stemmen verworpen. — Prins Oscar van Zweden heeft gisteren de rijkswerven te Chatham bezocht en de gepantserde fregatten Royal Oak en Achüles in oogenschouw genomen. — Uit Parlementaire stukken blijkt, dat de uitgaven voor het Britsche Museum in het jaar eindigende 31 Maart 11. £ 96,572 hebben bedragen. In hetzelfde jaar werd de inrigting door 641,886 personen bezocht, tegen slechts 361,714 in 1856. Het aantal bezoekers der leeskamers tot het doen van studiën of nasporingen bedroeg 130,410, tegen slechts 53,422 in 1856. Gedurende 1861 zijn de handschriften met 307, oorspronkelijke oorkonden met 90, oorspronkelijke zegels met 5 (de Egerton-verzamelingmet 42 handschriften en 15 oorspronkelijke oorkonden), munten en medailles met 2049, de zoölogische afdeeling met 16.121 exemplaren van verschillende dierklassen, die der fossielen met 5000 vermeerderd, terwijl ook de overige afdeelingen aanmerkelijke uitbreidingen hebben ondergaan.
— In Her Majesty's Tkeatre heeft Mdll. Trebelli gisteren avond gedebuteerd in de rol van Maffeo Orsini (Lucrezia Borgia). Haar eerste optreding mag reeds een volkomen succes genoemd worden. — Heden had in Exeter Hall, onder voorzitting van den graaf van Shaftesbury, de jaarlijksche vergadering plaats van het Britsche en Buitenlandsche Bijbelgenootschap. Uit het door den secretaris uitgebragte verslag bleek o. a. het volgende: Het genootschap werd opgerigt in 1804 en telt thans in het binnen- en buitenland, met inbegrip der koloniën, 9432 etablissementen. Door zijne bemoeijingen is de bijbel thans in 160 talen verspreid. In het afgeloopen jaar wanen 1,595,248, en van af 1804 een getal van 40,910,474 bijbels uitgegeven. De ontvangsten van het genootschap hadden in het afgeloopen jaar JB 168,443,15 sh. 5 p. en de uitgaven £ 144,751.7 sh. 5 p. bedragen.
— Onder de vele voorwerpen van de tentoonseelling, die bijzonder de aandacht trekken, behoort de machine van den heer Peter tot het lezen van mikroskopisch schrift. Met behulp van deze machine heeft men geconstateerd, dat de woorden: //Matthew Marshall, Bank of Engeland", op eene lengte van 2% millioenste gedeelte van eene Engelsche duim kunnen geschreven worden, terwijl men, naar die berekening, de geheele bijbel 22 malen op eene oppervlakte van eene vierkante Eng. duim zou kunnen schrijven. | Ook ziet men er schalen tot het wegen van muntspeeiën, die, wanneer zij ook eene zwaarte van 3000 oneen bevatten, nog met een enkel grein overslaan, terwijl er eene schaal voor chemische experimenten vertoond wordt, waarvoor een zonnestofje schier voldoende is, om haar uit de balans te brengen. Deze laatste bevindt zich natuurlijk onder een glazen stolp. — Gedurende de laatst verloopen week hebben in de hoofdstad 1314 sterfgevallen en 1971 geboorten plaats gehad. —- De heer J. G. Valentin heeft zijne betalingen geschorst met een passief van £, 200,000. De oorzaak dier schorsing wordt toegeschreven aan zware verliezen tengevolge van den gedrukten staat van den Amerikaanschen handel. Nogtans verwacht men eene voldoende regeling, aangzien het actief ook vrij aanzienlijk is. — Gisteren werd te Glenbowen, in het graafschap Tipperary, een pachter, Maguire genaamd, doodgeschoten. Hij had onlangs bezit genomen van eene hoeve, waarvan kort te voren zekere Kennedy was verdreven. Dit is de vijfde moord, die binnen den tijd van twee maanden in lerland plaats heeft.
— De Montreal Gazelle meldt, dat eene vrouw aldaar den 29sten Maart 1.1. van vijf levonde dochters is bevallen en dat zoowel de moeder als de kinderen welvarende zijn. De moeder zelve is van een vierling, welke allen nog in leven zijn.
---

België.
BRUSSEL, 8 Mei. De Moniteur bevat het volgende bulletin van gisteren avond 11 uur: „'s Konings gesteldheid is gedurende dezen dag vrij gunstig geweest. Tegen den avond nam het plaatselijk lijden echter weder toe." Nadere berigten, van heden ochtend 11 uur, bevestigen den voortduur der beterschap in de gesteldheid des lijders. Zoo ook berigten van 6 ure namiddag. — De hertog van Braband, die eergisteren de koningin van Spanje te Aranjuez zou bezoeken, is, naar men verzekert, voornemens, over Bayonne herwaarts terug te keeren, en wordt in het begin der volgende week hier terugverwacht. — In de gisteren gehouden zitting van den senaat is het budget van openbare werken met algemeene (38) stemmen goedgekeurd.
In de kamer der vertegenwoordigers, welke zich gisteren met eenige petitiën bezig hield, werd door den heer B. Dumortier als motie van orde voorgesteld, met het oog op 's konings gesteldheid, dat de kamer zich voorloopig zou onthouden van de behandeling van alle onderwerpen, waardoor eenige verbittering in den lande zou kunnen opgewekt worden.
— Door den kardinaal-aartsbisschop van Mechelen is een herderlijke brief uitgevaardigd, houdende uitnoodiging tot het doen van buitengewone gebeden voor 's konings herstel.
(Zie vervolg van het buitenland op de Sde pagina.)
---

BUITENLAND. Frankrijk.
7 Mei. Men verwacht dezer dagen in den Moniteur j?8 nota over het doel der zending van baron Mereier naar e Men wil weten, dat het gevolg daarvan zal zijn de r*enning der zuidelijk Amerikaansche staten. v *~ Men klaagt over den geringen luister, waarmede de sterfdag" *n keizer Napoleon I is gevierd. Geene enkele uitnoodiging is aan jj 'eden van het wetgevend ligchaam of van eenig ander staats-Sehaam aam gezonden. Sedert de keizer de lijkdienst in het Hotel ' ïöTftUdea niet meer tyjwoont, bliJT«n ook de hooge ambtenaren afwezig. Alleen de twee dochters van prins Lucien Bonaparte, twee leden van den ser.aat, vier leden van het wetgevend ligehaam en de geneesheer Larrey, benevens een aantal gedecoreerden met de St. Helena medaille, waren bij het graf des grooten keizers aanwezig.
— De Moniteur du Puis de Bome verzekert, dat de keizer in het begin der maand Julij de baden' te Vichy zal gebruiken.
— De Constitutionnel beVat een artikel van den heer Eduard Simon, die in bijzondere betrekking tot den heer de la Guéronnière staat en onder den naam P. de Troimonts schrijft. Hij geeft een historisch overzigt van Nederland, en spreekt over den materiëlen en morelen vooruitgang des ' lands. Ook wijst hij op de aanstaande afschaffing der slavernij in de West-Indische koloniën. Onder anderen komt de volgende zinsnede daarin voor:// Met trotschheid en genoegen begroeten wij iedere gebeurtenis, waardoor de banden van vriendschap tusschen Frankrijk en Nederland worden toegehaald. De vorst, wiens naam als ware het de verpersoonlijking is van het regtschapeu en moedige ras der Nederlanders, komt ons op nieuw en na eene korte afwezigheid bezoeken. Wij hecten hem welkom; hij zal door ons worden ontvangen overeenkomstig de uitmuntende eigenschappen, die hem en zijn volk kenmerken". — De Keizer is met den Koning en de Koningin der Nederlanden heden ochtend te 8 ure naar St. Cloud vertrokken. De koning bragt het eerste bezoek aan de keizerlijke stallen. De keizerin heeft zich heden naar Fontainebleau begeven, alwaar het hof eenige dagen zal vertoeven. Heden namiddag is er diner ten hove van 80 personen. — Het ministerie van oorlog heeft de aanbesteding aangekondigd van 600,000 kilo salpeter, benoodigd voor de dienst van 1862. — De keizer heeft een twist bijgelegd tusschen den prefect van politie en den heer Greffhule, commissaris van orde bij de wedrennen van de Jockey-Club, die tot eene uitdaging had aanleiding gegeven. Bij de wedrennen in het bosch van Boulogne op laatstleden Zondag, wilde de prefect de tribune binnentreden, doch werd door een bediende, die hem niet kende, geweigerd. De prefect verzocht een der commissarissen van orde te mogen spreken en toen de bediende den heer Gretfhule riep, zeide deze: //Laat dien heer in de tribune; wij mogen den ingang niet weigeren aan politieagenten!" De prefect bleef bedaard, doch toen alle leden, zoodra hij ging zitten, opstonden en zich verwijderden, werd hij driftig en daagde den heer Greffhule uit.
— Het doel van de reis van den heer de Lavalette naar Londen, waarover zoo veel is gegist, is thans bekend. Het was te doen om Engeland over te halen tot eene gemeenschappelijke interventie in Amerika; de voorwaarden dezer interventie zijn thans geregeld. Eerst zal men — dus wordt verzekerd — eene bemiddeling aanbieden; wordt die afgewezen, dan zal men troepen zenden, om haar op te dringen. Frankryk heeft het initiatief van dit voorscel genomen, maar Engeland heeft het niet aangenomen dan op ééne voorwaarde, namelijk dat men zich vooraf zou verstaan over de regeling der Romeinsche quaestie. De keizer was op zoodanig voorstel niet voorbereid, doch daar Z. M. zeer verlangde een einde aan die quaestie te maken, heeft hij het oor geleend aan de door Engeland gedane en door prins Napoleon krachtig ondersteunde voorstellen. Z. M. beloofde dus, als eerste maatregel, de terugroeping van generaal de Goyon. — Heden verlaat generaal de Goyon Rome; het berigt van de Patrie was dus onjuist.
— Bij Dentu is eene brochure in het licht verschenen, getiteld: z/Plus de pape-roi!" (geen paus-koning meer). De heer Caylais dt. schrijver.
— De paus heeft bevel gegeven in de stoomkorvet, die zeilree ligt, een bidstoel te timmeren; er worden vier hutten in dat vaartuig in gereedheid gebragt voor de vier personen, die den paus, wanneer hij vertrekt, zullen vergezellen.
— Het antwoord van den bisschop van Poitiers aan den heer Billault is heden uitgekomen; het is zeer scherp. Mgr. Pieklaagt daarin over het voortdurende toezigt, dat de burgerlijke autoriteit over hem uitoefent en eindigt met de voorspelling, dat de magt, die inbreuk maakt op de voorregtcn des Heiligen Stoels, eenmaal vreesselijk zal worden gestraft.
— Er zijn vier Duitsche bisschoppen te Straatsburg aangekomen. Zij zullen zich van daar naar Marseille en vervolgens naar Rome begeven. _— Te Rome zijn appartementen in gereedheid" gebragt voor vijf Fransche kardinalen, 9 Fransche aartsbisschoppen en 14 Fransche bisschoppen.
— De legitimistische en klerikale dagbladen melden, dat de geestdrift, waarmede koning Victor Emmanuel in het Napelsche wordt ontvangen, op verre na niet zoo groot is als er wordt berigt. Men verzekert, dat toen de koning in het gezigt was van Porto d'Anzio, de pauselijke Zouaven in booten nabij de flottille kwamen en beleedigende kreten aanhieven.
— De ïtaliaansche regering heeft contracten betreffende de leve ring van 210,000 geweren gesloten.
---

AMSTERDAM, 9 Mei. Brand te Enschede.
Uit de plaats des onheils zelve meldt onze correspondent ons onder dagteekening van gisteren het volgende: , Gisteren te 1 uur brak alhier een zoo hevige biand uit in de Klanderstraat, dat alle toesnellende spuiten geene hulp hebben kun« nen toebrengen.
De wind was zóó hevig, dat te zes ure de geheele stad met gebouwen, kerken, scholen en fabrieken zoo binnen als buiten de stad inde asch lag.
De verwarring en de jammer, die heerschen, zijn niet te beschrijven .
Het is te hopen, dat de hulp, die moet ingeroepen worden, de ingezetenen eenigzins van het noodige zal voorzien.
Men weet nog niet hoe vele menschenlevens te betreuren zijn. Naar ik verneem zijn een zieke jongeling en een bejaard persoon verbrand.
— Onze correspondent uit Almelo deelt ons het volgende dd 8 Mei mede:
Gisteren avond tusschen 8 en 9 ure, verspreidde zich hier de mare, dat in den namiddag van dien dag een alles vernielende brand te Enschedé was uitgebroken, en het grootste gedeelte van die stad had verwoest; geen wonder derhalve, dat men vanhier onmiddellijk derwaarts snelde om hulp en bijstand te verleenen, maar helaas ! te laat; alles, alles lag reeds in assche: kerken, scholen, stadhuis, postkantoor, benevens alle woningen der notabelen en der mingegoeden waren vernield. Overal ontwaarde men niets dan smeulende ruïnen, terwijl de geheele verwoeste stad was verlaten liggende een groot gedeelte der inwoners met hunne gezinnen ïn de velden, rondom de nog gloeijende puinhoopen, terwijl de meervermogenden een goed heenkomen zochten op hunne bezittingen in de nabuurschap; schier allen misten have en goed, daar bijna geen tyd was overgeschoten om meer te redden dan hunne gezinnen Niemand kan een flaauw denkbeeld geven van deze ramp noch de gevolgen berekenen; intussehen ééne zaak staat vast: dat onmiddellijk het ongelukkige Enschedé krachtdadig moet worden geholpen, want aan alles is gebrek, er is niets voorhanden.
Heden nacht zijn reeds wagens met brood en andere levensbehoeften van hier en uit Oldenzaal, Hengelo en Borne afgezonden, en het is te hopen, dat niemand in Nederland, daartoe slechts eenigzins in staat, zal achterblijven, om het zijne tot opbeuring van Enschedé bij te brengen.
De brand is ontstaan in eene kleine woning; de felle wind verspreidde de vlammen zoo snel, dat aan geen beteugelen te denken viel.
— De Arnh. Ct. van heden bevat nog de volgende bijzonderheden nopens deze uitgestrekte ramp:
Gisteren avond verspreidde zich het gerucht dat er te Enschede een hevige brand was uitgebarsten. Dat gerucht wordt helaas bevestigd, en alles — wanneer althans het ons medegedeelde niet overdreven is — doet vermoeden, dat de brand zoo verschrikkelijk is geweest als men er in ons vaderland nog zelden een heeft beleefd. Gisteren middag ten half twaalf ure werd de brand het eerst ontdekt aan de oostzijde der stad, in de Gulanenstraat, in eene kleine woning. De hevige wind, die telkens van rigting veranderde en steeds in kracht toenam, verspreidde den brand spoedig en naar alle kanten. De vlammen werden met zulk eene kracht in de nabijgelegen straten door den wind voortgejaagd, dat zelfs de brandspuiten, die spoedig in werking waren, niet langer konden bediend worden, en de brandweer zich moest redden, zou zij niet zelve in het vuur omkomen. Verscheidene brandspuiten werden door de vlammen vernield. Intussehen nam de brand steeds toe, te meer, daar er aan geen blusschen bijna te denken viel, vooral ook uit gebrek aan water — alle grachten waren bijkans droog.
Een ooggetuige, die de stad dezen nacht verliet, verhaalt, dat het vuur met zulk eene verschrikkelijke kracht heeft voortgewoed, dat toen reeds 14 fabrieken in de asch waren gelegd, terwijl 4 kerken het stadhuis, het postkantoor en verder een enorm getal huizen eene prooi der vlammen waren geworden. Dat in die omstandigheden weinig of niets gered kon worden, is bijna onnoodig te zeggen. Hoewel het gerucht loopt, dat eene vrouw met twee kinderen in de vlammen zijn omgekomen, is dit nog niet bevestigd, en men heeft nog de hoop, dat althans geene menschenlevens bij die ramp te betreuren zijn. Van de nabij gelegen gemeenten was de brandweer ook opgekomen, en die der gemeente Hengelo had de voldoening, eene fabriek — de groote katoenspinnerij —- die ook reeds door het vuur was aangetast, te redden. Het schouwspel, dat de brandende stad dezen nacht opleverde, was vreeselijk. Over een afstand van een kwartier zag men slechts ééne vuurmassa. Algemeen verzekerde men dan ook, dat nagenoeg de geheele stad is afgebrand.
Hoe groot de ramp is kan blijken uit de volgende opgave: De nijvere stad telde een groot aantal fabrieken, o. a. 4 stoomspinnerijen, 11 calicotsweverijen, 1 stoomverwerij en 3rukkerij, 1 damasten pellenfabriek, 2 verwerijen, 1 ijzergieterij, 1 gasfabriek, 1 boekdrukkerij. Hoewel de bevolking slechts 4420 inwoners gezegd wordt te bedragen, moet men hierbij berekenen dat de voorsteden nog ruim 4000 inwoners tellen, die, als onder de gemeente Lonneker behoorende, onder eerstgenoemd cijfer niet begrepen zijn, doch alwaar eene massa werklieden wonen, die in de nu afgebrande statl hun brood verdienden. Die opgave zegt genoeg: er is daar hooge nood. Duizenden zijn van hun brood verstoken of van huisvesting en alles beroofd. Daar is hulp noodig. Gelderland, dat zoo dikwerf ondervond hoe men elders wedijverde om te lenigen, als men hier in nood was, moet nu ook toonen dat het dit waardeert en wie spoedig geeft, geeft dubbel. Wij verklaren ons weder bereid, alles in ontvangst te nemen, en aan het gemeentebestuur op te zenden wat men voor de ongelukkigen wil bestemmen, hetzij geld, levensmiddelen of kleederen.
Een telegram, die wy na het schrijven van het bovenstaande ontvingen, luidt als volgt:
//Geheel Enschede is één puinhoop; er bleef niets staan dan de fabriek van den heer van Heek en nog een tweede fabriek".
Uit 's Gravenhage wordt ons gemeld, dat aan Z. M. den Koning onmiddellijk per telegraaph kennis is gegeven van de calamiteit, terwijl zijne Exc. de Minister var. Binnenlandsehe Zaken zich gisteren namiddag, na afloop der zitting van de Tweede Kamer, naar de plaats des onheils heeft begeven, om persoonlijk kennis van de uitgebreidheid daarvan te nemen.
[Groot, ja vooralsnog onberekenbaar zyn de schade en de nood, die de thans ongelukkige, eensklaps van have en goed, ja van alle bestaan beroofde inwoners der nijvere fabriekstad lijden, doch niet minder groot en uitgestrekt is de weldadigheid van onze landgenooteu. De geschiedenis van den jongsten watersnood is daar, om thans de slagtoffers van een ander woedend element te bemoedigen, dat ook zy spoedig en rijkelijk zullen worden geholpen. Volgaarne is ook de redactie van dit blad bereid liefdegaven voor hen in ontvangst te nemen en die onmiddellijk naar de plaats harer bestemming over temaken.]
Z. M. heeft benoemd tot ridder der orde van de Eikenkroon, den heer J. H. A. Schimmelpenninck, die lste commandant der eerewacht te Deventer, tijdens Zr. Ms. verblijf aldaar, was. Z. M. de koning van Italië, heeft den helTj- de Haas te Eotterdam, wegens eene door hem aan dien vorst opgedragen compositie, een diamanten doekspeld vereerd.
Men verneemt dat de aartsbisschop van Utrecht, tijdens zijn verblijf te Rome, bij den Heiligen Stoel pogingen zal aanwenden om van het bestuur van het bisdom 's Hertogenbosch wegens zijne hooge jaren te worden ontslagen en te verkrijgen, dat voor gemeld bisdom een afzonderlijken bisschop worde benoemd.
Laatstleden Zaturdag-avond werden kerkvoogden der hervormde gemeente te Elburg verrast door de ontvangst van eene schenkkan, een broodblad en twee kleinere Waden, eea en ander buitengewoon fraai vervaardigd uit fijn zilver, ten einde gebruikt te worden bij de bediening van het avondmaal. Dit kostbaar geschenk van wijlen mejufvrouw Mouw, weduwe van G. Vermeer Jzn., is Zondag in gebruik genomen.
Men heeft thans een middel gevonden om het betrekkelijk zeer moeijelijk vijlen en slijpen van glas, zelfs met ongescherpte vijlen, gemakkelijk te kunnen verrigten, door bij het vijlen verdund zwavelzuur te bezigen, waardoor op het glas terstond fijne matte vlakken ontstaan.
---

BINNENLAND. Officiële Berigten.
Z. M. heeft aan M. van den Bergh, gewezen opzigter van den waterstaat, verleend een pensioen ten laste van den Staat, ten bedrage van ƒ 349 'sjaars.
De Minister van Financiën maakt bekend, dat by hem ontvangen is een muntbiljet van f 50, door een onbekende, onder het post merk Utrecht van den sden dezer, tot voldoening eener sedert vele jaren aan 's Rijks schatkist verschuldigde gelijke som ingezonden.
Eene verschrikkelijke ramp heeft de stad Enschedé getroffen. Gisteren avond is aldaar een brand uitgebarsten, die spoedig zoodanig in hevigheid toenam, dat alle bluschmiddelen te kort schoten. Volgens de voorloopige per telegraaph ontvangen berigten is het grootste gedeelte der stad met zeven stoomfabrieken en al de kerken in de asch gelegd. De Commissaris des Konings in Overijssel heeft zich onverwijld derwaarts begeven. (Reeds gisteren avond medegedeeld.) De audiëntie van den Minister van Binnenlandsehe Zaken zal op Zaturdag, den lOden dezer, niet plaats hebben.
---

HANDELS-EN EFFECTENBLAD.
n.189. MEÜW AMSIERDAMSCH mmQ
Abonnementsprijs voor 3 Maanden. Voor Amsterdam f '•^", Voor de overige Steden des Rijks • * 8-*>o• Afzonderlijke Couranten " 0.10 •
ZATURDAG, IO MEI. BnreaU van TTitg-ave, Singel, O 343. sm—^ ,
Prijs der Advertentiën: Het zegel niet medegerekend, voor eiken rêgöl ƒ 0.20. Voor Huwel .ks-, Geboorte- en Doodberigten ' q9O Verschijnt dagelijks. — Brieven Franco.
---


&F- Verzoeke alle brieven te adresseren aan de Directie of Redactie van het Blad.
---


Tot dit blad beïioort een BijvoegsëïT
---

Politiek Overzigt. AMSTERDAM, Vrijdag 9 Mei.
De Fransche dagbladen houden zich nog steeds bezig met de Romeinsche quaestie; wij zijn thans aan het begin van het einde daarvan gekomen. De Engelsche regering heeft, naar men verzekert, de oplossing daarvan in het leven geroepen, door die tot voorwaarde te stellen, toen Frankrijk een voorstel deed om gezamenlijk in de Amerikaansche quaestie te interveniëren. De voorwaarden van het geheime tractaat, met welks onderhandelingen prins Napoleon zou belast zijn, zouden de volgende wezen: I°. Kome wordt na een termijn van 6 maanden door de Fransche troepen ontruimd; 2°. De aaastaande positie van den paus wordt door Frankrijk en Italië geregeld; 3°. Er zullen op diplomatieke wijze pogingen worden aangewend om Venetië voor koning Victor Emmanuel te verkrijgen; lijden die pogingen schipbreuk, dan zal men kracht van wapenen aanwenden; 4°. Koning Victor Emmanuel staat het eiland Sardinië en de stad Genua aan Frankrijk af. De Patrie zegt aangaande de reis van prins Napoleon, dat deze van groot gewigt is. De prins heeft in den laatsten tijd en vooral door zijne redevoering in den senaat eene houding ten opzigte van Italië aangenomen, welke geen twijfel overlaat over den aard zijner reis. Nu de Romeinsche quaestie ten einde loopt en ook de Venetiaansche spoedig zal zijn opgelost, komt er eene nieuwe ter sprake, namelijk de Belgische, eene quaestie, waarbij Nederland betrokken "• Ofschoon koning Léopold nog niet is overleden, brengt men de mogelijkheid van den dood des. Konings van België in verband met de aanwezigheid van onzen koning te Parijs. Een der Duitsche bladen zegt hierover: //Wanneer men geloof mag slaan aan eenige geruchten, dan zou keizer Napoleon den dood van koning Léopold niet voorbij laten gaan, zonder ten koste van België eene nieuwe grensbepaling daar te stellen en wel in overeenstemming met Nederland, dat een gedeelte van zijne vroegere provinciën (men spreekt van Antwerpen enz.) terug zou krijgen. Eene uitbreiding der Fransche grenzen zou eohter niet slechts de afkeuring en den tegenstand van Engeland, maar ook van geheel Europa °PWekken".
Nopens de in ons //overzigt" van gisteren aangehaalde verklaftng, eergisteren door graaf Rechberg in het Oostenrijksche lagerhuis afgelegd, zijn nog de volgende bijzonderheden bekend ge- Worden. De verklaring werd, staande de debatten over de begrooting van buitenlandsche zaken, uitgelokt door eene interpellatie van den heer Kuranda, die van de regering eenige ophelderingen Wenschte te ontvangen aangaande de beginselen van hare tegenwoordige staatkunde, inzonderheid betreffende Duitschland en Italië. De minister van buitenlandsche zaken antwoordde hierop, dat Oostenrijk er bij voortduring naar zon trachten, om de aan d't rijk in Duitschland toekomende positie te handhaven; ten aandien der politiek van inmenging in de ïtaliaansche aangelegenheden verklaarde de minister, dat deze staatkunde slechts bittere vruchten had opgeleverd en dan ook door de regering was opgegeven, zoodat sedert 1859 Oostenrijks politiek in Italië slechts eene verdedigende was. Wat de Keur-Hessische quaestie betreft, verklaarde de minister nog, dat aan Oostenrijks bondsgezant last was gegeven, te dien aanzien met den Pruissischen hand aan hand te gaan. Ten aanzien van laatgenoemde aangelegenheid is van wezenlijk belang eene heden per telegraaph bekend geworden mededeeling van de officieuse Allgemeine Preussische Zeitung, betrefjende de in de gisteren gehouden zitting der bondsvergadering mgekomen petitie van kiezers uit Kassei, bezwaren inhoudende tegen de bekende verordening van den keurvorst, waarbij als voorwaarde om tot de verkiezingen voor de Keur Hessische stenden te worden toegelaten, de voorafgaande schriftelijke erkenning der kieswet van 1860 verpligtend werd gesteld. Gelijk uit deze mededeeling van het officiële blad — hierachter onder de teleg'ammen opgenomen — blijkt, wil de Pruissische regering zich erzetten tegen deze gevaarlijke en onwettige beperking van het en ziet zij daarin eene geringschatting van het voorstel, oor Oostenrijk en Pruissen reeds in deze aangelegenheid aan de bondsvergadering gedaan. Hoe prijselijk het voorzeker is, dat het *winet te Berlijn tegen de despotieke handelingen van de regering fe Kassei' te velde trekt, kan het niet ontkend worden, dat de Jongste gebeurtenissen in Pruissen zelven voor een groot deel de !chuld dragen, dat het Keur-Hessisch kabinet zoo ver op het inconstitutioneel gebied durfde te gaan. Of de Pruissische rege'mg zelve thans dit verderfelijk voorbeeld niet langer zal geven en weder tot een gezond begrip der constitutionele beginselen zal *°men, jnoet spoedig blijken. Het officiële blad heeft namelijk net koninklijk besluit medegedeeld, waarbij de nieuwe landdag te-Ben 19 dezer WOrdt bijeengeroepen, zoodat het ras zal moeten blijden, of de'reactionaire ministers nog langer de overhand zullen kun'en behouden tegenover de zoo duidelijk kenbaar gemaakte liberale gezindheden der bevolking. Als een bewijs hoe hoog de nood in de Zuidelijke staten van •Amerika is geklommen, moge het volgende strekken. De te Macon JGeorgië) verschijnende Telegraph meldt, dat sedert het verlies van ennessee de prijs van alle consumtie-artikelen van uur tot uur vermeerdert. Een bushei maïs kost ƒ 3.75 en gezouten varkensvleesch Van de ellendigste qualiteit f 1.20 per pond. Missouri, Kentucky n Tenessee waren sedert een jaar de voorraad-schuren der «atoen-staten. Deze betrokken daaruit twee derden van hunne eonsumtie in gezouten vleeschsoorten, maïs en ander koren. Sedert echter die landen door de bondstroepen zijn bezet, zijn die Iporraadschuren voor het Zuiden gesloten, zoodat het uiterste J^niden voor zijne voeding geene andere bronnen dan zijne eigene heeft. Te New-Orleans heeft, volgens de aldaar verschijnende Beha, een openbaar veiligheids-comité, gepresideerd door den neer Soulé, voormalig gezant der Vereenigde Staten te Madrid, U een decreet het maximum der prijzen van levensmiddelen vastgesteld. Een vaatje meel kost ƒ45, maïs ƒ 2.90, zout/0.17% v r pond, gezouten ossenvleeesch ƒ 0.50 per pond, varkensvleesch ƒ 0,65 per pond. Elk koopman, die weigert tot deze prijzen verkoopen of zijne koopwaren verbergt, wordt beschouwd * s //verrader des vaderlands". Hetzelfde comité heeft bij decreet ftstgesteld, dat niemand van de krijgsdienst is bevrijd, behalve 'nderen en zij --die bewijzen door ouderdom of zwakkelijkheid in e volstrekte onmogelijkheid te zijn om te dienen". Wijders zijn alle pwoners gesommeerd, om aan de militaire autoriteiten al hun oud J2er, koper, brons en lood uit te leveren, terwijl eindelijk, om den gedwongen cours van het papieren geld op te houden, op straffe es doods verboden is, het tegen goud of zilver te verwisselen. Zoo als men uit het bovenstaande ziet, is de aanwerving van 'Uwilligers op lange na niet voldoende, om de kaders van het '¦nidelijke leger te vullen. Van daar, dat de preident Jeff'erson Davis *n het congres te Richmond eene boodschap heeft gezonden, waarin mj voorstelt de conscriptie, doch slechts voor den duur van den egenwoordigen oorlog, in te voeren, opdat de geheele last niet door ? ijverigste patriotten alleen gedragen worde. De conscriptie zou 2l°h uitstrekken tot alle personen van 18 tot 35 jaren in de Zuidelijke Staten residerende.
---

Duitschland.
WEENEN, 6 Mei. Aartshertog Wilhelm is reeds gisteren naar Mainz vertrokken, om er zijn nieuwen post als gouverneur dier bondsvesting te aanvaarden.
— In parlementaire kringen houdt men het er voor, dat het budget voor 1863 bezwaarlijk in den loop der tegenwoordige zitting van den rijksraad in behandeling zal kunnen komen, naardien na den afloop der discussiën over de aanhangige financiële voorstellen, namelijk tegen het einde van Junij, de rijksraad waarschijnlijk zal verdaagd worden, ook ter wille van dj bezuiniging, die daardoor zal worden verkregen. Dit is daarom des te meer geloofwaardig, daar de tegenwoordige zitting van den rijksraad alsdan niet minder dan veertien maanden zal geduurd hebben. — De Belgische gezant bij hot hof alhier, de heer O' Sullivan de Grass, die kortelings van zijn verlof uit Brussel is teruggekeerd, heeft aangaande den gezondheidstoestand van koning Léopold zeer verontrustende tijdingen aangebragt; niet enkel in het graveel, maar inzonderheid in den vergevorderden leeftijd des konings moet de voornaamste oorzaak van zijn lijden gelegen zijn. — Als opvolger van wijlen den oud-minister baron van Pillersdorf, is gisteren Dr. Zelinka, burgemeester dezer hoofdstad, benoemd tot lid van den Neder-Oostenrijkschen landdag.
BERLIJN, 8 Mei, De Staats-Anzeiger bevat het koninklijk besluit, waarbij de landdag op 19 dezer wordt bijeengeroepen. Het besluit is van eergisteren gedagteekend en door al de ministers gecontrasigneerd.
— Volgens de Bank- und Handels-Zeitung, zal de aanstaande zitting van den landdag niet door den koning in persoon geopend worden.
— Uit Koningsbergen wordt gemeld, dat de verschillende repressieve maatregelen, door den heer Maurach, president van politie aldaar, genomen, bij regterlijke uitspraak zijn vernietigd. De beide in beslag genomen nommers van de Hartungsche Zeitung zijn namelijk aan den uitgever teruggeven, en het besluit van den heer Maurach, waarbij de arbeiders-vereeniging aldaar werd gesloten, is zoowel door het stedelijk geregt als door het Oost- Pruissisch tribunaal opgeheven.
— Ondanks alle waarschuwingen, gaat de emigratie van Pruissische onderdanen, voornamelijk uit Westphalen naar Rusland, onverminderd voort. Schier dagelijks trekken talrijke familien met den spoorweg door Koningsbergen, om zich in Rusland neder te zetten.
FRANKFORT, 7 Mei. Het officiële blad dezer vrijstad deelt de begrooting over het tegenwoordige dienstjaar mede; de ontvangsten zijn daarbij geraamd op fl. 2,576,484 en de uitgaven op fl. 2,223,646, zoodat er op een batig slot van fl. 352,838 wordt gerekend.
— Het koningrijk Beijeren bevat, volgens dejonste volkstelling, 4,688,800 zielen, zijnde 73,000 meer dan in 1858.
— Uit Kassei wordt gemeld, dat van de elf burgemeesters, die door den directeur van polite waren ontboden, om de erkenning der kieswet van 1860 te onderteekenen, slechts vier daaraan hebben voldaan, doch zeven bepaaldelijk die erkenning van de hand hebben gewezen. In navolging van de kiezers te Kassei, hebben thans ook die te Hanau eene petitie aan de bondsvergadering ingezonden tegen de bekende verordening van den keurvorst, waarbij de erkenning der kieswet van 1860 verpligtend werd gemaakt, om tot de uitoefening van het kiesregt te worden toegelaten.
---

