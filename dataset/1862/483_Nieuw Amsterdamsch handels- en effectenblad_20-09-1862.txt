
IW Verzoeke alle brieven te adresseren aan ac Directie of Redactie van het Blad.
---

BERIGT.
Zij, die voor het kwartaal, ingaande met I°. October 1862, op dit blad abonneren, ontvangen bet van beden af tot op dien datum gratis.
Geabonneerden In de Pro vinciën worden verkocht, zoowel liet vroeger bedrag, ais dat van iiel loopende kwartaal, niet uil". Sept. eindigende, uiterlijk vóór 30 Sept. te voldoen, of per Postwissel, aan alie Postkantoren verkrijgbaar, Over te maken, ten einde geene staking in de verdere toezending te ondervinden.
---

Politiek Overzigt. AMSTERDAM, Vrijdag 19 September.
De Parijsche dagbladen bespreken nog steeds het artikel van den heer de Laguéronnière over een Italiaanschen bond. De Pays zegt daaromtrent dat de combinatie van la France volstrekt geene sympathie vindt; van alle kanten heeft men den vernuftigen staatsman geantwoord, dat zijn voorstel niet in praktijk is te brengen. La France — zegt le Pays — verklaart thans, dat niet de heer de Laguéronnière die combinatie heeft gevormd, maar lord John Russell, graaf de Persigny, de heer Thouvenel en de heer Guizot, en als bewijs daarvan haalt dit blad eene dépêche aan van den heer de Persigny aan den heer Thouvenel, eene dépêche van den heer Thouvenel aan den heer de Talleyrand en een fragment eener brochure Van den heer Guizot, getiteld ÏEglise et la société Chrétienne. Dit is zeer juist — zoo redeneert de Pays — doch la France vergeet slechts één ding, namelijk, dat die stukken van 1860 dagteekenen en dat hetgeen mogelijk was den dag na het tractaat van Villafranca, eene maand later niet meer kon geschieden. Wat plaats kon hebben toen Frans II den troon besteeg, was eene bepaalde onmogelijkheid na de landing van Garibaldi op Sicilië.
Het Journal des Dêbats oordeelt ongeveer op dezelfde wijze en is ook van meening, dat het voorstel van een bond in 1860 als zeer geschikt kon worden aangemerkt, doch thans niet in practijk is te brengen.
La France en de klerikale pers zijn bijna de eenige Fransche dagbladen, die de eenheid van Italië bestrijden. De overige voorname en invloedrijke dagbladen verdedigen die; La France zelve noemt do volgende tien: l'Opinion Nationale, la Presse, le Siècle, le Charivari, le Constitutionnel, le Journal des Dêbats, la Patrie, le Temps, le Courrier du Dimanche en l'Esprit public.
Le Monde, het ultra-clericalo blad, is hat met la France eens en bestrijdt het artikel van den heer Limayrac, die in den Constitutionnel aantoonde, dat er eene zeer goede gelegenheid bestaat om de Fransche troepen uit Rome terug te trekken, aldus:
rrX>e Constitutionnel tracht, na door la France te zijn verslagen, Weder eene officieuse houding aan te nemen. In een artikel, dat zich als eene hal-officiële mededeeling voordoet, waarvan niemand de dupe meer is, wordt door dit blad beweerd, dat het mogelijk ia de Fransche troepen uit Rome terug te trekken. Dio taal, hoe verschrikkelijk zij ook klinke, is echter zoo verschrikkelijk niet. Het is stellig dat de paus door zijn volk wordt bemind, dat de Romeinsche revolutionnairen slechts eene nietsbeduidende minderheid vormen te Rome, te Bologna on in sommige andere steden, en dat verreweg de groote meerderheid der bewoners van dsn Kerkelijken Staat gehecht is aan het pauselijk gouvernement. Wat door den Constitutionnel thans wordt voorgesteld, had drie jaren geleden met ernst gedaan moeten worden; dan zouden de Piëmontesche troepen de Romagna, de Marken en Umbrië niet hebben durven overweldigen. De paus had toen //eene formele verklaring van Frankrijk, welks woord even heilig als zijn degen is", en men weet wat er gebeurd is. Maar, nogmaals, afgescheiden daarvan, wanneer onze troepen alleen te Rome zijn om den paus te verdedigen tegen zijne onderdanen, dan zal werkelijk hunne tegenwoordigheid overbodig zijn van den oogenblik af dat men den paus zal vergund hebben zijn leger te hervormen volgens de eischen voor de zekerheid en de orde in zijne staten. Zijn de Fransche troepen er echter om den paus te verdedigen tegen de omwenteling, tegen de kuiperijen en lagen der geheime genootschappen, tegen de valstrikken der Piëmontezen, — dan zal hun voortdurend verblijf misschien nog wel als noodzakelijk worden beschouwd.
»Wanneer Frankrijk Rome bezet, om te verhinderen, dat de Italiaansche omwenteling geloove, dat zij straffeloos ondankbaar zou kunnen zijn, dan mag Rome nog niet worden verlaten. Zijn de Fransche troepen er iv het belang van Frankrijk en van Europa, in afwachting dat een congres uitspraak doe over het gebeurde, dan is eene langdurige bezetting noodig. Maar al die overwegingen zijn geheel vreemd aan de verhouding tusschen den paus en zijne onderdanen; Frankrijk bezet Rome veel meer in zijn eigen belang, dan in dat van den oppersten kerkvoogd; de regering moge zelve oordcelen of het geraden is de kansen te wagen om Rome aan zich zelf over te laten". Ook de Times doet den heer Laguéronnière de eer aan op diens brieven in la France geregeld te antwoorden. De volgende passage in dit antwoord is zoo categorisch, dat wij haar geheel terug geven. *De heer de Laguéronnière ¦— zegt de Times — stelt tot zijn eigen genoegen, dat een zeker aantal zaken onmogelijk zijn, ofschoon zij aan elk alledaagsch verstand als volkomen mogelijk toeschijnen, en dat een zeker aantal zaken noodzakelijk zijn, ofschoon zij aan een alledaagsch verstand als volstrekt onnoodig voorkomen. Zoo resumeert hij zijn laatsten brief ten aanzien van Italië met de bewering, dat Italië onmogelijk aan de revolutie of aan de reactie kan worden overgelaten, dat do Italiaansche eenheid onmogelijk te Rome kan worden tot stand gebragt; dat Frankrijk het pausdom onmogelijk kan laten vallen. Van een anderen kant is het noodzakelijk, dat de Italiaansche eeaheid zoodanig worde georganiseerd, dat zij het patriotismus der Italiaansche natie te vreden stelt; het is noodzakelijk dat de paus te Rome souverein zij; het is noodzakelijk dat Europa in die aangelegenheid tusschen beiden kome. Wij zullen noch de drie onmogelijkheden, noch do drie noodzakelijkheden bediscussiëren, maar Wij hebben het billijk geacht zijne zes stellingen te doen nitkomen als een monument ter eere van haren ontwerper, omdat wij verzekerd zijn, dat een kort onderzoek elk verstandig mensch zal overtuigen, dat het onmogelijke noodzakelijk en het noodzakelijke onmogelijk is. Het is treurig — dus besluit de Times — te zien, dat die rapsodie geteekend is met een naam, die op brochures stond, welke de lotsbestemming van Europa hebben veranderd".
Naardien de berigten omtrent den toestand van Garibaldi zeer onbepaald zijn, geeft dit aanleiding dat men zich daaromtrent zeer bezorgd maakt, vooral omdat thans ook Dr. de Marquet uit Parijs tot eon consult naar la Spezzia is uitgenoodigd. Intusschen schijnt een berigt van Der Partridge, gisteren uit Spezzia te Londen ontvangen en dat men voor hoogst onpartijdig mag houden, zeer bevredigend to zijn. (Zie laatste berigten.) De verklaringen, door den Prnissischen minister van oorlogeergisteren en gisteren in de bndget-commissie van het huis der afgevaardigden afgelegd, hebben geenszins tot de verwachte overeenstemming aangaande het militaire vraagstuk geleid, gelijk een uitvoerig telegram, in ons vorig nornmer opgenomen, heeft medegedeeld. Met algemeene stemmen verklaarde de commissie namelijk, dat deze verklaringen zoo weinig om het lijf hadden, dat het der moeite niet waard was, daarvoor de discussiën in het huis te vertragen. Inderdaad heeft de commissie daarin geen onregtvaardig oordeel üitgebragt. Al wat de regering met hare zoogezegde tegemoet ¦ koming bedoelde, was blijkbaar slechts, om dat gedeelte van het amendement Stayenhagen, door von Vincke overgenomen, waarbij het oorlogs budget voor 1862 met eene betrekkelijk geringe verlaging werd goedgekeurd, te doen aannemen, als waardoor voor den oogenblik de quaestie genoegzaam in den geest der regering zon zijn nitgemaakt. Aangaande het tweede deel van datzelfde amendement, dat de begrooting voor 1863 betrof, wilde de regering zich echter niet uitlaten, zoodat dus de eigenlijke quaestie, het beginsel namelijk, dat de regering geene uitgaven mag doen vóórdat deze door de vertegenwoordiging zijn goedgekeurd, ook ditmaal onbeslist zou ziju gebleven, wanneer de commissie met de zoogenaamde tegemoetkoming der regering vrede had gehad. Heden zullen de. discussiën in het huis zelf worden voortgezet, en het is met zekerheid te verwachten, dat dit ligchaam ook thans zijne goedkeuring aan de conclusie zijner commissie zal hechten en niet ter wille van den vrede zal toegeven, vóórdat een zoo gewigtig beginsel op constitutioneel gebied voor goed erkend zal zijn. De Morning Post houdt zich op nieuw onledig met de quaestie der erkenning van de Zuidelijke Staten van Amerika:// Gedurende achttien maanden — zegt het blad — hebben die Staten de regering hunner keuze gehandhaafd; zij hebben gedurende al dien tijd, en bijna altijd met succes, een oorlog volgehouden, welke, wegens de talrijkheid der legers, die in den strijd zijn betrokken, geen weÊrga heeft in de geschiedenis; zij hebben de strijdkrachten van de regering de jure gedwongen het beleg hunner hoofdstad op te breken; zij hebben hare legers overal verslagen, waar zij ze op een slagveld hebben ontmoet; zij hebben thans een aanvallenden oorlog op het gebied hunner tegenstanders ondernomen. Slechts zes millioenen zielen tellende, hebben zij den inval van eene vijfmaal zoo sterke bevolking met succes teruggeslagen. Indien dit nog geene afdoende argumenten zijn, om de Zuidelijke staten het regt op erkenning door de onafhankelijke natiën der wereld te geven, dan zijn het toch zekerlijk argumenten, die de ernstigste overweging verdienen".
---

BUITENLAND. Frankrijk.
PARIJS, 17 Sept. Men is zeer verontrust over het langdurige verblijf van den heer Fould te Biarritz en besluit daaruit tot den ongunstigen toestand der financiën. Men zegt reeds, dat,. in plaats van 12 millioen batig slot, het jaar 1863 een deficit van ongeveer 150 millioen zal opleveren, waarvan 60 millioen ten behoeve van de Mexicaansche expeditie zijn gebruikt. De heer Fould zou hebben voorgesteld, dat het eenige middel, om het crediet van Frankrijk te bevestigen, zou zijn om elke negotiatie van nieuwe buitenlandsche leeningen en het in omloop brengen van nieuwe buitenlandsche staatspapieren van de beurs te weren.
— Overal, zoowel in de hoofdstad als in de departementen, heerscht eene soort van ontevredenheid en onverschilligheid ten opzigte van de regering, omdat zij zoo lang talmt met het "mededeelen van hare plannen en denkwijze over de voornaamste politieke quaestiën.
— Als een bewijs hoe groot de invloed van den heer de Laguéronnière op den keizer is, wordt het volgende medegedeeld. De heer de Persigny liet den keizer te Biarritz raadplegen over het al dan niet plaats hebben der verkiezingen voor het wetgevend ligchaam. De heer de Laguéronnière vernam dit en meldde in la France, dat Z. M. omtrent de ontbinding van het wetgevend ligchaam en de nieuwe verkiezingen was geraadpleegd. De heer de Perisgny was hevig vertoornd en zond aan la France een communiqué, doch kreeg van den heer de Laguéronnière ten antwoord, dat hij, aangezien de minister wenschte tegengesproken te zien wat gisteren eene waarheid was, gaarne zon mededeelen, dat het vroegere berigt thans niet meer waar was, doch dat hij geen communiqué zou opnemen. De keizer is hierover geraadpleegd en tot heden is geen communiqué in la France verschenen. — De geruchten aangaande de vervanging van het tegenwoordige ministerie door een reactionnair ministerie worden nog steeds verspreid; men begint er echter thans mede te spotten, daar heden wordt gezegd, dat de heer Veuillot tot minister van openbaar onderwijs zou worden benoemd en dat de officiële mededeeling dezer benoeming en die van de overige leden des nieuwen kabinets alleen werd vertraagd, omdat Veuillot aarzelde den eed van getrouwheid aan den keizer af te leggen. — De heer de Mosbourg maakt eenige zwarigheden om als eerste secretaris der ambassade naar Romo te vertrekken, daar hij dezelfde beginselen is toegedaan als de hertog van Belluna en aarzelt als secretaris van den heer de Lavalette te fungeren. De heeren Thouvenel en de Lavalette hebben er beiden op aangedrongen, dat hij de betrekking zou aanvaarden.
— Generaal Pallavicini, die generaal Garibaldi heeft gewond en gevangen genomen, is door den keizer naar Biarritz uitgenoodigd.
— Markies Pepoli, minister van openbare werken te Turijn, wordt weder alhier verwacht.
— Er wordt in geheel Italië een adres geteekend aan Garibaldi, om hem daardoor eer te bewijzen, aangezien het jaarfeest van zijn binnenrukken binnen Napels op den 7den Sept., op bevel van generaal de la Marmora, onder voorwendsel van den staat van beleg, niet is gevierd.
— Het maritieme station, dat op de kusten van den pauselijken staat was gevestigd om eene landing der Garibaldisten te voorkomen, is thans geheel ontbonden, daar de twee laatste stoomschepen Castor en le Ródenr te Toulon ziju teruggekeerd. — Frans H heeft nog steeds hoop op zijn troon te zullen worden hersteld en hij geeft dit openlijk te kennen. — Dr. Conneau, lijfarts des keizers, bevindt zich te Turijn. — De geneesheer de Marquet is van hier naar la Spezzia ontboden, om over den toestand van generaal Garibaldi te worden geconsulteerd.
— Maarschalk de Castellane is heden te Lyon overleden; sedert drie weken was hij ziek, doch hij wist zijn lijden steeds te verbergen. Te 12 uur voelde hij zich eenigzins vermoeid, en liet hij den pastoor Devienne komen, die hem het laatste sacrament toediende. Pc 354 uro st;erf hij na tot het einie tO. bjj. _jjn bewust-jjn te zijn gebleven. Eenige oogenblikken vóór zijn dood gaf hij zijn leedwezen te konnen van niet op het veld van eer te zijn gesneuveld. De maarschalk werd den 21sten Maart 1788 te Parijs geboren; hij was zoon van een pair van Frankrijk en trad in 1804 als soldaat bij het sde regement infanterie in dienst. In 1806, 1808 en 1809 woonde hij de veldtogten in Italië, Spanje en Duitschland bij en werd bij Wagram, welke veldslag hij als luitenant bijwoonde, gedecoreerd. In 1812 rukte hij als kapitein naar Rusland op en werd te Moskou tot escadronschef benoemd; in 1813 was hij colonel bij de eeregarde. In 1823 woonde hij den veldtogt in Spanje bij; hij was ook bij het beleg van Antwerpen. Den 26sten Januarij 1852 werd hij benoemd tot senateur en den 2den December tot maarschalk.
— Op de Zwitsersche grenzen zijn brochures in beslag genomen, die in vijandigen geest tegen de keizerlijke regering waren geschreven.
— Men zegt, dat de koning en de koningin van Portugal, dadelijk na het sluiten van hun huwelijk, een bezoekaan den keizer zullen brengen.
— Generaal Forey wordt den lsten October in Mexico verwacht. — In Californië en Mexico zijn 30,000 geweren van Noord- Amerika ingevoerd.
— Er zal dezer dagen eene volkomen ingerigte drukkerij naar Vera-Cruz worden gezonden, hetgeen men weder als een voortceken aanziet van eene langdurige bezetting van Mexico.
— De Patrie berigt, dat de vertegenwoordigers der mogendheden, welke het tractaat van Parijs hebben onderteekend, in de negende en laatste zitting der conferentie te Constantinopel, hunne werkzaamheden hebben voltooid en het protocol geteekend. De grondslagen daarvan zouden de volgende zijn: De Turksche onderdanen zullen Servië verlaten en alleen binnen de omgeving van de vestingen, welke de Turken behouden, mogen wonen. De Porte verlaat de vestingen van Sokol en Ugitza. De Porte verbindt zich om geen geschut te plaatsen in de vesting van Belgrado naar den kant van het Zuiden, waardoor de stad bedreigd zou worden. De Porte verbindt zich alleen dan gebruik te maken van hare militaire hulpmiddelen, wanneer dit voor wettige verdediging noodzakelijk is. Er zal eene copij van de aan den gouverneur der vesting te geven instructiën aan alle mogendheden worden gezonden.
IM^i^M.WB—BMWBiBIUW Aan eene minnelijke overeenkomst wordt overgelaten de wederzij dsche vermindering van de Servische krijgsmagt en het Turksche garnizoen, alsmede de afbraak tegen schadeloosstelling van eenige Servische huizen, indien dit noodig was voor de uitbreiding van het rayon der citadel van Belgrado. — De heerLeschianin, afgezant van de Servische regering, vertrekt morgen van hier naar Belgrado.
— Iv de hofkringen heeft het een onaangenamen indruk gemaakt, dat do heer Rothschild, die zich in Engeland bevindt, een bezoek aan do ex-koningin der Franschen op Claremont heeft gebragt. — Het Duitsche theater, onder directie van Mew. Ida Briining, zal den 2den October in de zaal Beethoven, die in een fraaijen schouwburg is herschapen, geopend worden. De voorstellingen zullen geregeld driemaal 's weeks, Zondag, Dingsdag en Donderdag gedurende het wintersaizoen plaats hebben.
---

Engeland.
LONDEN, 17 Sept. Graaf Granville, die in de laatste dagen aan jichtaanvallcn lijdende was, is thans aan de betere hand. Wanneer zich geene onvoorziene omstandigheden opdoen, dan zal hij na de volgende week naar Duitschland vertrekken, om er graaf Russell af te lossen.
— De London Gazette bevat verordeningen op de geattaeheerden bij de diplomatie, door graaf Russell onderteekend. Daaruit blijkt o. a. dat zij, die zich aan de diplomatie wijden, niet beneden de 24 en niet boven de 26 jaren mogen zijn. Zij zullen een examen moeten afleggen in het correct schrijven, de Latijnsche, Fransche en Duitsche spraakkunst, als ook het vlug en gemakkelijk spreken der twee laatstgenoemde talen, vloeijend en correct vertalen van Fransch in Engelsch en omgekeerd, de algemeene geschiedenis van Europa en Amerika van 1660 tot 1860, aardrijkskunde, rekenkunde, eerste gronden der wiskunst, het zeeën volkenregt enz. De titel van onbezoldigd attaché is afgeschaft. De attachés, die in buitenlandsche dienst treden, moeten onder den titel van tweeden secretaris een proeftijd van -vier jaren doorloopen, alvorens zij tot eene hoogere betrekking benoembaar zijn. Na dien proeftijd ontvangen zij eene bezoldiging van £, 150 •'sjaars, benevens vergoeding van reis- en verdere onkosten. Zij zullen minstens om de twee jaren van posten verwisselen. Deze en nog andere meer ondergeschikte bepalingen treden in werking metl°. October e. k. — In de laatste week hebben in de hoofdstad 1138 sterfgevallen en 1772 geboorten plaats gehad. — De tentoonstelling werd gisteren (toegangsnrijs 1 sh.) door 52,786 personen, waaronder 3544 met doorloopende kaarten, bezocht. Vermelding verdient, dat men onder de bezoekers opmerkte 500 werklieden uit Sheffield, in dienst bij de firma Joseph Rogers and Son, welke te hunnen behoeve een extra-trein had afgehuurd, en daarenboven aan elk der werklieden, die meer dan 20 jaren dienst telden, 15 sh. (van dezo waren er 150), en aan de anderen 5 sh. ieder ten geschenke gaf, om zich daarvoor te goed te doen.
— Er heeft zich hier eene maatschappij met aandeelen gevormd, tot ontginning van goud-, zilver- en kopermijnen in Noord-Wallis. Het kapitaal bedraagt JÊ 100,000 in aandeelen van JE 2.10 sh., waarvan reeds een groot gedeelte is genomen.
— Tegen het einde van November zal er tusschen Mace en King eene boxpartij plaats hebben; de prijs voor den overwinnaar zal zijn de gordel van het //kampioenschap van Engeland" en £ 200. — Der stoomboot Lloyds is het gelukt, de blokkade van Charleston te breken en met eene lading van 1200 balen katoen te Halifax aan te komen. De lading behoort aan een Manchestersch handelshuis.
— Men zegt, dat drie stoombooten van de Clyde, namelijk de lona, de Giraffe en de Clydesdale, aan de geconfedoreerde staten van Amerika zijn verkocht.
— Gisteren werden iv tegenwoordigheid van den hertog van Somerset te Shoeburyness zeer belangrijke proeven met geschut genomen. De eerste proeve werd gedaan met het monster Horsfall-kanon. Uit dit stuk werd een kogel van 270 IS met eene lading van 75 fi? buskruid tegen eene schijf afgevuurd, die de wanden van den Warrior vertegenwoordigde, met het gevolg, dat de schijf in splinters vloog. De tweede reeks proeven werd genomen met Whitworth's 12 ponders veldstuk en 70 ponder scheepskanon, ten einde het doordringend vermogen van Whitworths nieuwe projectielen op ijzeren platen te constateren . Tot nu toe was bij alle proefnemingen gebleken, dat bommen, van welke soort ook, niet de minste uitwerking op ijzeren platen hadden, en men was hiervan zóó doordrongen, dat Denemarken, Pruissen en Rusland kanonneerbooten hebben gebouwd, bedekt met &% duim dikke ijzeren platen, naardien men dit voldoende achtte, om ze tegen bommen, het hoofd-projectiel, dat in een oorlog ter zee te vreezen is, te. beschermen. Gisteren is echter overtuigend gebleken, dat die theorie geen steek houdt. Eene bom van den heer Whitworths, met ruim 11% S? kruid gevuld, werd uit een gerayeerden 12 ponder, tegen eene 2 duims dikke schijf, gesteund door een eiken balk van bijna een voet dikte, afgevuurd en drong zoowel door het yzer als door het hout, terwijl eene 4 duims ijzeren schijf, waarop een eiken balk, ter dikte van 9 duim, met eene bout was bevestigd, aan eene bom van 70 fi?, daaronder begrepen de lading van ruim 21 fi? buskruid, waarmede zij gevuld was, ook geen weerstand kon bieden.
— Het schroefstoomschip Afrika, door de Chinesche regering aangekocht 'en China gedoopt, is onder Chinesche vlag van Plymouth naar Londen vertrokken, waar het zal worden uitgerust, om daarna met de kanonneerbooten Amoy (vroeger Jasper) en de Mohawk naar Peking te stevenen.
— Voor zoover men thans uit de berigten van verschillende deelen des rijks kan opmaken, zal de oogst, zoo niet geheel, dan toch nagenoeg met een gemiddelden oogst gelijk staan. Dit geldt vooral ten aanzien van tarwe; omtrent gerst, haver, aardappelen en rapen, inzonderheid echter omtrent de aardappelen, luiden de berigten uit de verschillende graafschappen gunstig. Wel heeft de aardappelziekte zich hier en daar vertoond, doch niet in eene verontrustende mate. De graanoanvoer uit Amerika was dit jaar zeer aanzienlijk. Tot einde Julij bedroeg die aanvoer meer dan in 1861; niettegenstaande bij toen reeds meer dan dubbel zoo groot was als iv 1860. JDit is gedeeltelijk daardoor verklaarbaar, dat men aanvankelijk zeer beducht was voor eene mislukking van den oogst iv Engeland, en ten andere door den toestand in Amerika, waar men even zeer behoefte had om te verkoopen als in Engeland om te koopen. De burgeroorlog schiep behoefte aan wapens en amunitie, en het eenige wat de Amerikanen daarvoor konden aanbieden, was graan. Naar men overigens verneemt, is de oogst m de Vereenigde Staten rijkelijk uitgevallen. — Te Dublin circuleert een adres aan den lord-mayor, waarin J wordt. uitgenoodigd eene meeting bijeen te roepen, ten einde middelen m overweging te-nemen tot het bijeenbrengen van fondsen tot ondersteuning der noodlijdende arbeiders in de katoendistricten. Het adres is bereids geteekend door den aartsbisschop van -Uubhn, den lordkanselier en meer andere invloedrijke personen. — len gevolge van den staat van zaken in Amerika, is de landverhuizing uit lerland derwaarts aanmerkelijk verminderd. Zoo zijn de vorige week van Quecnstown slechts 86 landverhuizers naar Amerika vertrokken, tegen 220 in dezelfde week te vorigen jare. ' Bij een besluit van de Braziliaansche regering is bepaald, dat het gebied der Amazone-rivier na verloop.van twee jaren voor den handel moet geopend zijn. De wetgevende magt is tevens bereid de subsidie van £ 60,000 toa te staan voor eene geregelde stoomvaart tusschen Rio en New-York en tusschen-liggende plaatsen.
---

Duitscland.
WEENEN, 16 Sept. De Wiener Zeitung meldt, dat de keizer "°n den 21 dezer naar Moravië en den 24sten van daar naar "Ohemen zal begeven. ~~ lp parlementaire kringen alhier houdt men het er voor, dat de zitting van den rijksraad in geen geval vóór het einde van dit jaar zal kunnen gesloten.-worden, daar de budget-commissie met naar onderzoek der begrooting nog zeer weinig gevorderd is, terwyl hare rapporten daarover waarschijnlijk tot zeer langdurige debatten zulleu aanleiding geven.
_ — Onderscheidene ministeriële leden van den rijksraad houden zich, iv betrekking met Beijersche en Wurtembergsche volksvertegenwoordigers, thans bezig met het voorbereiden eener zoogenaamde Groot-Duitsche conferentie, welke te Frankfort moet worden gehouden, als tegenwigt tegen de te Weimar te houden conferentie van vertegenwoordigers, welke laatste inzonderheid ten doel heeft hot oprigten van een Duitsch parlement in plaats van, of althans naast de bondsvergadering.
BERLIJN, 18 Sept. Gisteren namiddag is er weder op het paleis alhier eene langdurige zitting van den ministerraad gehouden waarbij de koning presideerde.
— Een gerucht wil, dat de voormalige minister van financiën von Patow geneigd zou zijn, om weder deel van het ministerie von der Heydt uit te maken. Dit gerucht vereischt echter zeer nadere bevestiging en berust, voor zoo ver men weet, op geen anderen grond, dan dat de heer von Patow staande eene der jongste zittingen van het huis der afgevaardigden, ongeveer een half °uur in de kamer der ministers vertoefde.
— Met de werkzaamheden aan den Cleve-Crefelder spoorweg is men thans tot aan de onmiddellijke nabijheid van Crefeld gevorderd. Daar het nog overige terrein zeer gunstig voor den aanleg is, ziet men de opening van dezen v. eg tegen 1 Nov. e. k. met zekerheid te gemoet.
— De Flensburger Zeitung bevat het belangrijk beriït. dat de Deensche regering voornemens is, de versterkmgswerken van Frederikstad tot aan den Holsteinschen onver van de Eider uit te strekken. Sedert Ootober 1850 bevindt zich daar eene sterke strandbatterij onder commando van den kapitein der artillerie Christiansen, welke de te Frederikstad tot aan de tanden verschanste Dsnen zeer bedreigt.
FRANKFORT, 17 Sept. De heer Gustav Körner, nieuw benoemd gezant van Noord-Amerika bij het hof t„ Madrid, bevindt zich alhier en heeft heden bij den consul-generaal der Vereenigde Staten een bezoek afgelegd. De heer Körner is uit deze vrijstad geboortig.
— Uit den boezem der burgerij te Coburg is onlangs het plan ontworpen, om voor wijlen prins Albert te dier stede, zijne geboorte plaats, een standbeeld op te rigten. Het daarvoor zamengcstelde comité haastte zich, d?n regerenden hertog van dit plan kennis te gever, met verzoek, het goed te keuren en te bevorderen. Van wege den hertog is hierop een antwoord ontvangen, dat weinig bevredigends heeft. Ofschoon hij dj onderneming op zich zelve goedkeurt, zegt hij daaraan echter geenerlei ondersteuning toe, voornamelijk op grond, dat het plan niet van de familie des overledenen, maar van de burgerij uitgaat, welke dus de kosten daarvan dient te dragen. Daarentegen heeft de weduwe van prins Albert, koningin Victoria, hoewel haar het bedoelde plan slechts door de dagbladen was bekend geworden, het comité haar dank betuigd voor deze onderneming en hare medewerking toegezegd door het aanbod om de onkosten voor de vervaardiging van het standbeeld te bestrijden, zoodat de burgerij slechts het" voetstuk zal hebben te bekostigen.
- Men schrijft uit Kassei, dat een adjudant van den koninu van Hannover aldaar in buitengewone zending is aangekomen be last om bij den keurvorst stappen te doen tegen de° aansluiting van Keur-Hessen by het Pruissisch-Franseh handelsverdrag — Men heeft opgemerkt, dat in den Almanach de Gotha van dit jaar, ten gevolge eener drukfout, prinses Altxadra van Denemarken, de aanstaande gemalin van .den prins van Wallis, vermeld staat als //tweede luitenant bij het Deensche leger".
---

België.
BRUSSEL, 18 Sept. De graaf van Parijs en de hertog van Chartres zijn gisteren avond alhier aangekomen en door den koning op het kasteel van Laeken ontvangen.
— Baron Bille Brahe, Deensch gezant te 's Gravenhage, die gedurende de aanwezigheid van prins Christiaan zich herwaarts had begeven, is gisteren naar zijn post teruggekeerd. — Aan het station van Houdeng-Aimeries is het volgende ongeluk voorgevallen. Op den oogenblik dat een trein zich in beweging zou stellen, wilde een baanwachter, Frans Dervale genaamd, den stoker spreken, en te dien einde op den locomotief klimmen. Eenigzins beschonken zijnde, stapte hij echter mis, verloor het evenwigt en viel, met dit noodlottig gevolg, dat bij onder den locomotief teregt kwam, waardoor hem het hoofd en de armen werden verpletterd. Dervale was weduwnaar en laat drie behoeftige kinderen achter.
---

Italië.
TURIJN, 15 Sept. De Piemonte berigt als een stellig feit, dat er twee nota's door de regering zijn verzonden; de eene betreft de Romeinsche quaestie en is aan de Fransche regering gerikt; de andere is gezonden aan alle Europesche mogendhedeu en betreft de gebeurtenissen, die de rust der bevolking hebben gestoord. De Gazzetta Ufficiale zal ze spoedig mededeelen.
— Uit Napels zijn de volgende tijdingen ontvangen. Een oudgendarme te Sicigliano, bij Catanzaro, heeft getracht de bevolking op te mij en; hij doorliep het dorp met eene witte vlag en ouder het geschreeuw: „Leve Frans III" Hij vond echter geene sympathie en is door de inwoners aangehouden.
Te Piedemonte zijn drie grondeigenaars, na zes dagen lang in handen van ,de roovers te zijn geweest, tegen betaling van eena losprijs van 1500 ducaten, losgelaten.
Öp het gebergte van Cospoli bij San Germano hebben 40 roovers den pastoor Andrea van Sylvestro opgeligt en gefusilleerd. Twee andere personen zijn insgelijks door dezelfde roovers medegevoerd, doch, tegen betaling van een losprijs, weder losgelaten. — Mazzini heeft een manifest uitgevaardigd, waarin hij verklaart, zich geheel ontbonden te beschouwen van elke verbindtenis met het koningschap. Dit is de herleving van de republikeinsche partij, die zoo lang heeft stilgezwegen. Het is het voorspel van een nieuwen politieken toestand voor Italië.
—De Muvimento van den 15den berigt, dat den vorigen dan- te 9 uur omstreeks 200 gevangen Garibaldisten tü Genua" zijn ontscbeept en naar de vestingen gezonden. Zij wareu ailenjoneelieden gehuld in lompen, zonder schoenen, blootshoofds en sommio-en zelfs zonder broeken; zij waren geheel afgemat door de vele vermoeienissen en de ellende, die zij te verduren hebben gehad. — De nationale garde van Reggio is ontbonden; alle officieren hadden hun ontslag reeds ingediend. — Dertien gevangen Garibaldisten, allen van ds eerste familiën, beklagen zich in den Diritto, in een brief aan den heer Ratazzi, over de wijze, waarop men hen behandelt. Zij zijc gezamenlijk opgesloten in een kamertje van drie vierkante ellen grootte; zij vragen om niets dan om ruimte en lucht en om aan hiwne ouders te mogen schrijven. De commandant van de vesting Monte Ratti behandelt hen, voor zoo verre het van hem afhangt, zoo goed mogelijk.
— Sedert het stellen in staat van beleg van Napels zijn 300 Camorristen gearresteerd. De Camorra is eene op militaire wijze georganiseerde bende van misdadigers, ten getale van. ongeveer 10,000 man. Zij bestaat sedert onheugelijkeu tijd en heeft ten doel om van rijken en armen, met den dolk in de hand, geld af te persen. De Camorra heeft hare chefs, leden en leerlingen. Een moord is het gewone vereischte om den leerling tot den graad van lid te verheffen. De Camorristen bevinden zich overal. Aan de poorten eischen zij van de boeren, die hunne waren ter markt brengen, eene bepaalde belasting. Klimt iemand in een huurrijtuig of begeeft hij zich in eene schuit, dan zal hij zien, dat de koetsier of de jolleman geld aan een wachtendea persoon geeft; deze persoon is een Camorrist. Wordt er in een koffijhuis om geld gespeeld, dan zit een Camorrist, schijnbaar zonder acht op het spel te slaan, aan dezelfde tafel; bij het einde van het spelen deelt hij de winst met den winner. Nooit waagt het een Napolitaan den Camorrist, die bij de eerste weigering achteloos met zijn mes of dolk begint te spelen, eene tweede weigering te geven. De Camorra, wier leden tot zelfs in het leger zijn en wier cliefs men in prachtige equipages kan zien rondrijden, heeft een onbeschrijfelijken invloed op de lagere klasse, terwijl de burger- en hoogere klasse bevreesd voor haar zijn. Alle regeringen waren tot nu toe van oordeel, dat zij alleen door de Camorra over de lazzaroni konden heersenen, en namen haar dus in hare dienst, zoodat de begane moorden steeds ongestraft bleven. Koning Ferdinand beproefdere Camorristen te-vervolgen, doch moest spoedig hunne hulp weder inroepen. Onder Frans 11, onder de dictatuur en in den beginne van de tegenwoordige regering was de geheele politie op de Camorra gebaseerd, totdat men eindelijk te weten kwam dat zij niet alleen in dienst stond van de regering, maar ook Van de reactionnaire en zelfs van de Garibaldische partij. Generaal Lamormora hseft een der voornaamste chefs tegen hoog loon in dieast genomen, die hem omtrent de geheele organisatie der bende en hare leden heeft ingelicht. — De verdreven hertog van Modena schept weder moed en heeft zijne brigade weder voltallig gemaakt. — Te Palermo en Messina zijn de arrestatiën zoo veelvuldig, dat een majoor der genie is aangesteld om het fort Milazzo bij Messina tot eene gevangenis in te rigten, daar in de gewone gevangenis geene plaats meer is. — De openbare veiligheid, die nog kort geleden zoo zeer op Sicilië werd bedreigd, is ten gevolge van den staat van beleg en der door de regering getroffen krachtdadige maatregelen volkomen hersteld. Meer dan 200 zoogenaamde doodstekers (Accoltellatori) zijn reeds gevat, en terwijl men het nog voor weinige weken te Palermo niet waagde 's avonds ongewapend uit te gaan, verneemt men thans niets meer van stoute diefstallen of beroovingen.
---

