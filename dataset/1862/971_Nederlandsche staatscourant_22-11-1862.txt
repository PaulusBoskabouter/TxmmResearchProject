BUITENLANDSCHE BERIGTEN. DUITSCHLAND.
Berigten uit Cassel van den 19den dezer zeggen dat het ministerie den Keurvorst zijn ontslag had aangeboden, dewijl het meer inschikkelijkheid jegens de volksvertegenwoordiging wenschelijk achtte, en dat Zijne Koninklijke Hoogheid het ontslag na eenig beraad aangenomen had. — Bij het Oostenrijksche Huis van Afgevaardigden is thans de staatsbegrooting voor het reeds aangevangen dienstjaar 1863 in overweging. Het voorafgaand overleg tusschen de regering en de budget-commissie van het Huis heeft in het algemeen de strekking om de inkomsten der schatkist te vermeerderen en de uitgaven te besnooijen. Op de begrooting van oorlog, waarin door de regering reeds aanmerkelijke besparingen waren gebragt, heeft de commissie verdere verminderingen ten gezamenlijken bedrage van zes millioen florijnen mogelijk geacht. Het meerendeel van die verminderingen zijn door den minister van oorlog goedgekeurd: doch tegen sommige heeft hij bedenkingen ingebragt, zich voorbehoudende bet oordeel der regering daaromtrent nader te doen kennen. — Bij de Stendenkamer van het Groot-hertogdom Hessen verwacht men eene belangrijke discussie over het op de openingsrede te "•even antwoord. Het daarvoor door de commissie der vergadering opgestelde ontwerp verklaart zich op twee belangrijke punten, namelijk de hnndelsstaatkunde en de hervorming der Duitscbo Bondsre2elin<r. te"en de inzigten der regering ; toetreding tot het Prnissisch-Fransche handelsverdrag, en vervanging der Bondsvergadering door een Bondsbestuur met eene nationale volksvertegenwoordiging worden daarin aanbevolen.
---

RUSLAND.
De Allgemeine Preussische Zeitung, het half-officiele dagblad van het Pruissische gouvernement, deelt een schrijven uit Warschau van den 17den dezer mede, afkomstig van eene voor het Russische gouvernement gunstig gestemde zijde, hetwelk eene donkere voorstelling van de gesteldheid van het koningrijk Polen geeft. Het meldt dat in de provinciën vele branden voorkwamen, die denkelijk met opzet, en wel ter bevordering van revolutionaire bedoelingen waren gesticht ; dat op vele plaatsen gemeentelijke ambtenaren strafregtelijk werden vervolgd omdat zij door het afgeven van valsche getuigenissen jongelieden aan de krijgsdienst hadden trachten te onttrekken ; en het zegt verder:
»De regering neemt maatregelen tot handhaving van haar gezag, en doet daarmede niet anders dan waartoe zij het volle regt heeft; maar de leiders der revolutionaire partij, die zich tot eene « commissie voor de nationale beweging" hebben vereenigd, regeren ook op hunne wijze. Het heffen van schattingen voor de zaak der revolutie duurt voort. Revolutionaire dagbladen worden hier ruimschoots verspreid en hebben bij de bevolking veel invloed en ontzag. In dezelve leest men een doodvonnis , door de n revolutionaire vierschaar " geveld over Felkner (den politieambtenaar, die dezer dagen alhier door sluipmoordenaren is omgebragt) en tevens een berigt van de voltrekking der uitspraak. Het vonnis en de kennisgeving van de voltrekking zijn gesteld in denzelfden vorm als waarinde veroordeeling en executie van Jaroszynski, Ryll en Rzonca door de regering ter kennis des publieks zijn gebragt. » Sedert kort is door de revolutionaire commissie eene nieuwe verordening uitgevaardigd; zij verbiedt den hoed voor den Grootvorst Stadhouder af to nemen of hem op de straat op eenige wijze te groeten. Wie zien wil hoe stipt deze verordening wordt nageleefd, behoeft slechts om zich heen te zien, wanneer de Stadhouder, met een geleide van kozakken, door de stad rijdt. leder die met het verbod bekend is neemt, zoo mogelijk, de wijk in een van de naburige huizen; en wie dit niet kan wendt het gezigt vanden Stadhouder af en keert zich om, uit vrees voor de wraakoetèningen van het revolutionaire veemgeriit. Alleen Duitschers en ouderwetsche Israëliten, welke met die wraakoefeningen niet bekend zijn, brengen den Stadhouder en broeder des Keizers eene behoorlijke groete. » Zoo beloont men den Grootvorst, die voor het welzijn des lands ijverig en onverdroten werkzaam is, die de liefde van allen zoo zeer verdient !"
---

NEDERLANDEN. 's Gravenhage, den 21sten November 1862.
Op den 20sten dezer is door Zijne Majesteit in oen bijzonder gehoor ontvanger sir Andrew Buchanan, ter overhandiging zijner brieven van rappel als buitengewoon gezant en gevolmagtigd minister van Hare Britsche Majesteit bij het Nederlandsche hof.
13 Nov. 1862, Wij WILLEM 111, bij de gratie Gods. Koning n°. 63. der Nederlanden, Prins van Oranjic-Nassau , Groot-Hertog van Luxembuug, enz., knz., enz. Op de voordragt van Onze Ministers van Binnenlandsche Zaken en van Oorlog, van den 6den November 1862, n°. 186, 4de afdeeling, en van den 12deu daaraanvolgende, n°. 52 B, betreffende een verzoek van Pieter Jans Bakker te Terschelling, om ontheffing van de werkelijke dienst voor zijnen zoon Douwe Bakkker, loteling der nationale militie, in 1862 voor de dienst aangewezen en, bij toepassing van de artt. 172 en 173 der militiewet, ingelijfd bij het regement grenadiers en jagers; overwegende : dat de loteling Douwe Bakker is de jongste van vijf zonen, waarvan de oudste, die in het jaar 1850 voor de militie heeft geloot, overeenkomstig art. 15 der wet vanden Bsten Januarij 1817 (Staatsbladn". 1), werd ingelijfd voor het buitengewoon contingent ter vervanging van eenen loteling van het jaar 1848, die aan het corps ontbrak; dat des adressants oudste zoon derhalve, volgens art. 2 der wet van den 27sten April 1820 (Staatsblad n°. 11), slechts drie jaren had te dienen en, wegens het volbrengen van dezen dienstijd, in het jaar 1853 is ontslagen ;
dat des adressants derde zoon, in het jaar 1856 als loteling bij do militie ingelijfd, in 1861, wegens volbragte vijfjarige dienst is ontslagen; dat des adressants jongste zoon, die in het jaar 1861 voor de militie heeft geloot, toen, op grond van art. 94 § mm der wet van den Bsten Januarij 1817 (Staatsblad n°. 1), tijdelijk werd vrijgesteld wegens de volbragte dienst van zijnen oudsten en het nog in dienst zijn van zijnen derden broeder;
dat hij echter dit jaar, zoowel door den militieraad als in hooger instantie door Gedeputeerde Staten der provincie Noordholland voor de dienst is aangewezen, dewijl men oordeelde dat, daar zijn oudste broeder slechts gedurende drie jaren had gediend, hij, volgens 2°. van art. 50 der wet van den 19den Augustus 1861 (Staatsblad n°. 72), geen regt op vrijstelling wegens broeder dienst had; dat echter daarna, bij Ons besluit van den 14den Augustus jl. (Staatsblad n°. 167), is beslist, dat eene driejarige dienst bij de militie van eenen loteling, die, krachtens de vorige wetten, voor het buitengewoon contingent ter vervanging van eenen ontbrekenden ingelijfd, tot geene langere dienst was verpligt, volgens 6°. van art. 50 der tegenwoordige militiewei, voldoende is tot vrijstelling van zijnen broeder ; dat, ofschoon des adressants jongste zoon volgens die beslissing regt op vrijstelling had, echter op de reeds vóór die beslissing door Gedeputeerde Staten gedane uitspraak, tot handhaving van die van den militieraad , waai bij hij voor de dienst is aangewezen, thans niet meer is terug te komen ; dat het echter niet billijk zou zijn hem langer tot de werkelijke dienst te verpligten ; Gezien de tweede zinsnede van art. 127 der wet van den 19don Augustus 1861 (Staatsblad n°. 72), Hebben goedgevonden en verstaan : den loteling Douwe Bakker, uit de gemeente Terschelling, in dit jaar voor de dienst aangewezen en ingelijfd bij het regement grenadiers en jagers, ontheffing van do werkelijke dienst voor zijnen geheelen diensttijd te verleenen. Onze Ministers van Binnenlandsche Zaken en van Oorlog zijn belast met de uitvoering van dit besluit, dat in de Staats-courant zal worden geplaatst. 'sGravenhage, den 13den November 1862. WILLEM. De Minister van Binnenlandsche Zaken, Thorbecke. De Minister van Oorlog, J. W. Blanken.
Bij besluit van den 20sten dezer, n°. 63, heeft de Koning goedgevonden : I°. aan de nagemelde officieren bij de dienstdoende schutterijen, op hun verzoek, eervol ontslag te verleenen : bij de dienstdoende schutterij te Zutphen, aan A. B. W. Langenberg , *ls kapitein, met vergunning om de uniform der schutterij , met de aan zijnen rang van kapitein verbonden onderscheidingsteekenen, te blijven dragen ; bij de dienstdoende schutterij te Arnhem, aan A. C. A. Le Roy, als lsten luitenant ; bij de dienstdoende schutterij te Rotterdam, aan mr. W. Baartz, als lsten luitenant ; bij de dienstdoende schutterij te Harlingen, aan N. Wentholt, als 2den luitenant, wegens verandering van woonplaats ; bij de dienstdoende schutterij te Meppel, aan A. van Urk, als 2den luitenant, wegens verandering van woonplaats; 2°. te benoemen :
bij de dienstdoende schutterij te Zutphen, tot kapitein R. F. Schrassert Bert, thans Iste luitenant; tot lsten luitenant effectief, C. C. Brunings, thans Iste luitenant à la suite; tot lsten luitenant à la suite J. Goldenberg , thans 2de luitenant ; tot 2den luitenant A. 11. Drijfhout van Hooff, thans schutter ;
bij de dienstdoende schutterij te Arnhem, tot lsten luitenant C. W. graaf van Limburg Stirum, thans 2de luitenant; tot 2den luitenant effectief jhr. mr. W. L. F. C. van Rappard, thans 2de luitenant à la suite; tot 2den luitenant àla suite J. A. Kolff, vroeger 2de luitenant bij de dienstdoende schutterij te Leiden; bij de dienstdoende schutterij te Rotterdam , tot lsten luitenant C. H. J. Wap, thans 2de luitenant; tot 2denluitenant J. W. Anthony, thans sergeant; b"j de dienstdoonde schutterij te Amersfoort, tot kapitein P. Methorst jr., thans Iste luitenant; tot lsten luitenant H. Leinweber, thans 2de luitenant; tot 2den luitenant jhr. F. J. R. Tindal, thans sergeant; bij de dienstdoende schutterij te Harlingen , tot 2den luitenant 11. B. Hoogmoltn, thans korporaal.
De Commissie uit de Staten van Noordbrabant, belast met het onderzoek der middelon, welke zouden behooren te worden aangewend ter voorziening: I°. in eene verbeterde uitwatering der landerijen in het arrondissement Breda en meer bijzonder voor de boven- en benedenwaarts Breda langs de rivier de Mark gelegen gronden; en 2°. in de verbetering van den toestand der rivier de Weerijs onder Prinsenhage, is door den Koning, bij besluit van den 20sten dezer, n°. 61, gemagtigd hare werkzaamheden voort te zetten na de sluiting van de tegenwoordige najaarsvergadering der S:aten.
Bij 's Konings besluit van den 21 sten dezer, n°. 27, is G. J. van Embden, op zijn verzoek, met ingang van 1 Januarij aanstaande, als burgemeester der gemeente Didam eervol ontslagen, onder dankbetuiging voor de in die betrekking bewezen diensten.
Bij Zijner Majesteis besluit van den 31sten October , n°. 81, is aan den heer Sjoerd Wiarda eervol ontslag verleend als consul der Nederlanden te Buenos Ayres, en in deszelfs plaats benoemd de heer Herman van Houten.
---

