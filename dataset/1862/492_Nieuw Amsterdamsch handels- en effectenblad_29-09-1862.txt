EJng-elancL
LONDEN, 26 Sept. De gezondheidstoestand der koningin wordt te Reinhardsbrunn allengs heter. H. M. en de koninklijke familie doen dagelijks rijtoertjes.
— De tentoonstelling werd gisteren door 41,369 personen, waaronder 4052 met doorloopende kaarten, bezocht.
— Gisteren werd te Shoeburyness andermaal proeven genomen met Whitworths- en Armstrongs-kanonnen op eene ijzeren schijf, overeenkomende met de zijden van den Warrior. Het resultaat was, dat de schijf, op een afstand van 600 yards, door het geschut werd doorboord.
— Met het mailstoomschip Dane zijn berigten ontvangen uit de Kaap de Goede Hoop, loopende tot 21 Aug. Het Kaapsche parlement was den 9den verdaagd. Een voorstel tot algeheele scheiding der twee provinciën werd verworpen. Aan de wezenlijke grieven der oostelijke kolonisten zal worden te gemoet gekomen; door het parlement en de regering worden krachtige pogingen daartoe gedaan. Een wetsontwerp werd aangenomen tot den aanleg van een spoorweg van Port Elizabeth naar Graham's Town; eene rente van 6 pCt. over een kapitaal van £, 750,000 wordt door de koloniale inkomsten gowaarborgd. Een voorstel om bij den gouverneur eene petitie in te dienen, tot ontbinding van het parlement, en een beroep te doen op het volk, werd verworpen. Eene som van £ 15,000 is voorde landverhuizing dit jaar toegestaan. Wetsontwerpen voor den aanleg vaneen spoorweg van Wellington naar Worcester, met een zijtak naar Malmesbury, werden aangenomen. De reeds lang hangende scheidingsbeweging is thans ten einde en de staat der betrekkingen tusschen beide proviciën is zeer gunstig geworden. Het weder was zeer onstuimig en het regende onophoudelijk. De rivieren waren in een groot gedeelte der kolonie gevaarlijk gezwollen; bruggen werden weggespoeld en de wegen op sommige plaatsen geheel vernield. De schade aan particulieren eigendom is enorm en wordt op minstens dB 50,000 geraamd. Ook de schepen hebben veel geleden. Den Bsten werden de brigantijn Marietta en de barkschepen Kate en Crystal Palace in Tafel-Baai op strand gedreven en verongelukten . De equipages werden echter gered. De golfbrekers en de dokwerken hebben aan de stormen weerstand geboden. — Aan de laatste berigten uit New-York ontleenen wij nog het volgende. Den 6den Sept. hebben 12,000 Zuidelijken Washington, in Noord-Carolina, aangetast, doch werden teruggeslagen en verscheidene mijlen ver achtervolgd. De kanonneerbooten der Unie namen deel aan het gevecht. Eene harer vloog in de lucht, waarbij de kapitein en 19 man het leven verloren. Generaal Mae Dowell heeft zgn verlangen te kennen gegeven, om, wegens de tegen hem nitgebragte beschuldiging van verraad, voor een krijgsraad teregt te staan. Generaal Premont heeft de uitnoodiging van het oorlogscomité te New-York, om 50,000 man op de been te brengen, aangenomen, doch de minister van oorlog heeft aan het comité de vergunning geweigerd ora troepen voor Premont te werven. De New- Vork- Times meent symptomata te hebben waargenomen, waaruit men kan opmaken, dat de Zuidelijken met hun inval in de Noordelijke staten niet zoo zeer de vestiging hunner onafhankelijkheid beoogden, als wel de omverwerping van Lincolns regering, om zoodoende de controle over het bondsgouvernement te erlangen. Het blad is wijders van meening, dat Lincolns regering, door hare zwakheid en onbekwaamheid, eene gemakkelijke prooi is voor de eerste de beste krachtige hand, die haar wil grijpen, een gevaar, dat alleen kan worden afgewend, door aan het land een verantwoordelijk kabinet te geven, dat uit de kundigste en beste mannen is samengesteld. Volgens den Washingtonschen correspondent van den New-York-Herald hadden de Zuidelijken met hun inval in Maryland ten doel de omverwerping der regering van Lincoln en het herstel der Unie en der constitutie.
Senor Juan de la Fuente heeft Doblado in het kabinet van Juarez te Mexico vervangen.
---

Duitschland.
WEENEN, 25 Sept. De keizer is gisteren van Sokolnitz te Brunn aangekomen.
— Graaf Clam-Martinitz heeft zijn mandaat als lid van het huis der afgevaardigden nedergelegd. Ook dj Zevenbergsche hofkanselier, graaf Nadasdy, moet voornemens zijn, zijn ontslag in te dienen, hetgeen niet pleit voor eene spoedige oplossing der Zevenbergsche quaestie.
— De discussiëu der financiële commissie, over het bankstatuut, leveren weinig of geene nieuwe gezigtspunten op. Grootendeels vereenigt de commissie zich, behoudeus eenige wijzigingen in de redactie, met de besluiten, daaromtrent door hare derde sectie genomen. Daar deze in menig opzigt strijden met het ultimatum, door het bankcomité gesteld, staat het nog zeer te bezien, of de hangende debatten wel tot eene overeenstemming met de nationale bank zullen leiden.
BERLIJN, 27 Sept. Er is hier weder sprake van een koninklijk manifest, dat Maandag-avond zou worden uitgevaardigd.
— Omtrent den verderen loop der ministeriële crisis is nog niets naders bekend geworden. De daarover gevoerde onderhandelingen schijnen nog tot geen resultaat te hebben geleid. In dezelfde onzekerheid verkeort men ook nog aangaande de vraag, of het huis der afgevaardigden al dan niet verder verdaagd zal worden. — De Kreuzzeitung is woedend over een besluit, door eene dezer dagen te Hamburg gehouden bijeenkomst der nationale vereeniging genomen, strekkende om van de Pruissische regering de haar door deze vereeniging toegezonden gelden voor de Duitsche vloot terug te vorderen. Waarschijnlijk zal dit besluit een punt van discussie nitmaken ter algemeene vergadering van de nationale vereeniging, welke eerlang te Coburg zal worden gehouden.
FRANKFORT, 26 Sept. De president der bondsvergadering, de heer von Kübeck, die sedert eenige weken te Homburg heeft vertoefd, begeeft zich thans naar Weenen, om deel te nemen aan de besprekingen, bij het kabinet aldaar te houden over onderscheidene belangrijke quaestiën, waarmede de bondsvergadering zich na den afloop harer vacantie zal hebben bezig te houden. De beer von Kübeck wordt reeds in de eerste week der volgende maand hier terugverwacht, en de bondsvergadering zal den 9den Oct. hare werkzaamheden hervatten.
— Naar men verneemt, zal de landdag van.Hessen Darmstadt den lOden Oct. e. k., en die van Keur-Hessen<fegen het einde dierzelfde maand geopend worden. In beide ligchamen heeft de liberale partij bij de jongste verkiezingen eene overwegende meerderheid verkregen.
---

België.
BRUSSEL, 27 Sept. Gisteren had hier de plegtige uitreiking plaats der bekrooningen, aan de Belgische inzenders op de tentoonstelling te Londen toegekend. Deze plegtigheid, waarbij de minister van binnenlandsche zaken, de heer van den Peereboom, voorzat, werd bijgewoond door den hertog en de hertogin van Braband, den graaf van Vlaanderen, de ministers van buitenlandsche zaken eu van koophandel, enz. Voorts werden aan onderscheidene werklieden de hun van regeringswege toegekende medailles ter belooning van bekwaamheid en goed gedrag uitgereikt, ten deele door den hertog van Braband. Men verzekert, dat de kunstschilders Gallait en Leys tot den adelstand zullen worden verheven met den rang van baron, voor do waardige wijze, waarop zij de Belgische school terLondensche tentoonstelling hebben vertegenwoordigd. [De Brusselsche correspondent van de Kölnische Zeitung bevestigt dit laatste in de volgende bewoordingen: //Naar ik verneem, heeft de koning den Belgischen adelstand vereerd door de benoeming der twee groote kunstschilders Leys en Gallait tot baronnen".]
---


* 's GRAVENHAGE, 27 Sept. Heden had in het locaal van de sociëteit de Vereeniging plaats de zestiende algemeene vergadering van de Hollandsche Maatschappij van Landbouw, onder voorzitterschap van den heer W. C. M. Begram, van Gorinchem. De vergadering werd bijgewoond door 38 afdeelingen, uitbrengende 183 stemmen, en een groot aantal leden.
De voorzitter opent de vergadering met eene rede, waarin gewezen wordt op het belangrijke der bijeenkomst, nu de Maatschappij een nieuw vijfjarig tijdvak is ingetreden, en zij in magt en bloei is toegenomen, daar zy' een tal leden en afdeelingen telt, terwijl vele kiemen van verbetering van haar zijn uitgegaan. Hij bragt voorts hulde aan de uitmuntende wijze, waarop de leden hier ter stede ontvangen zijn.
De voorzitter deelt mede, dat o. a. ingekomen zijn een adres van de afdeeling Gouda over het wetsontwerp op het middelbaar onderwijs, waaromtrent het hoofdbestuur de vergadering bij de behandeling van punt II zal raadplegen, omdat het dit püut van hoog gewigt acht; 2°. een voorstel van den heer Halder, te Beverwijk, over het uitschrijven van eene prijsvraag omtrent de tongblaar en het klaauwzeer en de middelen tot genezing. Te behandelen bü punt IV.
In de eerste plaats werd door den voorzitter het verslag ter tafel gebragt van den staat der maatschappij, van de handelingen van het hoofdbestuur en der afdeelingen, sedert de, vorige algemeene vergadering. Dit zal worden gedrukt en rondgedeeld ° Uit dat verslag bleek, dat er thans 50 afdeelingen bestaan, waarvan 2 nieuwe, Wieringen en Sloterdijk; het aantal leden bedroeg, volgens de laatste opgave, 7204, das 361 meer dan in het jaar te voren. m vel'
De toestand der afdeelingen is, blijkens de verslagen, die meestal uitvoeng en naauwkeurig zijn, gunstig. In dit jBar i, echter door sommige afdeelingen geen verslag uitgebragt. De voorzitter spoort aan tot opzending van die stukken. In het algemeen verslag zal mededeeling worden gedaan van den min gunstigen loop, die de verzending van boter naar Londen heeft gehad; dien ten gevolge is die verzending gestaakt.
De rekening van het vorige en de begrooting van het volgende jaar werden door de afdeelingen Delft, Gouda en Haarlemmermeer onderzocht, goedgekeurd en vastgesteld. De rekening van 1863 en de begrooting voor 1864 zullen worden onderzocht door de afdeelingen Overflakkee en Goedereede, Medemblik en Sloterdljk.
Daarna werd behandeld het tweede rapport der commissie, aan welke opgedragen was te onderzoeken, in hoeverre de krachten dezer Maatschappij aan de instelling, bevordering of uitbreiding van landbouw-onderwijs in dezo provinciën zouden kunnen worden dienstbaar gemaakt.
Het hoofdbestuur stelt voor de beslissing over dit rapport te verdagen, met het oog op het ingediende wetsontwerp op het middelbaar onderwijs, waartegen de heer Bredins, namens de commissie, bezwaren inbrengt; zij wenscht beslissing omtrent het rapport, vooral voor zoover betreft de vijf eerste punten, betreffende de betere vorming van onderwijzers te platten lande, in het belang van den landbouw. Het plan der commissie tot oprigting eener landbouwschool, greep voorts niet direct in de regeling van het middelbaar onderwijs, want het geldt meer praktische landbouwoefening, in het belang van de kinderen van kleine landbouwers. De commissie wil niet dat deze school door de maatschappij worde opgerigt en onderhouden, maar dat zij dit plan aanmoedige en eene subsidie verleene van hoogstens ƒ6OO 's jaars. Wacht men op de wet op het middelbaar onderwijs, dan kan later juist bezwaar voor de verwezenlijking van dat denkbeeld ontstaan.
Na eene discussie, waaraan nog deelnemen de heeren Boeken, Amersfoort.die liever verbetering van de bestaande landbouw-inrigting wenscht benevens betere vorming van landbouwsters; de voorzitter, die deed uitkomen, dat het geene geldquaestie geldt, maar dat het hoofdbestuur vreesde concurrentie tusschen Rijks- en bijzonder landbouwonderwijs in het leven te roepen, en dat men liever moest trachten door doelmatige vertoogen eenigen invloed uit te oefenen op het voorstel van de Regering; en de heeren Snellen en Staring, die het verschil tusschen het regeringsplan en dat van de commissie doen uitkomen,! werd het praeadvies van het hoofdbestuur in stemming gebragt (in welk geval de commissie haar mindaat zal blijven behouden) en met 103 tegen 80 stemmen aangenomen. De commissie verklaart dat mandaat op nieuw op zich te nemen. Thans wordt behandeld het ontwerp-adres van de afdeeling Gouda, omtrent het wetsontwerp op het middelbaar onderwijs, houdende voornamenlijk bezwaren tegen het te strenge staatstoezigt op bijzondere inrigtingen van landbouw-onderwijs, de vereeniging van eene landbouw- en vee-artsenijschool, en het weinige dat de staat zou doen tot verbetering en uitbreiding van het landbouw onderwijs, ïn vergelijking van hetgeen particulieren reeds verrigt hebben en het gemis aan bepalingen omtrent meer praktische vorming. Ook zag men bezwaar in de vereischten, gesteld voor het verkrijgen van een diploma als huisonderwijzer. De afdeeling verzocht daarom dat het hoofdbestuur deze bezwaren aan de Tweede Kamer kenbaar maakte.
De vergadering besluit overeenkomstig het reglement, dit punt dadelijk in behandeling te nemen.
De heer Amersfoort wenscht in het adres opgenomen te zien, dat het vak van staathuishoudkunde aan de landbouwschool worde onderwezen. De heer Boeken meent, dat in het adres de landbouwkundige school te Groningen te gering wordt geschat. Ook vestigt hij de aandacht op de vorming voor den kolonialen landbouw, niet in het wetsontwerp opgenomen. De heer Snellen, namens de afdeeling Gouda, beantwoordt deze sprekers en vereenigt zich met de door hen gegeven wenken.
Wordt besloten het hoofdbestuur te magtigen een adres in te dienen, na de vernieuwde aanbieding van het wetsontwerp. Daarna is het voorstel behandeld van de afdeeling Hoorn en omstreken, in 1861 aangehoudsn: ,/De Hollandsche Maatschappij van Landbouw zal door het uitschrijven van prijsvragen, of op andere wijze, pogingen aanwenden tot het bekomen van één of meer leerboekjes over de landbouwkunde, geschikt voor de vatbaarheid der leerlingen op de scholen voor het lager onderwijs ten platten lande. Het hoofdbestuur looft als prijs eene gouden medaille uit, te verleenen in de volgende algemeene vergadering door eene commissie, te vormen door leden van vier afdeelingen en een lid van het hoofdbestuur."
Sommigen achten dit voorstel overbodig, omdat dergelijke boekjes bestaan; anderen meenen, dat de onderwijzers zich daarvan niet weten te bedienen. Dit laatste vindt tegenspraak. Nog anderen zouden liever eene geldelijke belooning dan eene medaille uitgereikt zien. Ten slotte is het voorstel van het hoofdbestuur met 98 tegen 80 stemmen aangenomen.
Door de afdeelingen en leden, werden voorts berigten medegedeeld over: de longziekte en gedane inentingen; de tongblaar en het klaauwzeer, door den heer Coster; de varkensziekte en de aangewende middelen daartegen; de proeven, genomen naar aanleiding van het verslag van de heeren Dr. van der Boon Mesch en von Baumhauer, uitgebragt ter algemeene vergadering van 1860. Hierbij wordt het voorstel van den heer Halder behandeld; in verband tot het tweede punt der mededeelingen wordt besloten, geene prijsvraag uit te schrijven, maar een advies over dit onderwerp te verzoeken, aan de maatschappij tot bevordering der veeartsenijkunde. Tegen, de afdeeling Velzen. De proeven met verschillende hulp- of kunstmesten. De mededeelingen zullen verder in het verslag worden opgenomen. Voorstel van de afdeeling Alphen en omstreken: a. Op de jaarlijksche algemeene tentoonstelling der Hollandsche maatschappij van landbouw zullen voortaan voor de voortreffelijkste fokdieren hoofdprijzen worden uitgeloofd, gelijk staande met het vijf- tot tienvoudig bedrag der tot dus ver gebruikelijke uitlovingen, met dien verstande, dat deze prijzen beurtelings, en wel om het andere jaar, voor iedere veesoort worden toegekend; het eene jaar voor paarden en schapen, het jaar voor hooinvee en varkens. Deze prijzen zullen altoos drie jaren van te voren worden uitgeschreven.
b. Het programma van elke algemeene tentoonstelling zal worden I ontworpen door eene commissie van vijf leden, telken jare te benoemen uit de leden der maatschappij, door vijf afdeelingen daartoe bij eenen vastgestelden. rooster aan te wijzen. Dat programma zal door de commissie worden vastgesteld, nadat het zal zijn goedgekeurd door bet hoofdbestuur, en door het hoofdbestuur aan de afdeelingen worden toegezonden vóór den 1 Januarij van het jaar, waarin de tentoonstelling zal gehouden worden. Het afwijzend prae-advies van het hoofdbestuur wordt, nadat het voorstel door de afdeeling Alphen gewijzigd is, na breedvoerige discussie met 159 tegen 18 stemmen aangenomen. Het voorstel van de afdeeling de Beijerlanden en Slrijen: I°. voor de provinciën Noord- en Zuid-Holland een kundig veearts te benoemen, welke bij het ontstaan van onbekende of snel uitbrekende ziekten onder den veestapel, waar de ziekte zich heeft voorgedaan, verpligt is zich kosteloos derwaarts te begeven, ten einde met den aldaar aanwezigen veearts te consulteren. 2°. Den zoodanigen uit de kas der maatschappij te salariëren, met vergoeding van reis- en verblijfkosten, naar een daarvoor vast te stellen tarief.
Na discussie wordt het afwijzend praeadvies aangenomen. Eindelijk komt in behandeling het afwijzend praeadvies over het voorstel van de afdeeling Sloten : „Bij de algemeene vergaderingen en tentoonstsllingen de voorkeur te geven aan plattelandsgemeenten, bijaldien uitnoodigingen van deze, zoowel als van steden, bij het hoofdbestuur mogten ontvangen zijn".Het voorstel wordt ingetrokken. Eindelijk is het voorstal van het hoofdbestuur: „Dat de afdeelingen zullen worden uitgenoodigd, om hetzij door eigen bemoeijenis, rfgtstreeks, hetzij door het uitlokken van de vorming van commissiën van belangstellenden in iedere gemeente, te weeg te brengen, dat tusschen de verschillende landeigenaren de noodige overeenstemming tot stand kome, ten einde van de gelegenheid tot het afkoopen der tiendpligtigheid, zoodra zij zich voordoet, algemeen gebruik worde gemaakt", zonder stemming aangenomen, even als het voorstel tot het aannemen van leden van verdiensten, zijnde de heeren Weschoniakoff, oppcr-direeteur van het departement van landbouw in Rusland, en George Grove, secretaris der vereeniging voor de tentoonstelling in het kristallen paleis te Londen.
Werd bepaald dat de zeventiende algemeene vergadering in 1863 :e Haarlem zal plaats hebben.
Er waren aanvragen van die afdeeling en van Haarlemmermeer ingekomen. Deze laatste afdeeling belooft thans ook hare ondersteuning.
Benoemd worden: cl. Tot een voorzitter uit Noord-Holland (in de plaats van den heer W. C. M. Begram), Jhr. Mr. C. van Poreest, op den huize Uijenbnrg hij Heüo, met 79 stemmen. Op de heeren Jhr. Mr. K. Hoeufft van Velzen waren 72, en op den heer Heshuijsen 6 stemmen uitgebragt. b. Tot een lid uit Noord- Holland (ter vervanging van Jhr. G. F. van Tets) den heer Mr. J. P. Amersfoort, te Haarlemmermeer, met 99 stemmen. Op de heeren S. de Clercq en v. Reenen waren uitgebragt 58 en 4 stemmen, c. Tot secretaris (ter vervanging van Jhr. Mr. D. R. Gevers Deynoot) werd die heer herbenoemd, evenals d. Tot penningmeester de heer 11. A. Crommelin, te Haarlem, die met acclamatie zijn herkozen.
De heer Veeckens dankt den voorzitter, die thans aftreedt, voor de vele diensten aan de maatschappij, ook bij de leiding der vergaderingen, bewezen.
— Z.Exc. generaal Schimpf, opperbevelhebber van het leger in Oost-Indië, is gisteren avond alhier aangekomen.
---

Beroepingen en Promotiën.
Door den breeden kerkeraad der Ned. Herv. gemeente te Harlingen is opgemaakt het volgende twaalftal ter voorziening in de vacature, te ontstaan door het aanstaande vertrek van Ds. Koopmans van Boekeren naar Leiden: Beekman te Joure; Jnngius te Drempt, Barenburg te Meerkerk; Molenkamp te Rensdorp; Haverschmidt te Foudgnm en Raard; Steen te Delden; Knappert te Avenhorn; van Duyl te Broek in Waterland; Wiarda te Mastenbroek; Terpstra te Zaandijk; Worst te Epe en de Bruin te Noorden.
Het provinciaal kerkbestuur van Gelderland, handelende overeenkomstig de aanschrijving van de algemeene synodale commissie der Ned. Herv. kerk, heeft den 17 dezer aan den heer J. F. Margadant, op zijn daartoe gedaan verzoek, eervol ontslag verleend nit zijne betrekking van predikant bij de Hervormde gemeente te Roosendaal (Gelderland).
Gisteren promoveerden te Utrecht tot doctor in de geneeskunde de heer J. Vroesom de Haan Jr , van Rotterdam, na verdediging van een proefschrift, bevattende naar den invloed van den leeftijd op de gezigtsscherpte," en de heer E. Lindeboom, van Dalfsen, na verdediging van een proefschrift A-Over de eigenwarmte in de koorts.
---

BRUSSEL, 27 September ('s avonds).
De koning is heden middag weder in deze hoofdstad aangekomen en heeft op het paleis onderscheidene personen ton gehoore ontvangen. Te 3 ure is Z. M. naar h6t kasteel van Laeken teruggekeerd.
---

HAVRE, 27 September.
Katoen. Afgedaan 800 b. Men noteert Bas Louisiana fr. 332, tres bas dito fr. 315 en Tinnevelly fr. 220. — Koffij goed gestemd. Suikeb vast.
---

TEXEL, Heden 28 September.
Binnengek. WfUiam & Jane, Wright, Sunderland. - Twenthe (st.), Huil. - Maerke Ëin, Hangeland, Drammen. — Gisteren nog; Ceres' Emmerson, Sunderland. - CamUla, Berg, Frederikstad.
---


WT Verzoeke alle brieven te adresseren aan de Directie of Redactie van het Blad.
---

Tweede Editie (Zondag-Avond.) BUITENLAND. Frankrijk.
PARIJS, 26 Sept. De indruk der door den Moniteur medegedeelde documenten was alhier zeer groot en over het algemeen laat de drukpers er zich gunstig over uit.
— De heer de Lavalette wordt Dingsdag of Woensdag alhier Terwacht.
— Uit Rome wordt gemeld, dat de pauselijke regering waarschijnlijk de onderhandelingen zal hervatten, die tusschen den kardinaal Antonelli en graaf Cavour zijn begonnen.
— De heer Vacca, vice-president van den senaat te Turijn, is alhier aangekomen; men hecht aan deze komst groot gewigt. — Mazzini, die zich te Londen bevindt, heeft eene petitie aan graaf Russell gezonden, waarin van de Engelsche regering wordt verzocht, bij keizer Napoleon de ontruiming van Rome te willen bewerken.
-- De heer Benedetti heeft in last om aan prinses Pia een bruidsgeschenk van den keizer te overhandigen, bestaande in een diadeem van diamanten. De keizerin zal haar een garnituur van smaragden en een japon van Valenciennes kant, dat 50,000 francs kost, schenken.
— Men spreekt bij gerucht van een plan, dat de heer Pould zou in staat stellen de conversie der 3 pCt. rente door aflossing van het restant der 4% pCt. te voltooijen. Doch, volgens de haussiers, zal de rente eerst tot 71 pCt. moeten stijgen. — Onder de nieuw te benoemen senateurs worden ook de heoren Chaix d'Est-Ange en Sainte Beuve genoemd. — Volgens la France zijn er berigten uit Saigon ontvangen, waarbij wordt gemeld, dat de regering van Hue de bemiddeling van Frankrijk heeft verzocht in het conflict met de rebellen van Tonking.
---

BINNENLAND. Officiele Berlgten.
Z. M. heeft benoemd tot ontvanger der directe belastingen en accijnsen te Numansdorp ca. den heer E. G. van Dam, thans in dezelfde betrekking te Zuidland; en tot ontvanger der directe belastingen en accijnsen te Ooltgensplaat den heer L. A. H. Crommelin, thans ontvanger der directe belastingen, in- en uitgaande regten en accijnsen te Reusel c. a.
De heer Dr. L. Robbe, door Z. M. den Koning benoemd tot inspecteur van het lager onderwijs in Limburg, is, bij beschikking van den Minister van Binnenlandsche Zaken van den 26sten dezer, met het einde dezer maand eervol ontslagen als rector van het gymnasium te Boxmeer.
Te rekenen van den 15 October aanstaande, wordt de prijs van een enkel berigt van 's Gravenhage naar Londen gebragt op ƒ 1.90 en naar de overige plaatsen in Groot-Brittannië en lerland op ƒ2.50.
Nopens eene vermindering van het bestaande tarief voor het verkeer met Groot-Brittanie over Ostende, zijn aan de Rijks-telegraaphkantoren nadere inlichtingen te bekomen.
Rjjkstolegraaphkantoren zijn geopend te Hettstadt, Schroda en Wrenschen, in Pruissen, en te Ouzoundjova in Turkije, dit laatste echter slechts voor den duur der jaarmarkt; terwijl spoorwegdiensttelegraaphkantoren te Camen in Pruissen, en voorts onder beparkende bepalingen te Guntershausen, Gensingen, Wabern, Borken, Zimmersrode, Treysa, Nenstadt, Kirchhain, Tronhausen, Lollar, Lange-Göns, Butzbach, Nauheim, Prtedberg, Nieder-Wüllstadt, Gross-Karben, Wilbel en Bonames, langs den Main-Weser-spoorweg, in dienst zijn gesteld. De kantoren te Langen Schwalbach en Mi3droy zijn, en die te Ems, Salzbrunn, Rippoldsau, Petersthol en Badenweiler wordea met den 30sten dezer weder voor de dienst gesloten.
Bij het Ministerie van Binnenlandsche Zaken is ontvangen eene, kennisgeving van wege de Spaansche regering, dat de invoer of verkoop van elk eenvoudig of zaamgesteld geneesmiddel, hetwelk niet bepaaldelijk genoemd is in het tarief der douanen, verboden is. Om zulk een geneesmiddel in dat door den Minister vau Binnenlandsche Zaken goed te keuren tarief te doen opnemen, moet de aanvraag daartoe geschieden door eenen hoogleeraar in de geneeskunde of pharmacie, met opgave der bestanddeelen van het vreemd geneesmiddel. Om op die aanvrage te beschikken moet het oordeel der koninklijke akademie van geneeskunde te Madrid én van den gezondheidsraad gevraagd worden.
---

AMSTERDAM, 28 September.
Sterkte van het état-major, aan boord van Zr. Ms. transportschip Helder, als: in de vaste rolle: J. H. Binkes, kapt.-luit. ter zee, commandant; W. Ensdie, luit. ter zee le kl., le officier; P. E. Tegelberg, H. L. Kónig, M. Bervoets, luits. ter zee 2e kl.; J. D. Boecke, officier van gez. 3e kl.; E. Canneman, officier van administratie; J. C. Coeland, scheepsklerk. In de bovenrolle: T.J.C, van Thiel, M. C. de Kanter, J. B. Everwijn, W. T. de Bruin Kops, luits. ter zee le kl., le officieren; H. M. van der Wijck, C. H. de Goeje, C. W. A. D. Steup, A. D. J. Groenewegen^ C. Hoffman, A. A. Esehcr, J. C. Sprenger, J. R. van Eek, adelborsten le klasse.
Volgens berigt uit Nieuwediep, geven de wellen, die in het nieuwe drooge dok zich op verschillende plaatsen éen doortogt hebben gebaand, zoo veel water, dat men niet bij magte is het leeg te pompen; men zal dus zeer waarschijnlijk den naauwelijks weggebroken dam weder voor het dok moetea kruijen.
Eergisteren heeft Dr. W. Koster, nieuw benoemd hoogleeraar in de geneeskunde aan de hoogeschool te Utrecht, zijne betrekking met het houden eener rede in de Hollandsche taal, in het groot auditorium, over het gewigt der beoefening van de pathologische en anatomische wetenschappen, aanvaard.
Volgens de Stoompost is de vervaardiging van het kolossale beeld, bestemd ter bekrooning van den koepel van het in aanbouw zijnde paleis voor volksvlijt, niet aan den heer beeldhouwer Jacquet te Brussel, maar aan den heer Schutz te Zeist opgedragen. Ook zal het niet van ijzer, maar van zink gegoten worden.
---

Stadsnieuws.
Woensdag den lsten October 's namiddags te I ure zal het nieuwe gebouw voor hooger onderwijs bij de doorluchtige school (de voormalige Groote Doelen) plegtig worden ingewijd door den president-curator Mr. H. J. Koenen, die bij deze gelegenheid eeDe redevoering in de Hollandsche taal zal houden. Voorts zullen de nieuwbenoemde hoogleeraren, de heeren A. C. EDgelbregt, J. Th. Buys en T. M. C. Asser, achtereenvolgend op Maandag 6, 13 en 20 October e. k., des namiddags te 1 ure, in de groote gehoorzaal van het athenaeum, hunne inaugurele oratiën houden.
Gisteren namiddag is op de Looijersgracht een Sjarig knaapje iv het water gevallen en verdronken.
---

DANTZIG, 26 September.
Granen. Aan de markt van heden heerschte meer kooplust voor Tarwe, doch slechts 130 last vonden tot onveranderde prijzen nemers. Men betaalde voor 123 fl? nieuw ƒ486, 133 ffi fija bont oude ƒ 570. Rogge op prijs gehouden, 125 „ ƒ354. Witte Erwten ƒ330.
---

HAMBURG, 27 September.
Granen. Tarwe m loco stil, op levering onveranderd. Rogge in loco stil, van Koningsbergen 80 ffi per voorjaar tot 75 % rtb. wel te plaatsen. — Raapolie per Oct. 31 mb. 8 a 6 sch.; rer Mei 29 mb. 12 sch. — Koffij blijft goed gestemd. Omzet ca. 2000 b. — Zink. Afgedaan 2000 ctr. in loco tot 12 mb. 2 sch. en 1000 ctr. per Nov -Dcc tot 12 mb. 3 sch.
---

FRANKFORT, 27
September ('s avonds). In deEffecten-Societeit was de stemming zeer vast; op den slotconrs der Fr. Rente 70.10; 5 % Nat. Met. 64%; Oost. Bank-Actiën 745- Oost. Cred.-Actiën 20354, 203; Loten 1860 72%. Er ging zeer veel om.
---

LAATSTEBERIGTEN. PARIJS, 27 September.
De Patrie gelooft te weten, dat de koningin van Engeland in eene in Duitsehland gehouden familieraad, heeft besloten afstand te doen van den troon; dit zou geschieden dadelijk na het huwelijk van den prins van Wallis. — De Presse berigt uit Mexico van 28 Aug., dat generaal Doblado, na de Mexicaansche krijgsmagt te hebben geïnspecteerd, verklaard heeft, dat men moet onderhandelen. Juarez volhardt echter in zijn tegenstand.
---

TURIJN, 27 September.
Heden heeft er groot concert op het kasteel plaats gehad; er was eene groote menigte tegenwoordig; de illuminatie was prachtig. De koninklijke familie werd zeer toegejuicht. Morgen zullen de koningin en de koninklijke prinsen de koningin van Spanje naar Genua vergezellen. — De Italië berigt, dat behalve de heer Conforti ook generaal Durando zijn ontslag zal nemen. De heer Ratazzi zal de portefeuille van buitenlandsche zaken op zich nemen en tevens president van het ministerie zijn. — Het huwelijk van prinses Pia is in de koninklijke kapel gesloten. De koning van Portugal was vertegenwoordigd door den prins van Carignan. De aartsbisschop van Genua en de bisschoppen van Pinerolo, Biello Cremona vervulden de plegtigheid. De koning, de koninklijke familie, prins Napoleon en de prinsessen Clotilde en Mathilde waren daarbij aanwezig. Heden heeft er groot feest aan het hof plaats. — De heer Nigra zal waarschijnlijk naar St. Petersburg en de heer de Villamarina naar Parijs worden gezonden. — De Movimento bevat een brief van Garibaldi, logenstraffende het berigt, als zou hij een brief van een afgezant van Mazzini hebben ontvangen, alsmede de mededeeling der Patrie, als zou Dr. Partridge hem £ 5000 hebben overgebragt. — Rente 71.95.
---

SEMLLN, 27 September.
Heden is de Engelsche gezant te Constantinopel, sir Henry Bnlwer, aan boord van een Oostenrijksch stoomschip alhier aangekomen. Hij werd door de consuls van Engeland en Oostenrijk ontvangen en begeeft zich aan boord der Oostenrijksche oorlogsstoomboot Albreclit naar Belgrado.
---

PER TELEGRAAPH. NEW-YORK, 16 September.
(Reuters office.) De Zuidelijken werden den 14den van Munfordsville, in Kentucky, met groote verliezen teruggeslagen. Den lOden hebben zij de Noordelijken, tusschen Fayette en Ganley, in Westelijk Virginie, aangevallen, en noodzaakten hen terug te trekken. Ripley, van Virginie, heeft in het Zuid-congres een wetsontwerp ingediend, strekkende om het verkrijgen van kaperbrieven te vergemakkelijken. De heeren Mason en Slidell zullen uit Europa worden teruggeroepen.
---

NEW-YORK, 18 September.
(Reuters office.) De bondstrospen hebben de Zuidelijken den 15den nagezet, op welken dag bij Sharpsburg een veldslag werd geleverd tusschen Mac Clellan en Lee. Den 17den werd de slag door de Zuidelijken hernieuwd, die door Jackson waren versterkt. De Zuidelijken, in den flanc door de bondstroepen aangetast, werden geslagen. Een Zuidelijk generaal en een gedeelte zijner divisie werden gevangen genomen. 15,000 gevangenen en 6 stukkeu vielen in handen der bondstroepen. Het resultaat was ter gunste der bondstroepen, doch er is nog een andere veldslag noodzakelijk, om definitief uit te maken aan welke zijde de overwinning verbleef. De Zuidelijke kolonel Miles heeft zich den 14den met 6000 man te Harpers Ferry overgegeven.
---

