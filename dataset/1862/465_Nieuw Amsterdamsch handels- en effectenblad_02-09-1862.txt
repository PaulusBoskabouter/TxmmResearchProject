
fT Verzoeke alle brieven te adresseren aan ac Directie of Redactie van het Blad.
---

Politiek Overzigt.
AMSTERDAM, Maandag 1 September. De onverwachte tijding der gevangenneming van Garibaldi heeft natuurlijk algemeen grooten indruk gemaakt. Na zoo vele onbehendigheden van hen, die met zijne vervolging waren belast, Was het naauwelijks to gelooven, dat er zulk eene spoedige oplossing zou plaats hebben en waarschijnlijk is het aan de verwonding van den generaal toe te schrijven, dat men hem heeft kunnen gevangen nemen. De Italiaansche regering heeft thans krachtig gehandeld; het heeft den man, aan welken Victor Emmanuel voor «en groot gedeelte zijn rijk te danken heeft, bestreden, gewond en gevangen genomen; zij heeft hare populariteit gewaagd om aan Frankrijk te gehoorzamen. Wat zal nu de beloouing zijn voor die gehoorzaamheid? Het gevoelen der Fransche bladen in dit opzigt is vrij uiteenloopend. De half-officiële organen zijn in hunne beoordeeling omtrent de jongste gebeurtenissen in Italië, gelijk men dit van deze bladen kan verwachten. Allen vereeren den gevallen held Garibaldi, maar verheugen zich over het] feit zelf. Trouwens, van hun standpunt uit, gelooven zij daarin het geheele treurige co-incident le zien weggeruimd, met alle oorzaken en gevolgen, die het vroeger status quo, dat is de zuivere politieke quaestie, zouden hebben kunnen benadeelen. Zij gelooven dus de zaak op het oude diplomatische standpunt volkomen weder teruggebragt. Wij verrijzen in dit opzigt onder anderen naar de beschouwingen en redeneringen van La France en La Patrie onder „Frankrijk." Van de overige bladen releveren wij voor heden slechts als het belangrijkste het gevoelen van de Opinion Nationale en le Temps. °e eerstgenoemde, het orgaan van prins Napoleon, uit de volgende Veelbeteekenende woorden over de geschiedenis van den dag: „De arrestatie van Garibaldi neemt de gronden van militaire eer weg, *aarmede de Fransche regering de bezetting van Rome tracht té Regtvaardigen. „Indien Victor Emmanuel Garibaldi onschadelijk heeft kunnen maken, zal hij ook den paus kunnen beschermen. De politieke quaestie hlijft nu alleen over, en nu, nadat de koning van Italië zegerijk de proef heeft doorstaan, kan hij van keizer Napoleon nog krachtdadiger Verlangen, dat alle voogdijschap, alle interventie in ds binnenlandsche aangelegenheden van Italië ophoude. *Men heeft, dus vervolgt het blad, van Victor Emmanuel verlangd een bewijs van zijne magt te leveren. Welnu, dit bewijs heeft hij geleverd, en de keizerlijke regering, nadat zij de geestelijke onafhankelijkheid van den paus heeft verzekerd, zal van bare onvruchtbare nuttelooze post worden afgelost, waarop zij in Rome sedert 13 jaren wacht houdt, zonder het geringste doel te hebben kunnen bereiken. Victor Emmanuel heeft het bewijs geleverd, dat men van hem heeft verlangd. In de toekomst is het de Fransche regering, die voor de openbare meening zal te regt staan." Van een ander gezigtspunt beschouwt de heer Nefftzer in den Temps den val van Garibaldi. „De oppervlakkige lieden alleen bullen het incident van Aspremonte als eene oplossing beschouwen. De gevangenneming van Garibaldi maakt in wezenlijkheid aan niets ecu einde. Zij is alleen een co-incident in de quaestie. De Italipan«che regering verandert eenigermate de moeijelijkheden der positie, doch zij ontzenuwt die niet. Garibaldi de gevangene is voor haar «ene even groote verlegenheid als Garibaldi de insurgent. Te gelooven, dat te Aspremonte iets opgelost is, ware den geneesheer navolgen, die werking met oorzaak verwart. Na als voor Aspremonte blijft de Romeinsche quaestie de ziekte, waaraan Italië lijdt, en alleen de Fransche regering kan haar genezen. Aspremonte zal voor Italië geen gevolg hebben, als Frankrijk daarin een beweegreden ziet om de Romeinsche quaestie te verdagen." Van daar dan ook de juistheid der vroeger geuite bewoordingen, dat Frankrijks staatkunde thans voor de openbare opinie te 'egt staat. Trouwens heeft Napoleon kort geleden nog ten aanzien van Europa gezegd, dat de Fransche wapenen niet kunnen wijken voor eeneinterventie, vooreene bedreiging van Garibaldi, maar bij monde van de heeren Thouvenel en Billault verklaard, dat hij gereed Ware zijne troepen uit Rome terug te trekken, indien de regerino- Van Victor Emmanuel, door het onderdrukken der Garibaldiaan" sche beweging, het bewijs leverde kracht genoeg te bezitten, om den paus in Rome te beschermen. Welnu, zal keizer Napoleon dit woord gestand doen? Zal het kabinet van St. James zich deze woorden herinneren ? Zal het thans zwijgen, of aandringen, dat Napoleon het gesprokene verwezenlijke? Indien de Britsche regering aan de openbare meening in haar land gehoor geeft, reeds door drie der voornaamste Londensche bladen uitgedrukt (zie telegrammen), dan zal het ongstwijfeld het laatste doen. Maar wanneer dit gebeurt, wat zullen er de gevolgen van zijn?... Gelijk wij zoo herhaaldelijk beweerden, keizer Napoleon zal Rome niet verlaten, alvorens een ander punt in of bij Italië te hebben gevonden, om zijn invloed op dat land te behouden. De tijd echter moet leeren of wij wel gezien hebben, toen wij van den aanvang af beweerden, dat de nevenbedoelingen van Napoleon opzettelijk het status quo in Italië hebben onderhouden. Dat intussehen met den val van Garibaldi het co-incident niet geheel is weggeruimd, kan, naar onze meening, reeds ten duidelijkste blijken uit de telegrammen, die wij heden mededeelen en Waaruit volgt, dat met Garibaldi, niet ook de geest gevangen is genomen. Die berigten toch spreken niet alleen van demonstratiën in verschillende plaatsen, maar, hetgeen meer zegt, van het voortduren van den staat van beleg voor geheel Napels en Sicilië. Nog eene opmerking voor heden ten slotte. Wanneer de Patrie den val van Garibaldi als mensch en held beklaagt, maar het betreurt, dat die man zich tot een werktuig heeft verlaagd in de handen van Maïzini, dan moeten wij volmondig verklaren dat dit slechts een masker is, waarachter de Fransche politiek zich tracht te verbergen. Garibaldi heeft voor goed bewijzen gegeven, met de republiek reeds lang te hebben gebroken. Een eenig Italië onder Victor Emmanuelwas het doel van zijn streven, was zijn aureool! Ook de Kölnische Zeitung van heden wijdt haar leading-artikcl aan de groote gebeurtenis, de nederlaag van Garibaldi, en komt tot het resultaat dat, hoe zeer keizer Napoleon ook vasthoudt aac de bezetting van Rome, als waardoor hij op den duur „Pius IX en Victor Emmanuel, ultramontanen en liberalen kan laten hopen en vreezen en zich zelven als den scheidsregter over Europa kan doen beschouwen", er toch spoedig eene beslissing tusschen zijne van meening verschillende raadslieden moet komen, en dat welligt de mislukte onderneming van Garibaldi eene impulsie tol oplossing der Romeinsche quaestie zal hebben gegeven. „Voor hem zelven, den zwaar verwonden en naar ligchaam en geest lijdenden man", aldus besluit het blad, „kaD intussehen zijne leus: Rome of de dood! nog vervuld worden". De geschiedenis zal van hem gewagen, dat hij geen staatsman was, dat hem eene hoogere beschaving ontbrak en dat zijne staatkundige en godsdienstige meeniugen zeer weinig steekhoudend mogten zijn, maar dat hij een braaf zwaardvoerder, een eerlijk gemoed was, die zijn vaderland redelijk en met zelfopoffering beminde. In hem was het geweten van Italië verpersoonlijkt!" Eene in ons vorig nommer opgenomen dépêche uit Constantinopel meldt dat, Cettinje door de Turksche troepen van nabij ingesloten zijnde, vorst Nikolaas en zijn vader Mirko, naar Oostenrijk gevlugt zijn, na de stad te hebben in brand gestoken. Dit berigt komt ons voor, wel nadere bevestiging te vereischen.
---

SLECHTS ÉÉN DAG DE WAARHEID TE SPREKEN.
(Tweede vervolg.) — Mr. Morris, gij beleedigt mij! — Miss Robinson, dat was mijne bedoeling niet. Maar gij Vroegt mij naar mijne meeniDg, en ik zeide u die naar waarheid. — Gy hebt gezegd, dat ik te lijvig, te bont opgeschikt en eene oude kamenier ben? — Ja, ik moet het bekennen, zoo iets heb ik gezegd. — Gij zijt een onbeschaamde, domme kerel! riep de dame vertoornd uit, en snelde voort. — Daar nu! sprak Joseph tot zich zelven, alweder eene vijandin !.... en alleen omdat ik hare vragen naar waarheid beantwoord heb; en dat nog wel Heleno Lyles kamenier, die ik om alles tor wereld niet had willen beleedigen. Om alles ter wereld? Hm, het is goed dat ik dit niet overluid gezegd heb, want het ware eene logen. Niet om alles ter wereld zou ik geschroomd hebben, haar te beleedigen, maar dan toch wel om zulk eene kleinigheid als nu de aanleiding is geweest. O die onzalige gewoonte, om steeds eene onwaarheid te spreken! Wanneer wij niet anderen beliegen, beliegen wij ons zelven, en wel geheel onnoodig. Maar de drommel hale dat eeuwige waarheid spreken! Het zal mij nog zóó in de klem brengen, dat ik er mij niet meer kan uitredden. God gave, dat geen mensch in de eerste acht dagen eenige vraag of opmerking tot mij rigtte! Zoo al peinzende, bereikte Joseph den met groote spiegelglazen versierden winkel van zijne patronen, de heeren Black, Brown, Green & White, handelaren in kleedir.gstoffen. Middelerwijl liep de beleedigde kamenier naar alle haar in Little Britain bekende lieden, om zich over den geleden hoon te beklagen, — Is dat niet hoogst zonderling van dien onbeschaamden jonger, van dien Morris, uit den winkel van Black? sprak zij tegen de kleine modiste, miss Elise Bell, de eerste persoon, die zij ontmoette. Ik was van daag daar in den winkel, om voor miss Lyle eene bestelling te doen, en toen ik er uit kwam, ontmoette ik op straat dien Morris, die zich regt afschuwelijk jegens mij gedroeg. —- Dat is onmogelijk, miss Robinson! Morris is immers altijd een zoo bedeesd jongman! was het antwoord. — Bedeesd of niet, hij heeft mij grof beleedigd en scheen erg dronken te wezen. — Och kom! hy drinkt nooit, en dat zoo vroeg in don ochtend! — Nn, dan was hij niet wel bij zijne zinnen 1 riep de kamer.
juffer, rood van ergernis. — Maar waardoor heeft hij u dan beleedigd? wat heeft hij toch wel gezegd of gedaan? — Dat kunt gij gemakkelijk begrijpen, miss Bell! antwoordde de vertoornde kamenier, en verliet in allerijl den winkel, daar zij geene roeping gevoelde, om de door Joseph geuite eenvoudige waarheden tot haar eigen nadeel te herhalen. Verbaasd over de in deze woorden opgesloten beschuldiging, dat de jonge man den slechten smaak had gehad, om bij de oude coquette kamerjuffer eene liefdesverklaring af te leggen, bleef de jeugdige modiste eenige oogenblikken in gepeins staan. — Hij moet inderdaad niet bij zijne zinnen geweest zijn! zeide zij eindelijk en ging weder aan haar werk. Dit gesprek werd, met eenige variatien, op verschillende plaatsen herhaald, zoodat na nog geen twee uren in Little Britain het gerucht in omloop was, dat de jonge Morris niet regt wel in het hoofd was. Intussehen trad Joseph den fraaijen winkel van zijne patronen binnen. — Mr. Morris, zeide de tweede compagnon, Mr. Brown, terwijl hij hem naderde, gij komt een weinig laat, maar ik wil u dit niet verwijten, daar gij anders steeds zoo stipt op uw tijd zijt. Laat deze zijden stoffen hier zorgvuldig inpakken, want zij moeten nog heden avond naar miss Lyle worden gezonden, daar deze dame er onderscheidene stukken uit wil kiezen. Bijzonder aangenaam zou het mij zijn, wanneer gij zelf met het pakje naar haar wildet gaan. Dit is wel is waar eigenlijk niet uw werk, maar wy'kunnen deze kostbare stoffen niet aar. onzen nieuwen leerling toevertrouwen. Buitendien ware het eene bijzondere attentie voor deze dame, die eene onzer beste klanten is. Gij zoudt mij derhalve een groot genoegen doen, wanneer gij u daarmede wildet belasten. — Met het grootste genoegen wil ik dat doen, antwoordde Joseph, terwijl op zijn gelaat de vreugde was te lezen, dat hij nu eens eindelijk een antwoord had kunnen geven, dat waar en te gelijk beleefd was; want de vrees had hem reeds bekropen, dat hij niet meer den mond zou kunnen openen', zonder iemand te beleedigsn en zich vijandschap op den hals te halen. — Dat kan men u aanzien; gij zijt steeds voorkomend en bereidwilllig, hernam Mr. Brown. Maar weet gij, ik geloof, dat miss ILyle gaarne ziet, dat gij u naar hare villa begeeft, want ik heb reeds opgemerkt dat, wanneer zij in onzen winkel komt, zij altijd slechts door u wil geholpen zgn; en wanneer een van ons oude] mannen nadert, om haar onzen eerbied te betuigen, dan trekt zij een verdrietig gezigt, vindt in geen stuk goed meer behagen, en verlaat in den regel dad.lijk den winkel. Ja, het is wel gelukkig, 25 jaar oud te zijn en mooi bruin haar te hebben! voegde Mr. Brown er hij, terwijl hij zich met de hand over den van kaalheid blinkcnden schedel streek. Met de bescheidenheid van een onbedorven jongman blozende, antwoordde Joseph, volgons de waarheid: — Ja, dat is wel gelukkig! Zyn patroon keek hem aan, over dit openhartig antwoord eenigzins verwonderd, en dacht: Die ingebeelde jonge gek! Zou hij dan ook zoo ijdel wezen, als al de anderen? Maar neen; hij bloosde immers over mijne opmerking, dat eene „jeugdige erfgename hem bijzondere oplettendheid schonk. Ik moet hem verkeerd verstaan hebben. Ik heb u ook nog iets anders mede te deelen, Morris, vervolgde hij overluid; maar denk er wel aan, dat het nog een geheim is- Volg mij! De jongman trad met zijn patroon een zijvertrekje binnen, waarop deze hernam: Ik kan mij het genoegen niet ontzeggen, de eerste te zijn, die u dat geheim mededeelt; en daar ik mij heden nog naar Paisley moet begeven, om inkoopen te doen, zoo zou zich geene andere gelegenheid daartoe opdoen. Josephs nieuwsgierigheid was in den hoogsten graad geprikkeld. Mr. Brown keek nogmaals om zich heen en de deur uit, 01 er ook iemand in de nabijheid was, die hem kon hooren, en sPrak toen: ? ' Verleden Zaturdag avond waren wij, mijne compagnons en lk> aan een regt smakelijk klein souper bijeen, en wel in den " nëel en braadspit"... eene wonderlijke benaming vooreen logement, niet waar? T *"" Ja, dat is wel eene wonderlijke zamenvoeging, antwoordde En toch niet zoo geheel ongepast, merkte Mr. Brown aan; want als mijne keukenmeid mij altijd zulke geurige en wel toebereide beefsteaks en cotelettes opdis;hte, als wij daar te eten kregen, zou ik haar wel een „engel aan het braadspit", willen roemen! Ha, ha, ha! dat is een goede inval al is hij van mij zelven niet waar? Niet bijzonder, antwoordde de waarheidspreker. — Wat meent hij? dacht Mr. Brown; ik versta hem ran daag niet.... zijn gedrag is zeer zonderling. Daar hem intussehen het mede te deelen geheim te veel belang inboezemde, om zich met andere zaken in te laten, sloeg hij niet verder acht op Josephs antwoord, en vervolgde; — Nn, zoo als ik zeide, wij zaten zeer genoegelijk in een afzonderlijk vertrek van den „Engel en braadspit" aan het souper, toen ons gesprek op u viel Uw goed beleid en trouw, uwbevallig voorkomen, dat inzonderheid de dames aanlokt, en.... en in één woord, wy kwamen overeen, dat het billijk zon zijn, u als compagnon in onze affaire op te nemen en u een behoorlijk aandeel in de winsten te verleenen. —O, Mr. Brown! was het eenige, wat de jongman in eene koortsachtige opwelling van dankbaarheid en verrukking kon antwoorden. Hij had zich steeds, als het hoogste doeleind van zijn streven, voorgesteld, na jaren lange trouwe dienstbetoon en na besparing van een behoorlijk sommetje geld, eens in de firma als compagnon te mogen optreden; maar thans reeds, zonder kapitaal, en slechts ter wille zijner persoonlijke verdiensten, daarin opgenomen te worden, dat was iets, wat hij zelfs in zijne stoutste droomen nooit voor mogelijk had kunnen houden. — Stil, stil! riep de patroon; niet zoo luid! men zou u kunnen hooren, en de zaak mag thans nog niet bekend worden; het blijft nog geheim onder ons. Maar ik zie dat de winkel vol volk is; wij moeten dus ons gesprek afbreken. Doch nog iets! Black wil zich uit de affaire terugtrekken, en dan zal ik de oudste compagnon zijn. — Ik feliciteer u. — Ja> gÜ moogt ook wel u zelven feliciteren, want ik hoop een vriendelijker chof te zijn, dan het tegenwoordig, een weinig tyranniek hoofd der firma. In elk geval echter zal onze firma, van den lsten Mei eerstkomende af, Brown, Green, White & Morris heeten, ten minste wanneer gij niets daartegen hebt in te brengen. — O, Mr. Brown! mijn hart...---— Ja ja, ik weet al wat gij zeggen wilt. Maar vergeet niet, dat het nog een geheim is, wat ik u heb medegedeeld, want mijne compagnons willen u verrassen, en gij moet dus niets verraden. — O zeker niet, als zij mij niet vragen. — Dat moogt gij in geen geval doen, maar over de zaak geheel zwijgen, totdat de tijd zal gekomen zijn. Maar thans moet ik heen Gij zoadt ook wel doen, naar den winkel te gaan en de dames té bedienen, welke daar die gedrukte stoffen beschouwen. {Wordt vervolgd.)
---

BUITENLAND. Frankrijk.
PARIJS, 30 Aug. De indruk, die de gevangenneming van Garibaldi heeft te weeg gebragt, is zeer groot. De gevangenneming heeft te 4 uur ongeveer plaats gehad. De generaals Cialdini en la Marmora hadden het plan gemaakt, om Garibaldi in het zuidelijke gedeelte van de Calabriën, tusschen de golven van Squillace en Santa Euphemia, vast te zetten. De stoutmoedigheid van Emilio Pallavicini della Priola heeft dit plan doen gelukken.
— De France drukt zijn leedwezen uit, dat Garibaldi is gewond en zegt het volgende : „Toen Garibaldi het vaandel des oproers ontrolde; toen hij ons dapper leger beleedigde, waren wij gestreng tegenover hem. Thans, nu hij overwonnen en gewond is, moet elke wrok zwijgen.
„Thans is onze militaire eer niet meer gemoeid; de politieke quaestie blijft thans alleen over. Wij waren te JRome met eene vroegere en hoogere bedoeling dan omdat onze militaire eer werd bedreigd. De nederlaag van Garibaldi verlost den toestand van Italië en Europa van een groot gevaar, maar zij lost het geduchte vraagstuk niet op, dat Rome is gesteld, en dat vraagstuk vertoont zich thans weder zoo als het vóór twee maanden bestond, toen het schiereiland nog in volle rust was, toen de oud-dictator van Napels de bondgenoot van den heer Ratazzi en de getrouwe onderdaan van zijn koning was.
„En juist omdat de militaire quaestie is opgelost, begint de politieke quaestie al haar gewigt te hernemen: de expeditie van Garibaldi vertraagde eenigermate de diplomatieke handeling, maar thans is het schiereiland teruggekeerd tot de gewone voorwaard m van zijn politiek bestaan; dit is een groot resultaat!
„Wij zijn overtuigd, dat onze tegecstrijders, even als wij, zullen gevoelen, dat zij vrijer zijn om te onderzoeken wat geëischt wordt door het belang van ons land, door de toekomst van Italië en het evenwigt van Europa."
— De Patrie laat zich aldus uit: „Men kan geene lange redeneringen maken over de onverwachte gebeurtenis, die zoo eensklaps een einde heeft gemaakt aan den angst van de vrienden van Italië. De nederlaag van Garibaldi, zijne wond, zijne gevangenneming zullen gevolgen hebben, die iedereen zal opmerken. De harde proef, welke de Italiaansche monarchie moest verduren, heeft opgehouden; de degen, die haar tot nu toe had verdedigd, is gebroken tegen den troon, welken hij deed schudden; de wet heeft over den opstand gezegevierd. Wij zullen dus slechts één woord spreken en dat zal tot den overwonnen krijgsman zijn gerigt. Was zijne fout groot, zijne boete zal nog grooter zijn. Onder de Italiaansche kogels gevallen, heeft Garibaldi moeten begrijpen met welke groote gevaren hij Italië bedreigde; als gevangene van de Italiaansche soldaten, heeft hij moeten begrijpen, dat hem de hulp der Voorzienigheid ontbrak, omdat hij zijn moed, zijn ijver, zijne populariteit had ten dienste gesteld van eene onregtvaardige zaak.
„Garibaldi moet dan zijne nederlaag met vreugde begroeten, met de vreugde van het patriotismus, dat van zijne dwalingen is teruggekomen. De schande is voor hem minder dan voor de mannen, die hem tot werktuig hadden gemaakt; zij zal minder zijn voor hem, dan voor den drieman, die sedert drie jaren Italië met geheime genootschappen vult; zij zal -minder zijn voor ham, dan voor de vreemdelingen, die geld vonden bestemd voor den opstand en niets gaven, toen een verdrukt volk op nieuw moest worden herboren; zij zal minder voor hem zijn, dan voor die lage zamenzweerders ; hij stelde de onbedekte borst aan de koninklijke kogels bloot, terwijl zy zich achter complotten verschuilden.
„Garibaldi is te Reggio overwonnen, maar het is minder hij, dan de omwenteling, daar deze haar laatsten strijder heeft verloren. Zij is het, die zag dat het geheele schiereiland zich rondom koning Victor Emmanuel schaarde; zij is het, die zag, dat geheel Europa verontwaardigd was en gereed stond om weerstand te bieden aan den slag, waarmede zij de monarchie van Magenta en Solferino bedreigde.
„En wat ook met de revolutie is overwonnen, zijn de vijanden van Italië, die op den val daarvan rekenden, en zij, die vanmedepligtigheid spraken en den bondgenoot van Italië beleedigden; zij, die in hun haat en naijver niet aan Frankrijk konden vergeven, dat het een groot volk heeft verlost. „Wat Garibaldi betreft, Italië zal den bij Reggio gekwetste vergeten, om slechts den overwinnaar van Marsala te zien en op die smartelijke bladzijde van een bestaan, dat door de vaderlandsliefde wordt verlicht, zal het Italiaansche volk slechts één naam schrij ven, die als eene zwarte vlek zal zijn, namelijk den naam van Mazzini!" — Garibaldi is in de bergengten van Aspramonte aangevallen; hij wilde zich naar Basilicata begeven, waar een aantal vrijwilligers hem wachtende was. — Naar men verzekert, zal Engeland er bij den keizer op aandringen, dat de Fransche troepen uit Rome worden teruggeroepen . — Do Moniteur meldt uit Orizaba, dat er sedert 14 Junij, toen generaal Zaragoza met 5 k 6000 man moest terugtrekken, niets is voorgevallen. Deserteurs hebben medegedeeld, dat de vijand zoo verslagen is, dat hij niet ligt weder een aanval zal wagen. Orizaba is genoegzaam versterkt om eiken aanval te kunnen afslaan. Generaal de Lorencez kan dus zonder ongerustheid de versterkingen uit Europa afwachten. De conservatieve partij in Mexico wint meer en meer veld; generaal Megia heeft Guanajuato, de tweede stad van Mexico, ingenomen. Zaragosa bevindt zich met 4000 man te San Andres Chalchicomula; men zegt, dat hij naar Mexico is ontboden om zich te regtvaardigen, en dat hij zal worden ontslagen, omdat hij heeft geweigerd tegen de Fransehen op terukken. — Op voorstel van den Fransehen consul op Havanna is er geld bijeengebragt om sigaren te koopen voor de Fransche troepen in Mexico. Er is 15,995 francs bijeengebragt, waarvoor 142,000 sigaren zijn gekocht, terwijl er bovendien nog 14,000 door verschillende personen zijn ten geschenke gegeven.
---

Engeland.
LONDEN, 30 Aug. De koningin heeft heden op het kasteel van Windsor een geheimen raad gehouden. — De koningin benevens de koninklijke prinsen en prinsessen zijn van Balmoral op het kasteel van Windsor aangekomen. Het vertrek van H. M. naar Duitsehland blijft bepaald op Maandag e. k. — Naar men verneemt, zal bij de infanterie eene nieuwe hoofdbedekking worden ingevoerd, nagenoeg overeenkomende met de bekende képis. — De tentoonstelling word gisteren (toegangsprijs f 1.50 Ned.) door 20,984, waaronder 5361 met doorloopende kaarten, bezocht. — Met de werkzaamheden tot indijking van den Teems is thans een aanvang gemaakt. — De London Gazette bevat een brief van Dr. Balfour Baikie aan lord John Russell, gedateerd Rida, Nusse, Centraal-Afrika 26 Febr., waarin de schrijver de aandacht vestigt op de gunstige gesteldheid van dit gedeelte van Centraal-Afrika met betrekking tot den katoen-aanplant. Daar, zegt de schrijver, treft men geene strijdige belangen, geene speculatieve staatkundige partijen, die onze wenschen in den weg staan, geene monopolisten noch kapitalisten, die den prijs doen klimmen, aan. Drie vierden der arbeidende bevolking, hetzij vrijen of slaven, mogen 'hunne eigene boerderijen hebben en hun oogst naar welgevallen verkoopen. Hoe grooter dus de oogst is, hoe grooter ook de voordcelen van den kleinen pachter zijn zullen, en wanneer hij hard werkt, dan is.dit niet ten voordeele van zijn meester, maar te zijnen eigen behoeve; derhalve,ofschoon het grootste gedeelte der bevolking van Bonu en Nusse slaven zijn, is de arbeid op de kleine hoeven geen slaven-arbeid in den strengen zin des woords. Van die kleine hoeven komt de meeste katoen ter markt en die kleine boeren zouden in elke navraag een prikkel vinden. In Yowba wordt meer door groothandelaren geproduceerd en de vraag naar den prijs van slaven is er diensvolgens grooter; doch daar zou het eene tegenovergestelde uitwerking te weeg brengen; namelijk het zou velen van de slavenbevolking in staat stellen, hunne vrijheid te koopen. De schrijver doet ten slotte uitkomen de superioriteit van Sudan, voor de katoen-aanplant, boven de door Dr. Livingstone onderzochte streken, eensdeels wegens de meerdere nabijheid en betere bevaarbaarheid der Niger en der Zambesi, ten andere wegens de omstandigheid, dat men daar reeds katoen in overvloed aantreft en de bevolking in staat en ook bereid is dit artikel te bewerken. Alles wat vereischt wordt, om uit die streek aanzienlijke hoeveelheden katoen te erlangen, is navraag, middelen om te koopen, te zuiveren en te verschepen. — Het gisteren door den Board of Trade openbaar gemaakte verslag van de handelsbeweging over de maand Julij 11. is buitengewoon gunstig. De gedeclareerde waarde van den uitvoer bedroeg £ 2,037,541 of ongeveer 20 pCt. meer dan in dezelfde maand van 1861 en slechts £ 390,897 of 3 pCt. minder dan in de maand Julij van 1860. Dit gunstig resultaat is gedeeltelijk toe te schrijven aan het vermeerderde handelsverkeer met Frankrijk, en ten anderen, doordien men zich spoedde met het zenden van goederen naar New-York, dewijl met 1 Aug. het nieuwe tarief, dat bijna met eene prohibitie gelijkstaat, is in werking getreden. De gezamenlijke waarde van den uitvoer gedurende de eerste zeven maanden van dit jaar bedraagt £ 69,446,480, tegen £70,237,685 in 1861. — De ophanden zijnde echtvereeniging van den prins van Wallis met prinses Alexandria van Denemarken werd in de laatste dagen door alle bladen der hoofdstad besproken. Geen hunner echter wierp bij deze gelegenheid een blik op de Sleeswijk-Holsteinsche aangelegenheid. Alleen Daily Telegraph gelooft dat dit huwelijk, hetwelk door een ander tusschen een broeder van prinses Alexandra en eene dochter van den koning van Zweden zal worden gevolgd, welligt den weg zal banen tot vestiging der Scandinavische eenheid.
— Heden werd te Lancaster de doodstraf voltrokken aan Walker Moore, wegens moord met voorbedachten rade, op zijna vrouw gepleegd, daartoe veroordeeld.
— Donderdag avond 11. te omstreeks 11 ure zijn twee spoortreinen in de nabijheid van Market Harborough met elkander in botsing gekomen, ten gevolge waarvan verscheidene rijtuigen verbrijzeld, twee personen gedood en een 120 tal min of meer ernstig gewond werden.
— Volgens berigten uit Caracas van 6 Augustus, ging de pacificatie des lands goed vooruit en de insurgenten, den strijd eindelijk moede, begonnen zich allengs in grooter aantal aan de regering te onderwerpen. In Cumana hadden zich op nieuw 500 hunner overgegeven. De insurgenten-generaal Falcon, een der aanzienlijkste nog het veldhoudende chefs, bevond zich, volgens de laatste berigten uit Coro, in dè Penita, waar hij door de regerings-generaals Camero en Capo in het naauw was gebragt.
---

Rusland.
St. PETERSBURG, 27 Ang. De door het Journal de St. Pitersbourg openbaar gemaakte circulaire-dépêche van prins Gortschakow aan de verschillende Rnssische vertegenwoordigers in het buitenland, betreffende de erkenning van het koningrijk Italië (reeds met een paar woorden per telegraaph gemeld) luidt als volgt: St. Petersburg, 6/18 Aug. 1862. De dépêche aan onzen zaakgelastigde te Turijn van 28 Sept. 1860 heeft de zienswijze van Z. M. den keizer over de feiten in Italië en de gronden, die onzen verheven gebieder bewogen, zijn gezantschap uit Turijn terug te roepen, doen kennen. Bij dcc afstand tusschen ons en Italië is geen onzer belangen bij die gebeurtenissen betrokken. Wij moeten ze uit een dubbel oogpunt beschouwen, ten eerste uit dat onzer sympathiën voor dit land, en ten andere uit dat der algemeene orde en den vrede van Europa. Van dit standpunt heeft onze verheven gebieder voor twee jaren de gebeurtenissen in het schiereiland opgevat; op hetzelfde standpunt bevindt hij zich nog heden, bij de overweging van een stand van zaken, welke door de ontwikkeling der feiten in den grond veranderd is. Inderdaad geldt het than» niet meer betwiste regtsvragen, maar is bet veeleer het monarchaal beginsel en de maatschappelijke orde, welke bij de revolutionaire regeringloosheid op het spel staan. Het Turijnsche hof, in gevaar, door de gewelddadigheden der uiterste partijen in zijn voorwaarts streven te worden overvleugeld, zag zich in de noodzakelijkheid, zich te verdedigen. Het deed dit met vastheid, en ofschoon het op dezen weg de hartstogtelijke gisting, die Italië naar de voltooijing zijner vereeniging dringt, te gemoet moest treden, vond het toch bij de vertegenwoordigers des lands eene bepaalde medewerking, welke getuigt dat het idee der orde de overhand heeft boven dat van het revolutionairestreven. Deze beschouwingen hebben deopmerkzamheid der regering geboeid. Het keizerlijk kabinet mogt te minder onverschillig blijven, naardien de agitatie, waarvan de haard Italië is, dreigt zich aan het overige Europa mede te deelen. Omtrent twee hoofdpunten moesten wij gerustgesteld worden; ten eerste, dat het Turijnsche hof het vaste voornemen heeft, elke poging der uiterste partijen, om den algemeenen vrede te verstoren, te onderdrukken, en ten tweede dat het de noodige magt daartoe in handen heeft. Omtrent beide punten heeft de regering van koning Victor Emmanuel aan de groote mogendheden van Europa de stelligste verzekeringen gegeven. Met betrekking tot de internationale zwarigheden, ontstaan door den politieken toestand van Italië, heeft zij verklaard, dat „het de zaak der mogendheden is, welke dezen stand van zaken hebben bevorderd, tot de oplossing dezer groote vraag bij te dragen", en er bij gevoegd, „dat ingeval onverstandige ondernemingen zich tegen de geregtigde magten mogten verheffen, zij zich sterk genoeg gevoelt, te beletten, dat de aangelegenheden niet door pogingen, welke den stand der zaken zonden kunnen verstoren, vooraf beslist worden, en dat men niet vreesde zich hierin te bedriegen". — Deze door het Turijnsche hof tegenover Europa aangegane verpligtingen zijn des te meer tevreden stellend, daar zij gewaarborgd worden deels door het belang van zelfbehoud en deels door de toestemming van de meerderheid van 's lands vertegenwoordiging. Daarenboven zijn zij gewaarborgd door de wezenlijke bewijzen, welke het kabinet onlangs heeft gegeven, wat het doen wil en kan voor de handhaving der orde en van den algemeenen vrede. Onder deze omstandigheden hebben wij het van ons belang geacht, het Turijnsche hof te sterken en to ondersteunen op dea bodem der maatschappelijke orde, waartoe alle regeringen verpligt zijn, en waarmede wij in overeenstemming blijven met de beginselen, welke Z. M. aan het hoofd zijner politiek heeft gesteld; wij mogten onzen zedelijkep steun niet weigeren aan het kabinet, welke dit programma openlijk had geproclameerd, noch aan de beschaafde meerderheid van een land, waarvoor wij slechts welwillendheid en wederkeerige sympathie koesteren. Daarom heeft onze verheven gebieder besloten, de diplomatieke betrekkingen met Z. M. koning Victor Emmanuel als koning van Italië weder aan te knoopen. De heer generaal de Sonnaz heeft van den koning den last ontvangen, zich naar het keizerlijke hof te begeven, en de kennisgeving van den aangenomen titel over te brengen, terwijl Z. M. de keizer zijnerzijds den generaal-adjudant graaf Stackelberg tot zijn vertegenwoordiger te Turijn heeft verkozen. Terwijl ik u met dit besluit des keizers bekend maak, moet ik u herhalen, dat de keizer niet de bedoeling heeft, zich met eenige regtsvraag in te laten of haar op te lossen. Daar nu onze officiële betrekkingen tot de Italiaansche regering zich op een regtmatigen voet bevinden, zijtgij gemagtigd met de vertegenwoordigers van Z. M. den koning van Italië, waar zich een zoodanige in de plaats uwer residentie bevindt, dezelfde betrekkingen to J onderhouden, als met de vertegenwoordigers der overige, met Rusland bevriende mogendheden. Ontvang, enz. Gortschakow.
---

