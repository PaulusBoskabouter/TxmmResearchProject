
IWr Verzoeke alle brieven te adresseren aan de Directie of Redactie van het Blad.
---

Vrije arbeid. — Particuliere industrie.
I.
Wil men vooruitgang of verlangt men stilstand en behoud, dat Jnen zich dan zonder omwegen ruiterlijk hieromtrent verklare! Of, heeft men den moed niet om zich in ronde woorden voor het behoud te verklaren, omdat, welke uitlegging men ook aan art. 56 van het Indische regerings-reglement, en art. 59 der Grondwet goedvinde te geven, zoo veel vast staat en voor geene wederspraak vatbaar is, dat beide artikelen zich tegen stilstand en behoud verzetten en vooruitgang gebiedend voorschrijven. , Heeft men, zeggen wij, uit dien hoofde den moed niet, openlijk 'e verklaren, dat men deze beide wetsbepalingen zoo gaarne als ongeschreven zou willen beschouwen; dat men dan, ten minste, zoo lang er nog geene wets-voorstellen als uitvloeisels dezer beide artikelen zijn ingediend; zoo lang er dus over de tijdigheid, noch °ver den geest of den omvang van eenigen te stellen regel kan Worden getwist, er op bedacht zij, het masker voor te houden, een verstandig stilzwijgen in acht te nemen, en zijne verborgen oogmerken niet ontijdig te verraden, door eene op niets gegronde en door niets te regtvaardigen vrees. Zulk eene vrees kan toch wel niet anders wezen, dan gewaand; geheel anders echter is het intusschen gelegen met de verklaring van ongerustheid!
Wanneer wij dus onder anderen den heer de Brauw, in de zitting der Tweede Kamer van Maandag den 26 dezer, het reeds door den heer van Nispen gesprokene hooren herhalen, alleen omdat, gelijk hij zeide, zijne onzekerheid, door de ontvangen inlichtingen omtrent de bedoelingen van den Minister van Koloniën, in ongerustheid is overgegaan, dan nemen wij volgaarne acte van die woorden, die wij deswege voor welgemeend, voor de opregte taal des harten houden, omdat het van algemeene bekendheid is, dat de behoudende partij weinig op haar gemak is, zoo vaak er een ministerie optreedt, loyaal genoeg om aan het bestaan van de beide voormelde ontwikkeling en vooruitgang gebiedende artikelen te herinneren, en uitgerust met den vasten wil om ze, door gemeenschappelijk overleg Wet de wetgevende vergadering, tot een levend woord te maken. Zulk eene soort van ongerustheid intusschen kan geen eerlijk minister tot bedaren brengen; het is veeleer zijne natuurlijke stelling haar bij eiken stap op te wekken; want, het behoud beeft, als het dorrend loof bij het suizen van den wind, zoodra er slechts sprake is om aan deze beide zoo gevreesde artikelen uitvoering te geven.
Zeer juist waren dan ook de woorden, door den Minister van Binnenlandsche Zaken in deze zelfde zitting gesproken, waarin hij, -ijn twijfel te kennen gevende, of zoodanige discussien tot iets afdoends konden leiden, op de moeijelijkheid van de taak eens Ministers wees, om diegenen tot bedaren te brengen, welke, in dit opzigt, ongerust wilden wezen. Intusschen is het niet alleen de wet, het zijn tevens de dringende eischen des tijds en de welbegrepen belangen des vaderlands, die doortastende hervormingen in Indie onvermijdelijk maken. Te lan~ reeds is er stil gestaan, te lang reeds heeft men -ich aan onhoudbare, vermolmde stelsels vastgeklampt; te lang heeft men den waan toegegeven, dat willekeur en onregtvaardigheid, dat druk en verdrukking ons prestige in Indie handhaven o belangen bevorderen konden. Men begreep het niet, of wilde het niet begrijpen, dat, wat niet streng-regtvaardig is, ook op geene Wijze kan nuttig of voordeelig wezen.
Maar dit heeft dan ook den tegenwoordigen toestand van ver- Warring voortgebragt, die ons, wordt hij niet met krachtige hand en vasten wil bestreden, vroeger of later ten ondergang moet slepen, voornamelijk omdat men onder anderen ook te lang verzuimd heeft om Nederlands financiën allengs, door een wijs en zuinig beheer, zoo veel mogelijk van de Indische baten onafhankelijk to -laken. Omdat men dus Indië alleen en uitsluitend voor de Nederlandsche schatkist meende te moeten exploiteren, en, het oog onafgewend op dit doel gerigt, al het overige, waaronder ook de eigenlijke strekking van koloniën, voorbijziende, aldaar een dwang- en monopolie-stelsel heeft ingevoerd, dat de schromelijkste verwarringen moest na zich slepen en de ruwste onregtvaardigheden onvermijdelijk maken. Het is meer dan tijd, van zoo grove verkeerdheden terug te komen.
Wil men weten, welke toestand daardoor in Indie is in het leven geroepen? Men leze dan het uittreksel uit een particulier schrijven van een Indischen hoofd ambtenaar, door jarenlange ondervinding -^et eene grondige kennis omtrent Indië, en meer bijzonder omtrent de door hem, in dit schrijven, speciaal behandelde onderwerpen uitgerust, zoo als dit voorkomt in het Mei-nommer dezes jaars van het lijdschrift voor Nederl.-Indië, en, men zal zich overtuigen, dat de Indische toestanden, door Max Havelaar geschilderd, geene fictiën, ¦Baar droevige waarheden zijn. In dit schrijven luidt het, o. a., als volgt: // Er is in de tegenwoordige omstandigheden oneindig veel te doen, om een gezonden toestand te scheppen. De hemel geve, dat wij eindelijk geraken uit den staat van verwarring en onzekerheid, van onmagt en tegenstrijdigheid, waarin wij sedert jaren verkeeren. Het is Werkelijk eene al te groote studie, om wijs te worden uit den chaos van onbestemde voorschriften, die omtrent het dwangstelsel en den vrijen arbeid, onder allerlei vormen, van de regering en de directie van cultures uitgaan —en die eigenlijk geen anderen zin hebben, dan: ,/ga uw gang maar; als het ons convenieert, zullen wij u wel op de vingers tikken".
//Men moet weten, wat men wil; en dit schijnt men, onder al de opvolgende ministeriën van transactie en fusie, niet te hebben geweten. Naar mijne innige overtuiging, heeft het stelsel van dwang en onregt, en vooral van gedwongen cultuur, welhaast uitgediend, en zal het Voor dat van bijzondere nijverheid moeteu plaats maken, waarvan ue ontwikkeling niet meer is tegen te houden. De regering kan die mededinging niet lang meer volhouden, en moet in dit opzigt het onderspit delven". Ja, men moet weten, wat men wil; men moet een bepaald, een wel doordacht beginsel tot grondslag nemen. Het mag dan ook niet langer vraagstuk zijn, de Indische baten te doen af hangen van de o nzekere kansen eener kunstmatig opgedreven markt, maar van den zekeren grondslag eener, door krachtige ontwikkeling verkregen, meerdere productie, die op tweevoudige wijze weldadig voor de schatkist moet were > ooidat zij tevens meer algemeene welvaart zou verbreiden, en het toch wel boven elke bedenking is verheven, dat de welvaart der individueu de ware rijkdom van een staat is. Maar zulk eene inwendige ontwikkeling, die eene vermeerderde productie tot gevolg heeft, kan alleen door doelmatige hervormingen en wettige regeling worden verkregen. //De wet moet", werd onlangs
ergens zeer juist aangemerkt, //aan ondernemers de zekerheid geven, dat zij, hun geld en hunne krachten aan dc ontwikkeling Van den Indischen bodem wijdende, mits voldoende aan alle verpligtingen, door die zelfde wet ook aan hen voorgeschreven, alle mogelijke bescherming en medewerking van de regering kunnen ver- Wachten, zonder — gelijk thans maar al te zeer het geval is — Van de willekeur van hoogere of lagere regeringsbeambten iets te duchten te hebben. Slechts wettelijke regeling, waaruit bepaalde regten en pligten voor regent en geregeerden voortvloeijen, geeft zekerheid; zij alleen dus kan het hiertoe noodige vertrouwen inboezemen, en zulk een gewenschten toestand voorbereiden! De ontegenzeggelijke waarheid hiervan is ook nog o. a. gebleken uit de discussien, in de zitting der Tweede Kamer van Dingsdag jjpn 27sten dezer, over het gebeurde te Cheribon gehouden. Ook «ierby deed de heer Franssen var de Putte ten duidelijkste uitkomen, hoe onvermijdelijk eene wettige regeling is ter bevordering v«n ontwikkeling door particuliere nijverheid. yHet regerings-reglement", zegt hij, //is van kracht; art. 56 in verband met art. 60 -estaat. En wat heeft nu de regering, van 1854 tot 1860, ge; aaan, om aan die beginselen uitvoering te geven? Zijn er wettelijke /°f administratieve regelen gesteld omtrent de particuliere indus| trien? Ware dit geschied, dan had er van geene schandalen, waarover men thans klaagt, kunnen sprake wezen. Integendeel heeft ï&en een verouderd besluit van 1838 in het leven gelaten; een besluit, dat voor het gouvernement geene waarborgen tegen misbruiken opleverde. Dit besluit is nog van kracht; en, zoo onbemind als art. 56 van het regerings-reglement ook zij, uithoofde van de ~ekende omstandigheden, waaronder het is vastgesteld, even onbestemd en tegenstrijdig zijn de aanschrijvingen aan de gewestelijke besturen en ambtenaren. Ook daaraan zijn twee handvatsels, ruimte gevende tot allerlei opvatting".
Geheel in verband met deze beschouwingen, luidt het dan ook bij den voormelden briefschrijver, als volgt:
//De tegenwoordige onnatuurlijke toestand, in strijd met het gezond verstand, de menschelijkheid en de lessen der staathuishoudkunde, is niet lang meer houdbaar. Mijns bedunkens kan de eenige vraag zijn, of wij al dan niet lijdelijk zullen afwachten, tot het stelsel van zelf ineenvalt? Zoo ja, dan is het tij verloopen, vóórdat nieuwe bakens gezet zijn.
z/Naar mijn bescheiden inzien, moeten wij met den geest des tijds medegaan, om niet eenmaal door den stroom weggesleept te worden. Doch daartoe zijn krachtige maatregelen noodig, waaronder ik rangschik:
irl°. Eerlijke uitvoering der eerste vijf paragraphen van art. 56 van het regerings-reglement, waaraan tot dusver zoo goed als niets is gedaan. Dit wettelijke voorschrift condemneert reeds het stelsel, omdat, bij zuivere toepassing, de voordcelen der gouvernements-cultuur grootendeels verloren gaan, en de bestaanbaarheid zal blijken zeer twijfelachtig te zijn. Voert men eerlijk uit, dan volgt de in § 6 bedoelde voorbereiding tot een toestand, waarin de tusschenkomst des bestuurs kan worden ontbeerd, van zelf uit den natuurlijken loop der zaken.
»2°. Afschaffing van alle gedwongen diensten der bevolking, welke niet strekken te algemeenen nutte. Hieronder versta ik voornamelijk het wachtvolk der hoofden fcn ambtenaren, koelies en rietsnijders voor de suikerfabriekanten, en zoo veel meer, waaraan het inlandsch gezag zijne buitensporige magt ontleent over personen en goederen zijner onderhoorigen.
//3°. Geleidelijke invoering, althans voorbereiding, van het individueel grondbezit der inlanders. Sedert jaren ga ik deze zaak na. en kan maar niet begrijpen, welke bezwaren het zou medebrengen, om deze zaak, die feitelijk in menige streek van Java, onder verschillende vormen, bestaat, te consolideren en algemeen te maken.
//4°. Invoering van een beter belastingstelsel, dat niet op de vruchten, maar op den grond zelven drukt. Bij meer vrijheid zal men ontwaren, hoe veel er meer dan thans kan worden opgebragt, en dan bekomt men langs den regten weg, wat nu langs slingerpaden wordt verkregen. Of het voorstel, dat naar aanleiding van art. 59 van het regerings-reglement moet worden gedaan, aan de vereischten zal beantwoorden, moet dc tijd leeren.
//s°. Intrekking van Staatsblad 1838, N°. 50, en onthouding van alle bemoeijenis van het administratief gezag in de uitvoering van vrijwillige overeenkomsten met de bevolking".
Zoodanig is het oordeel van den briefschrijver over den feitelijken toestand van Nederlandsch-Indië, alsmede over hetgeen er onvermijdelijk moet worden aangewend, om er eenmaal, met hoop op goed gevolg, uit te geraken, eu tot een wenschelijken staat van zaken te komen.
Deinst men hiervoor terug, omdat de arbeid groot is, en omdat deze, zal het werk onder de minstmogelijke, elke overgangs-periode kenmerkende schokken worden volbragt, eene hooge mate van voorzigtigheid en eene zeer bezadigde, met afgemeten stappen voorwaartsstrevende leiding vereischt; deinst men, zeggen wij, hiervoor terug, omdat het op eene radicale herschepping der Oostersche maatschappij afziet, welnu, dan zullen tijd en de eeuwige onverzettelijke natuurwet, ten opzigte van den Javaan niet alleen, maar van het geheele Oosten, doen, wat zij op alle onbeschaafde volkeren in het Westen, wat zij op onze eigene voorvaderen hebben ten uitvoer gebragt; met andere woorden, verlichtiug ou boaoliaving zullen zich — gelijk alom op het historische gebied — als van zelven baan breken; en, te laat uit zijne dwalingen wakker geschud, zal men te vergeefs trachten de bakens te verzetten, wanneer het tij verloopen is.
Maar.... op Java de invoering van een belasting-stelsel in geld, in plaats van in producten en heerendiensten! Hoe zou dit mogelijk wezen? En daarbij ook nog geleidelijke invoering van een individueel grondbezit der inlanders! Strijdt dit niet met den geheelen toestand der Oostersche maatschappij en de aloude adats!.... Omtrent het eerste,wijzen wij slechts op den middeneeuwschen toestand van het feodale Europa, en op het feit, dat ook daar, bij het toenemen der steden, de ondervinding de grootere voordcelen van eene belasting in geld zoo helder deed uitkomen, dat dit stelsel het algemeen heerschende werd, en het meest heeft bijgedragen om het geheele feodale systeem te doen ineenstorten. Wat nu onder de menschheid in het Westen mogelijk was, en daarom als van zelf tot werkelijkheid is gekomen, waarom zou dit onder de Oostersche bevolking onmogelijk wezen? Is dan de Oostersche schepping eene andere dan de Westersche? Heeft dan de eeuwige Wereldschepper de ontwikkeling en den vooruitgang der Oosterlingen aan andere natuurwetten en bepalingen verbonden, dan die der Westerlingen?
Wel staat met dit stelsel het individuele grondbezit in een zeer naauw, een onafscheidelijk verband, maar wie hiertegen opziet, omdat het de oude grondvesten der Oostersche maatschappij en hare aloude adats of overleveringen in het hart aantast, die bedenke slechts, dat het gouvernements-cultuurstelsel zelf reeds een gevoeligen slag aan deze aloude adats heeft toegebragt, door de bevolking — die, zoo lang zij zich tegenover den Souverein, als universelen landeigenaar, van de op haar berustende verpligting tot eene kleine opbrengst in producten en in arbeid kweet, het vrije vruchtgebruik van de landerijen trok en daarop kon telen wat zij wilde — tot het aanplanten van stapelproducten voor den Nederlandschen Staat, alsmede tot zeer verzwaarde heerendiensten te dwingen; maar ook dit is nog niet alles.
Wie hiertegen, als tegen eene ongehoorde nieuwigheid, opziet, wie het niet wil begrijpen, dat het de historische ontwikkelingsgang aller thans beschaafde natiën is, en het oog dus sluit voor de erkende waarheid der stelling: /,Er is niets geheel nieuws onder de zon"; die vestige slechts het oog op het hedendaagsche Egypte!
---

Politiek Overzigt. AMSTERDAM, Vrijdag 30 Mei.
De quaestie aangaande de heeren de Goyon en Lavalette, waarover zoo veel is gesproken, schijnt eindelijk beslist te zijn. De Patrie en de Pai/s verzekeren ten minste, dat generaal de Montetfello tot bevelhebber der Fransche troepen te Rome is benoemd; men twijfelt er echter nog aan, of de heer de Lavalette wel naar Rome zal terugkeeren.
Wat de plannen van keizer Napoleon ten opzigte van Rome betreft, hiervan is nog niets bekend. De paus schijnt zeer ongerust te zijn, daar hij de vrees heeft te kennen gegeven, van spoedig niet meer met de hem thans omringende bisschoppen te kunnen corresponderen.
Gelijk men uit een onder Weenen voorkomend berigt zal ontwaren, heeft de Oostenrijksche regering aan de financiële commissie van den rijksraad belangrijke mededeelingen gedaan betreffende hare staatkunde ten aanzien van Italië, waardoor niet alleen wordt bevestigd, dat die staatkunde eene enkel defensieve blijft, maar ook het uitzigt op eene schikking langs diplomatieken weg van het Italiaansche vraagstuk wordt geopend. Waarin die schikking zal bestaan, en in hoe ver daardoor inzonderheid de Venetiaansche quaestie zal uitgemaakt worden, is natuurlijk voorshands moeijelijk te bepalen.
De Britsche regering heeft aan het parlement eene reeks documenten, op de Mexicaansche aangelegenheid betrekkelijk, overgelegd. Daaruit blijkt, dat niet slechts de Engelsche, maar ook de Spaansche regering zich reeds sedert lang niets goeds voorspelde van eene poging, om eene monarchie in Mexico te vestigen. Reeds in de maand Jan. 11. verklaarde de heer O'Donnell aan Sir J. Crampton, Britsch gezant te Madrid, dat hij de zienswijze der Britsche regering aangaande de Mexicaansche qnaestie volkomen deelde en dat Spanje geen haarbreed van de Londensche conventie zou afwijken. Het Pruissisch-Hessisch conflict geraakt meer en meer op den achtergrond. Reeds heeft de officieuse Preuss. Allgen. Ztg. te kennen gegeven, dat eene verandering van het Kcur-Hessisch ministerie, waardoor de getrouwe uitvoering van het jongste bondsbesluit tot wederinvoering der constitutie van 1831 en der kieswet van 1849 zou worden verzekerd, ook ter voldoening zal strekken van de aan Pruissen persoonlijk aangedane krenking. Daar nu het Dingsdag jl. ontvangen en door ons besproken telegram uit Kassei het aanstaande ontslag van dat ministerie aankondigde, blijkt het, dat deze aangelegenheid voor goed op den weg van schikking is gekomen, terwijl ten overvloede de Pruissische bladen melden, dat het bevel tot opmarscheren van de Pruissische troepen reeds weder ingetrokken is.
Aangaande de inwendige gesteldheid van Pruissen is voor den oogenblik het belangrijkste de bij het huis der afgevaardigden hangende discussie over het adres van antwoord aan den koning, waarin, gelijk uit het onder Berliju opgenomen berigt blijkt, de liberalen hun leedwezen willen te kennen geven over de verdachtmaking, waarvan zij iv den laatsten tijd het voorwerp zijn geweest Uit Genève wordt gemeld, dat het voorstel tot herziening der constitutie met 5080 tegen 1300 stemmen werd aangenomen. Van het aantal stemgeregtigden heeft naauwelijks .de helft aan de stemming deelgenomen.
¦UI: goede bron wordt gemeld, dat de grootvorst Constantijn, broeder van keizer Alexander, tot onder-koning van Polen is benoemd.
---

BUITENLAND. Frankrijk.
PARIJS, 28 Mei. In da heden gehouden ministerraad is gehandeld over de Mexicaansche en Italiaansche aangelegenheden. — Heden heeft het wetgevend ligchaam eene geheime zitting gehouden. Daarna is eene commissie van rapporteurs benoenid over drie wets-ontwerpen betreffende den afkoop van bruggegelden. — De door het ministerie vau marine benoemde commissie tot het onderzoek naar de veranderingen in het materieel, heeft hare werkzaamheden geëindigd.
— Dc half-officiële dagbladen hebben, naar men *gt, bevel ontvangen de handeliugen van generaal Prim ten strengste te bestrijden.
— Men wil weten, dat de keizer den heer Benedetti tegen het einde dezer week alhier heeft ontboden.
— De zaak van den heer Pamard en de Indépendance Beige is op nieuw 8 dagen uitgesteld.
— Het is verboden het photographisch portret van den heer Mirès openlijk ten verkoop aan te bieden.
— Men spreekt vau een plan om de photographiën al naar mate der grootte met 5, 10 of 15 centimes te belasten.
— De hertog Pasquier neemt in beterschap toe; men hoopt hem te zullen redden.
— Den 7den Junij zal het hof stellig naar Fontainebleau vertrekken. De keizer en de keizerin zullen na de bevalling van prinses Clotilde, eene reis door Auvergne doen.
— De heer Bixio vertrekt heden naar Italië.
— De Patrie en de Pays melden, dat generaal graaf de Montebello, adjudant van den keizer, is benoemd tot bevelhebber van het occupatieleger te Rome en binnen kort zal vertrekken.
Men zegt dat het corps tot 5000 man zal worden verminderd
— De heer Ferdinand de Lcsseps heeft onder den vorm van een brief eene krachtige logenstraffing op de jongste rede van den heer Layard tegen de werkzaamheden van het Suez-kanaal in het licht gegeven.
— De Union klaagt er over, dat de Moniteur bij de overneming van het artikel uit de Patrie den naam van den schrijver, den heer de Lauzière, niet heeft genoemd. Andere bladen zouden daarvoor zijn gestraft.
— Graaf Kisselef zal door baron Budberg worden vervangen. — De onilcik-iiiug v<m ï-.eypt.e zal een- rcia naar België vn Netfer land doen.
— De keizer laat het portret van Said-pacha vervaardigen, dat in het museum te Versailles zal worden geplaatst. — Said-pacha zal morgen in zijne appartementen een groot diner _ VEgyptienne aan deu keizer en de keizerin aanbieden.
— De secretaris vau Mustapha-pacha, die over Triest van Constantinopel naar Frankrijk reisde, is op de Oostenrijksche grenzen gearresteerd, toen hij naar Italië zou gaan om zich te Genua in te schepen en eerst na eene gevangenschap van acht dagen in vrijheid gesteld. Men schrijft dat aan eene vergissing toe. — Er bevinden zich te Lyon twee opperhoofden der Tuaregs, waar zij de fabrieken bezoeken; hun gelaat is met een zwarten sluijer bedekt. Zij zullen ook Parijs en Londen bezoeken. — Men verzekert, dat de prins van Savoye binnen zeer kort alhier zal komen; zijn gevolg is eergisteren avond in het Hotel des Deux Mondes afgestapt.
— Twee personen, die zich onledig houden met het zoeken naar manuscripten van Molière, hebben gevonden zijn huwelijkscontract met mejufvrouw Armande Béjar en eene notariële acte, waaruit blijkt, dat hij aan den componist Lulli 12,000 livres heeft geleend tot aankoop en verbouwing van een huis.
— Er loopt een gerucht, dat de Zwitzersche regering de grootste waakzaamheid op de Italiaansche grenzen doet in acht nemen,
— Men zegt, dat de. Italiaansche regering de spoorweg-overeenkomst met den heer Rothschild niet wil ratificeren, als zijnde die te nadeelig voor het rijk.
— Men verzekert, dat Frankrijk met Spanje en Engeland over de zending van een buitengewonen commissaris naar Mexico onderhandelt.
---

Engeland.
LONDEN, 28 Mei ('savonds). De koningin zal aanstaanden Dingsdag van Balmoral naar het kasteel van Windsor terugkeeren. Het hof zal aldaar tot 16 Junij vertoeven en zich dan naar het eiland Wight begeven. In verband met het uitstapje naar Coburg, heeft de koningin eene uitnoodiging ontvangen van het Oostenrijksche hof; meu hoopt dat H. M., na het verblijf te Reinhartsbrunn, waar zij de kroonprinses van Pruissen zal ontmoeten, den keizer een bezoek zal brengen op diens slot Grcinburg. — In de zitting van het hoogerhuis op eergisteren heeft lord Brougham de aandacht van den staats-secretaris van buitenlandsche zaken gevestigd op een gebrek, in het voor eenigen tijd gesloten verdrag met Noord-Amerika. Het regt van onderzoek tot het ontdekken van slavenhaalders, was namelijk tot op 30 mijlen van de kust van Cuba toegestaan, maar daar nu Portorico op verderen afstand lag, zoo zouden waarschijnlijk de slavenhaalders hun vracht te Portorico lossen, om die dan later op hun gemak naar Cuba te zenden. Graaf Russell heeft hierop geantwoord, dat de regering van Noord-Amerika het opregt met de onderdrukking van den slavenhandel meende, en wanneer het dus noodig bevonden werd, om Portorico onder bereik van het regt van onderzoek te brengen, zou zij ongetwijfeld bereid gevonden worden, om een daartoe strekkend voorstel aau te nemen.
— Baron Bentinck, Nederl. gezant bij het hof van St. James, is aan een aanval van griep lijdende. — Gedurende de jongst verloopen week hebben in de hoofdstad 1209 sterfgevallen en 1919 geboorten plaats gehad. — De Japansche gezanten zijn gisteren te Newcastle-on-Tyne aangekomen, alwaar zij de North Seaton kolenmijn hebben in oogenschouw genomen. Daarna zijn zij naar Liverpool vertrokken. — Heden is het achtste jaarlijksche verslag van de posterijen in het Vereenigde Koningrijk, zijnde dat over 1861, openbaar gemaakt. Het volgende wordt daaraan ontleend: In genoemd jaar werden 593 millioen brieven (gemiddeld ongeveer 20 per hoofd van de bevolking), 72,300,000 nieuwsbladen (bijna 1,500,000 meer dan 1860) en ongeveer 12,300,600 boekpaketten (ongeveer 500,000 meer dan in 1860) verzonden. Onder de 380 brieven kwam gemiddeld één aaugeteekende voor. Er werden 7,580,455 postwissels, ten gezamenlijken bedrage van £ 14,616,348 uitgegeven, waarvoor aan commissieloon * 127,866 werd ontvangen. De totale inkomsten der posterijen bedroegen £3,665,128, zijnde £ 138,288 meer dan in 1860. Het aantal postbeambten in het Vereenigd Koningrijk bedroeg 25,376, waaronder 11,391 postmeesters en 12,152 brievenbestellers enz. —- Den 24sten dezer werd de nieuwe Westminster-brug voor het verkeer geopend; zij heeft eene breedte van 84 voet en is de breedste brug in de hoofdstad.
— Voor eenigen tijd werd, zoo als men zich zal herinneren, het Engelsche schip Emily St. Pierre, wegens het verbreken der blokkade, door een Amerikaanschen kruiser genomen; doch de kapitein van het Britsche schip, dien men, op zijn woord van eer, vrij aau boord liet, wist met nog drie andere Engelschen de Amerikaansche prijs-manschap te verschalken en te overmeesteren, zoodat hij met het op deze wijze heroverde schip behouden te Liverpool aankwam. De Amerikaansche gezant verlangde daarop de ternn-o-ave van den prijs, doch de Engelsche regering heeft daarop geantwoord, dat zij, volgeus het internationale regt, daartoe niet verpli~t en volgens 's lands wet daartoe niet geregtigd is.
---

Rusland.
St. PETERSBURG, 24 Mei. Baron Stieglitz, directeur der rijksbank, is //uit aanmerking voor bewezen uitstekende diensten" waarschijnlijk bij het sluiten der jongste leening) tot geheimraad benoemd.
— De Börsenzeitung spreekt van een gerucht, volgens hetwelk de Pruissische minister van koophandel voorbereidende maatregelen treft, om met Rusland iv onderhandeling te treden over het sluiten van een handelstractaat, en wel naar de internationale beginselen, welke voor het Pruissisch-Fra_sche handelsverdrag als grondslag zijn aangenomen.
— De geheele Russische vloot wordt op haren terugkeer uit de verschillende wateren naar Kronstadt, in de haven van Kiel verwacht.
---

Duitschland.
WEENEN, 27 Mei. De regering heeft aan de financiële commissie, bij gelegenheid der behandeling van het budget van oorlog, vertrouwelijke mededeelingen gedaan betreffende den voorgenomen aanval der Piëmontezen op Zuidelijk Tyrol, en er bijgevoegd dat, zoo ook de tijd nog niet daar was om het leger in Italië geheel op voet van vrede te brengen, er echter van de bemoeijingen, om de Italiaansche aangelegenheden langs diplomatischen weg te regelen, zoo gunstige gevolgen zijn te verwachten, dat welligt binnen kort het gevaar van een oorlog in Italië voor langen tijd als geweken zal zijn te achten en diensvolgens op uitgebreide wijze eene ontwapening van het daar liggende leger zou kunnen plaats hebben. Overigens herhaalde de regering de reeds door graaf Rcchberg gegeven verklaring nopens hare nieuwe, bloot defensieve staatkunde, ten aanzien van Italië. Intusschen bevestigt het zich, dat reeds is besloten tot eene vermindering van het leger met 75,000 man.
— In het huis der afgevaardigden is door Dr. Herbst gevraagd, of de discussien over de verhooging van belastingen niet nog vóór Pinksteren aan de orde van den dag konden gebragt worden. De president antwoordde dat de minister van financiën zelf een uitstel der behandeling van deze aangelegenheid wenschte. Na eenige gedachtenwisseling werd de beslissing omtrent deze vraag tot eene nadere zitting verdaagd.
— Groote sensatie is hier gewekt door een berigt van prins Metternich, volgens hetwelk door de Fransche regering werkelijk een ultimatum aan het hof van Rome is gezonden, waaraan men niet gelooft dat de H. Stoel zal toegeven, zoodat Frankrijk eerlang zijne troepen uit Rome terugtrekken en te Civita-Vecchia concentreren zou Om dezelfde reden moet ook Frans II besloten hebben, eene andere verbliifplaats te zoeken.
BERLIJN, 29 Mei. Er is weder veel sprake van een aanslag op het leven des konings. De geheele zaak komt echter hierop neder. Een jong mensch uit Posen, die herwaarts was gekomen, doch de noodige middelen miste om hier in ziju levensonderhoud te voorzien, geraakte daardoor tot zoo groote wanhoop, dat hij eene poging deed om zich zelven van het leven te berooveu. Toen hem dit niet gelukte, kwam hij op het denkbeeld zich van een aanslag op het leven des konings te beschuldigen en verzon hij eene geschiedenis in dien zin, hetgeen dan ook ten gevolge had, <t-t i«j !» k__titAm. werd genomen. Reeds bij zijn eerste verhoor door den ambtenaar ..an het, ODOnbaar ministerie bleek echter, dat alles slechts een verzinsel was, zoouaoci &.-„- j,—*ito. lijke vervolging tegen hem werd ingesteld.
— Het huis der afgevaardigden heeft zich gisteren bezig gehouden met de quaestie van het zenden van een adres aan den koning, in antwoord op de openingsrede van den minister-president. Na langdurige discussien werd de vraag, of er al dan niet een adres zou worden gezonden, met op één na algemeene stemmen, bevestigend beantwoord. Hierop liepen de debatten over een tweede ontwerp-adres van den heer Twesten, dat zich van het eerste daardoor onderscheidt, dat het meer in den geest van dat van den heer _ Sybel is gesteld en, in stede van de openingsrede omtrent de buitenlandsche aangelegenheden te beantwoorden, meer speciaal leedwezen te kennen geeft over de bekende kies-circulaires, verdachtmakingen van de liberalo partij enz., welke aan de jongste verkiezingen zijn voorafgegaan. — Tegen mejufvrouw Ludmilla Assing, uitgeefster der Gedenkschriften van Varnhagen von Ense, is een geregtelijk onderzoek ingesteld wegens kwetsing van den verschuldigden eerbied jegens den koning van Pruissen, beleediging der koningin van Pruissen en beleediging van "den voormaligen directeur vau politie Duncker.
— De Russische gezant, de heer Budberg, is naar Parijs vertrokken. Daar ook de nieuwbenoemde Pruissische gezant, de heer von Bismarck-Schönhausen, zich gelijktijdig derwaarts naar zijn nieuwen post heeft begeven, wil men weten, dat er in onderhandeling met de Russische regering is getreden, met het doel om het koningrijk Italië door Pruissen en Rusland te doen erkennen.
FRANKFORT, 28 Mei. De nieuwbenoemde gezant van Pruissen bij het hof der Tuileriën, de heer von Bismarck-Schönhausen, is gisteren alhier aangekomen en heeft heden ochtend zijne reis naar Parijs verder voortgezet. Ook prins Hohenzollern is met zijne gemalin gisteren hier aangekomen en heeft zich heden naar Baden- Baden bsgeven.
— De tweede kamer van Baden heeft gisteren bij de discussien over het wetsontwerp tot invoering van het algemeene Duitsche wetboek van koophandel, besloten de regering te verzoeken zich voortaan niet meer tegenover de bondsvergadering te verpligten tot de invoering van gemeenschappelijke wetten, maar veeleer tegen den te dien aanzien tot dus ver gevolgden weg uitdrukkelijk te protesteren.
---

België.
BRUSSEL, 29 Mei. De onderkoning van Egypte, die, gelijk reeds gemeld is, tegen het einde dezer week hier wordt verwacht, zal Zondag en Dingsdag aanstaande de op het Champs des Manoeuvres plaats hebbende wedrennen bijwonen.
— De kamer der vertegenwoordigers heeft zich in hare beide laatste zittingen voornamelijk bezig gehouden met de voorgestelde wijziging van art. 295 van het strafwetboek, waarbij straften worden bedreigd tegen den geestelijke, dio van den kansel zich aan beleediging tegen het openbaar gezag schuldig maakt. De discussien, waaraan schier uitsluitend leden der regterzijde deelnemen, zijn nog niet ten einde gebragt.
(Particuliere correspondentie). ANTWERPEN, 28 Mei. De gemoederen zijn in Antwerpen inderdaad verbitterd, niet alleen om het onregt dat der metropool van den handel wordt aangedaan, maar nog om de beleedigingen welke in de ministeriele dagbladen en op de tribune der kamer gedurig herhaald werden: — u zult overigens reeds gezien hebbeu hoe Antwerpen tegen het verwijt van egoïsmus en gouddorst protesteert; het mag met reden op zijne liefdadige werken, in vroegeren en tegenwoordigen tijd, wijzen.
Het Journal de Liége, een orgaan van den heer Frère-Orban, minister van financiën, gaat verder. Op hoogen en verwaanden toon zegt het blad: //Al bestond Antwerpen niet, België zou daarom niet minder België zijn! Men zou, het is waar, eene handelshaven minder hebben, maar die leemte zou al spoedig aangevuld worden!" Ik moet dien nonsens, die anti-nationale snorkerij niet weerleggen; zij zal, zonder dat, uwen lezeren, en vooral als deze zich herinneren dat Belgio maar ééne handelshaven bezit, nadenkend het hoofd doen schudden, en doen zien hoe weinig gezond begrip van algemeenen voorspoed door middel des handels de Waalsche gewesten hebben of ten minste toonen te hebben.
Men heeft den Antwerpenaar daarenboven aangewreven dat hij geen //patriot" is, en men in Antwerpen, op dit oogenblik, niets liever wenscht dan eene ontbinding van het koningrijk België, bij welke gelegenheid de Vlaamsche gewesten naar hunnen eigen stam, den Nederlandschen, verlangen terug te keereu.
Dit verdient eene bepleiting. Antwerpen is inderdaad, even als Gent, de weldaden van Vader Willems regering nog altijd gedachtig; bij den adel en den koophandel heeft het vereenigd koningrijk nog prestige, en wat meer zegt dan dat alles, Antwerpen is het centrum der Vlaamsche beweging ; het heeft, kortom, oude en nieuwe sympathiën voor den toestand van vóór 1830.
Het artikel in de Utrechtsche Courant, dat, hetwelk de kaart van Europa, met eenige pennestreken veranderde, werd, zonder de minste opmerking, in verscheidene Vlaamsche couranten opgenomen en des avonds, in openbare etablissementen, luidop gelezen. Tot nn toe is er ook geen enkele protestatie tegen het ontwerp van verdeeling in onze dagbladen verschenen, terwijl bij het minste woord over annexie, dat van den kant van Frankrijk opstijgt, de protestatiën zoo talrijk zijn als de hagelsteenen. Dat de sympathie voor Nederland, in de Vlaamsche gewesten, in de laatste jaren veel veld gewonnen heeft, is ontwijfelbaar; dat, indien Koning Willem in 1830 op eene Vlaamsche partij, welke hare wortels diep in de volksklasse heeft, had kunnen bouwen, de scheuring niet zou h-bben plaats gehad, lijdt geen twijfel; maar — die ongelukkige maar ! — men moet zich in die sympathie nu ook niet bedriegen.
Indien de sympathie voor het noorden zich op dezen oogenblik zoo sterk voordoet, moet men ook rekening houden van den anormalen toestand, waarin men zich hier bevindt: verbittering redeneert niet, en als de terugkeer naar ons stamhuis voor de deur stond, zouden er, geloof mij, nog vele moeijelijkheden uit onzen eigen boezem opschieten.
Die voorbehouding kan zekere onstuimige annexeerders, door de Arnhemsche Courant zoo duchtig teregt gewezen, tegen het hoofd stooten; maar er zijn in het Vlaamsen, kamp diplomatischer hoofden dan de schrijvers van zekere inlijvingsartikels; deze laatsten, klein in getal, met hunne min of meer verborgene republiekeinsche denkbeelden, zullen noch hier te lande en zeker met in uw opregt Oranje-gezind Nederland gelukken.
Om tot de groote quaestie aan het dagorde weer te keeren, moet ik u nog melden, dat de ontbinding der kamers, tengevolge der houding van Antwerpen, in den ministerraad besproken is geworden en men hoop heeft eerlang tot nieuwe verkiezingen te zullen kunnen overgaan.
Middelerwijl dat Antwerpen protesteert, werkt men aan de forten geducht voort en worden de werken, bijna wekelijks, door den minister van oorlog, baron Chazal, bezocht, die zich te dier gelegenheid zelden of nooit in de stad zelve vertoont.
---

