NEDERLANDEN. 's Gravenhage, den 16den November 1862.
Bij besluit van den Isden dezer, n". 68, heeft de Koning aan mr. J. D. C. baron van Heeckeren van Wassenaer, Zijner Majesteits Opperstalmeesier, vergunning verleend tot het aannemen der onderscheidingsteekenen van het grootkruis der Koninklijke Guelphenorde, hem door Z. M. den Koning van Hannover geschonken. Bij besluiten van den I6den dezer, n°. 4 en 5, heeft de Koning benoemd tot burgemeester: van de gemeente Hedikhuizen M. van Hooff; van de gemeente Bussurn B. Keyzer. Bij Zijner Majesteits besluit van den 16den November , n°. 15, zijn tot regter in de arrondissements-regtbank te Alkmaar benoemd : mr. H. li. van Hees, thans regter-plaatsvervanger in de arrondissements-regtbank en advocaat te Amsterdam; en mr. W. van der Kaay, thans regter-plaatsvervanger in en procureur bij de arrondissements-regtbank te Alkmaar; zijnde voorts aan laatstgomelde eervol ontslag verleend uit zijne betrekking van procureur. Bij Koninklijk besluit van 14 November, n°. 102, is het ontvangkantoor der directe belastingen en accijnsen te Steenwijkerwold opgeheven en vereenigd met dat van Steenwijk ca., en zijn benoemd tot ontvangers der directe belastingen en accijnsen : te Steenwijk c. a. de heer mr. P. C. J. van Ghert, thans commies bij het Departement van Finantien; te ïholen c. ». de heer J. D. de Bloeme , thans ontvanger dor directe belastingen en accijnsen te Steenwijkerwold. Bij besluit van den 16don November, n°. 13, heeft Zijne Majesteit goedgevonden, te benoemen tot apotheker van do 3de klasse bij de geneeskundige dienst der landmagt in Oost-Indie, den heer Nicolaas Cornelissen, geboren te Middelburg den 30sten October 1834. Bij Zijner Majesteits besluit van don loden dezer, n°. 58, is de adjunct-administrateur F. T. Courier dit Dubekart, met ingang van den lsten December aanstaande, benoemd tot officier van administratie der 3de klasse bij de zoemagt, met bepaling dat hij zal rang nemen tusschen de officieren van administratie der 3de klasse W. P. J. L. Stort en L. F. C Seelking. Bij Zijner Majesteits besluit van den Uden November 1862, n°. 50, is de heer W. vom Bat h erkend als consul van Baden te Amsterdam. De Commission uit de Staten van Zuidholland, belast met het onderzoek: I°. van een ontwerp tot wijziging van het bijzonder reglement voor den polder de Oost- en West-Zomerlanden (in de gemeenten Ileinenoord en Puttershoek), on 2°. van een voorstel om in overweging te nemen , of het wenschelijk is, met het oog op de veiligheid der kust, een adses aan de hooge Regering te rigten, ten einde de plaatsing to verkrijgen van een lichter nabij den Banjaard, zijn door den Koning bij besluit van den 16den dezer, n°. 7, geraagtigd, om hare werkzaamheden na de sluiting van de najaarsvergadering der Staten voort te zetten. De Commissie uit de Staten van Overijssel, benoemd om een mondeling onderhoud met den Minister van Binnenlandsche Zaken te hebben over de bevaarbare en vlotbare rivieren in die provincie, is door den Koning bij besluit van den 17den dezer, n°. 82, gemagtigd hare werkzaamheden na de sluiting van de najaarsvergadering der Staten voort te zetten.
---

BUITENLANDSCHE BERIGTEN. ENGELAND.
liet Engelsche gouvernement heeft Frankrijks voorstel van bemiddeling m de Vereenigde Staten onverwijld beautwoord en zijn antwoord terstond Wereldkundig gemaakt. Het zegt daarin: » Hare Majesteit wenscht met Frankrijk zamen te werken in de groote vraagstukken die thans de Wereld in spanning houden, en in geen vraagstuk meer dan ten aanzien der gebeurlijkheden , in verband staande met de groote worsteling die 'n Noord-Amerika gaando is.
«Noch H. M. de Koningin, noch de Britsche natie zullen ooit vergeten hoe edel en nadrukkelijk de Keizer der Franschen het volkenregt heeft verdedigd on voor de zaak de 3 vredes behulpzaam is geweest, toen de gelasteden der Confoederatie aan boord van don Trent waren gevat. jj Harer Majesteits gouvernement erkent volgaarne 's Keizers welwillende inzigten en menschlievende bedoelingen in het plan om aan den oorlog een einde te makon door vriendschappelijke maatregelen. « Ook is het van oordeel, dat, indien de voorgestelde stappen moesten worden gedaan, Ruslands medewerking hoogst wenschelijk zou zijn. » Ilarer Majesteits gouvernement heeft echter tot nog toe niet vernomen dat het Russische gouvernement zich gezind heeft verklaard om bij deze gelegenheid met Engeland en Frankrijk zamen te werken, hoewel Engelands en Frankrijks pogingen tot bereiking van het beoogde doel ondersteuning bij dat gouvernement zouden kunnen vinden. u Maar is hot beoogde doel thans op den door het Fransche gouvernement voorgeslagen weg bereikbaar? Dat is het punt, hetwelk door Harer Majesteits gouvernement belangstellend en zorgvuldig onderzocht is. » Na overweging van alle uit Amerika ontvangen narigten is Harer Majesteits gouvernement tot de gevolgtrekking gekomen, dat er op het tegenwoordige oogenblik geen grond bestaat om te hopen dat het bedoelde voorstel door het gouvernement der Unie zou worden aangenomen ; terwijl een weigerend antwoord uit Washington thans beletten zou dat het aanbod binnen kort herhaald wierd. » Harer Majesteits gouvernement meent alzoo, dat het betor zou zijn, de ontwikkeling der publieke opinie in Amerika naauwlettend gade te slaan ;en indien zij , gelijk men schijnt te mogen hopen, blijkt eene verandering ondergaan te hebben of vervolgens te ondergaan , dan zouden de drie hoven van zulke verandering partij kunnen trekken om hunnen vriendschappelijken raad aan te bieden met meer vooruitzigt op aanneming door de twee strijdende partijen , dan thans schijnt te bestaan. » Harer Majesteits gouvernement zal aan dat van Frankrijk mededeeling doen van alle narigten, die het uit Washington of Richmond mogt ontvangen rakende dit gewigtig onderwerp." Dit antwoord vindt in Engeland geenen algemeenen bijval, althans niet bij de torypartij. Organen dezer partij, met name de Morning Herald en de Standard, meenen dat menschlievendlieid en staatsbleang beide een ander antwoord vorderden. De Herald verklaart de afwijzing van Frankrijks voorstel voor eene misdaad. Dat de door Frankrijk voorgeslagen wapenstilstand van zes maanden in de tegenwoordige omstandigheden voor het Noorden zeer nadeelig, voor het Zuiden uiterst voordeelig zou zijn, en alzoo bezwaarlijk door het gouvernement der Unie zou kunnen worden aangenomen, wordt ook door de Londenscho Times erkend, hoe partijdig dit blad ook voor het Zuiden gestemd is. Immers schor-ing der vijandelijkheden zou ook schorsing der blokkade medebrengen, en alzoo de Confoederatio in staat stellen om hare katoen en andere producten in Europa te ruilen tegen krijgsbehoeften en andere benoodigdhedon, waaraan zij thans gebrek heeft; terwijl het Noorden het jaargetijde, waarin de hooge waterstand der rivieren veroorlooft de krijgsoperatien binnen 's lands met de vloot te ondersteunen, ongebruikt zou moeten laten voorbij gaan. Alzoo zou de wapenstilstand de zaken niet in den tegenwoordigen staat laten, maar denzelve in het nadeel der Unie en ten bate der afvallige staten grootelijks veranderen. —De Morning Post, de onderscheiden vorstelijke personen , die als candidaten voor den troon van Griekenland genoemd zijn, beoordeelende, heeft tegen allen, behalve den Aartshertog Maximiliaan van .. . . . Oostenrijk, overwigtige bedenkingen in te brengen.
---

FRANKRIJK.
Het Fransche gouvernement pleit in den Moniteur voor zijn voorstel van bemiddeling in de Vereenigde Staten. Dat blad zegt in zijn nommer van gisteren , <lat het voorstel door Engeland en Rusland niet met eene bepaalde afwijzing is beantwoord, maar in de daad slechts met een uitstel, gegrond op veranderlijke omstandigheden; en het vervolgt aldus: » liet is waar, dat men vooral nagaan moet, hoe een aanbod van goede diensten in Amerika zou kunnen worden opgenomen ; doch zoo onze narigten juist zijn , zal er aan de aarzeling van het Engelsche en het Russische kabinet weldra een einde zijn. jj Want in de Vereenigde Staten , in het Noorden gelijk in het Zuiden , is eene partij die den vrede wil en dagelijks meer veld wint. De thans in het Noorden plaats hebbende verkiezingen getuigen van den vooruitgang dier partij , wier candidaten aanmerkelijke voordcelen behalen en welke in het volgende Congres de meerderheid schijnt te zullen hebben." Uit onderscheiden berigten is op te maken dat thans aan het Fransche hof overhelling tot de zaak der Confoederatie heerscht. Deze wordt tegen de bedenkingen van de bestrijders der slavernij geregtvaardigd met de bewering, dat de Confoederatie. wanneer zij hare onafhankelijkheid gevestigd heeft, door den loop der omstandigheden zekerlijk zal worden
gedrongen om de instelling der slavernij grootelijks te wijzigen en van het onmenschlievend karakter te ontdoen. Het Journal des Débats en andere van het gouvernement onafhankelijke dagbladen van Parijs pleiten voor de zaak der Unie, en meonen dat Frankrijk zich behoort te onthouden van al wat regtstreeks of zijdelings tot schraging van de instelling der slavernij zou kunnen strekken. — De Moniteur berigt dat de stoombooten Cambodge en (Impératrice in goeden staat te Suez zijn aangekomen en dat ten gevolge daarvan de Fransche stoombootdienst op Indie en China den 27sten October geopend is. Verder geeft dat officiële dagblad gunstige berigten uit Coehinchina, loopende tot 30 September. Volgens dezelve werd het vredesverdrag op alle punten ten uitvoer gelegd.
---

