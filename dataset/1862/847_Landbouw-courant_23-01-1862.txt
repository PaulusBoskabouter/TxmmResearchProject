THEORIE EN PRAKTIJK.
In een artikel, in de Landbouw-Courant van 26 December jl., zegt de Heer J. W. DEL CAMPO, »Ik veronderstel, dat de mangelwortelen goed bewaard liggen en dat men, als het vriest, eene zekere hoeveelheid in den stal bergt, om ze voor bederf te vrijwaren. Het zal dan voordeelig zijn, dag men ze wassehe , voor dat men ze aan het vee geeft, en dat geschiedt op eene zeer eenvoudige wijze, in een ronddraai). enden cilinder. Jlen zegt wel, zand schuurt de maag, doch ik geloof, dat dit schuren den eetlust niet zeer °Pwekt , en terwijl aarde onverteerbaar is, het nadeelig op de spijsvertering werkt, enz.; met voordeel wordt het voeder doorstoomd enz.; men Plaatst de beesten wel op latten enz.; ik wenschte %et gebruik van latten niet af te keuren enz.: stieren en paarden moeten dagelijks beweging genieten; men geve wat Thorley's of lienrie's toebereid meel enz.; wanneer men verwacht, dat de koeijen kalveren zullen, moet men ze vooraf op eene afgezonderde plaats brengen, terwijl het vooral Verkeerd is, ze vast te binden; het kalf wordt dikwijls op eene plaats geworpen, die buiten hel bereik der moeder is; dan kan deze het niet aflikken en er verder zorg voor dragen. Ik geloof, dat deze stellingen niet volkomen steek hbuden. Op grónd eener ondervinding, gedurende 26 jaren op eene uitgestrekte boerderij, met 70 tot 90 stuks rundvee, kan ik verzekeren : I°. dat het volstrekt °unoodig is, mangelwortelen, als het vriest, in buis te halen, hetgeen ook bij aanhoudende vorst Weinig baten zoude, maar eer tot ongelegenheid leiden. Sedert vele jaren heb ik jaarlijks 4, 5 6000 mudden mangelwortelen verbouwd; deze zijn steeds geborgen, grootendeels in ruime kelders, en voor een . goed gedeelte op hoopen , in de Open lucht. Wanneer men zoodanige hoopen goed dekt, als het begint te vriezen, ook met Paardenmest, kan men, zoo men wil ;dezelve dagelijks openen, om het noodige te halen en daarna weder toedekken. Bij vriezend weder, voor een of twee dagen, wortelen in huis te halen, zonde weinig baten en waar vindt men stallen ruim genoeg, om voor 8 of 10 dagen to bergen, tenzij de heer DEL CAMPO mogt gelooven , dat een mangelwortel per dag aan eene koe voldoende is. —lk bezit een zeer ruimen stal, Waar thans per dag circa 50 mudden mangelwortelen gevoerd worden. Waar zouden 300 mudden kunnen worden nedergelegd , om gedurende 6 yuratige dagen bewaard te blijven? 20. Als de mangelwortelen, in het laatst van October, van het land opgenomen worden uit den gemengden of zavelachtigen grond, op welken zij verbouwd zijn, snijden op den akker vrouwen en kinderen er het loof af en werpen deze de wortels op kleine hoopjes; wanneer deze hoopjes een halven dag gelegen hebben, worden de wortels met karren naar de kelders en hoopen bij huis gebragt. Het op de karren gooijen en het in de kelders storten bevrijdt de wortels, voor een goed gedeelte, van de haar omgevende aarde; wordt er daarna des winters gevoederd, dan nemen de arbeiders, bij het vullen der manden, in welke men de wortels naar den snijmolen brengt, in iedere hand een wortel, slaan deze tegen elkander, waarna ze wederom aarde verliezen. Hetgeen daarna nog aan de wortels mogt gebleven zijn, vindt het vee onder de gesnedene terug. Nooit heeft dit):lij mij eenig nadeelig gevolg gehad.— Wat wil men meer, dan vee, onder zoodanige behandeling, vet op stal staande? ronddraaijende cilinders, om tnangelwortelen en aardappelen voor de varkens (ook al onnoodig) te wasschen, zijn sedert jaren bekend. Ik raad af, om er gebruik van te maken, omdat de operatie onnoodig zijnde, veel te veel arbeidsloon zoude kosten. 3°. Dat gekookt voeder, in den regel, voor allerlei vee beter is dan ongekookt, weet ieder eenigzins bekwaam veehouder, maar, immers in die streken, waar bij ons te lande het meeste en beste vee gehouden wordt, is de brandstof veel te duur, om de rnangelwortelen voor het rundvee door stoom gaar te maken. In hoe verre bij het koken van mangelwortelen het rundvee voordeel zoude hebben, is mij niet gebleken , wel, dat varkens zich beter houden bij ongekookte, dan gekookte, mogelijk wel, omdat de saprijke mangelwortel, bij het koken, vele suikerdeelen verliest. 4°. Voor het plaatsen van ossen en stieren op latten zonde men reden kunnen vinden, in de waterontlastingen onder het lijf, voor koeijen geene enkele. Ik raad het af voor alle rundvee, de ondervinding mij, voor meer dan 20 jaren, geleerd hebbende, dat de openingen tusschen de latten door ligstroo en mest te veel en te dikwijls verstopt geraken, waarna het oogmerk verloren gaat. Eer men het vermoedt, gaan de latten tot verrotting over, waarna men nog ongelukken op den koop toe te wachten heeft, terwijl bovendien zoodanige stallen zeer kostbaar in aanleg zijn. s°. Dat dagelijksche beweging, eene kleine wandeling, ook voor stieren goed is, moge eene waarheid zijn , volstrekt noodzakelijk of aan te raden is het niet. leder, welke in de praktijk is, weet, dat er dagelijks, ook in den winter, wel wat anders te doen is, dan zulke wandelingen wat wil men ook ten opzigte van deze dieren meer, dan gezond zijn, dik en vet worden bij goede stilstaande behandeling? 6°. Thorleij's en Heurie's patent-veevoeder moge lekker smaken, gelijk ik ten opzigte van eerstgenoemd voeder gelezen, ten opzigte van het tweede ondervonden heb. Ik raad aan: laat liever garst , rogge, boekweit en paardeboonen malen, dit zal ti minder kosten, dan al dat vreemde fabriekanten speculatie goed, waaromtrent mij tot nog toe, na vele proefnemingen, nooit een voordeelig getuigschrift uit 0128 land onder de oogen gekomen is. 7°. Wat in Engeland daaromtrent bestaat, weet ik niet, maar dit weet ik wel. dat in ons land in den regel de localiteiten op de boerderijen niet zoodanig zijn, dat het mogelijk zoude zijn, koeijen, welke op het kalveren staan, af te zonderen. Dikwijls is dit bij mij met 10, 12 en meer te gelijk het geval geweest. Waar zoude ik dat vee, in mijne zeer ruime gebouwen, geborgen hebben? De Heer DEL CAMPO kan er gerust op zijn, dat daaraan niet zal gedacht worden, en, om het moeijelijke in de uitvoering, en, omdat het volstrekt onnoodig is. Vastgebonden, gelijk ze stonden, hebben sedert 26 jaren mijne koeijen altijd zonder ongelukken, op den gewonen stal, gekalfd en zonder aflikken heb ik altijd kalveren gehad, welke ik tegen de beste monsteren koude. Daar waar men vee houdt, alleen om het vee zelf, en om dit tot den hoogst mogelijken graad van ontwikkeling te brengen en alzoo niet voor de mest, de boter en varkens, enz. moge het gunstige gevolgen kunnen opleveren, aan de koe de zorg voor het kalf over te laten, de Nederlandsche boer zal zich met mij wel vooreerst houden aan de gewoonte, om dit aan zijne vrouw of de meiden over te laten. VAN ITTERSIIM.
---

POKZIEKTE VAN DE SCHAPEN.
Sedert eenige jaren heerscht in onze oostelijke provinciën de pokziekte onder de schaapskudden, en ofschoon men telkens maatregelen tegen de verspreiding genomen heeft, zoo is toch die ziekte, althans in de provincie Drenthe, zeer algemeen geworden. Daar wij nu met zekerheid weten, dat die ziekte ook tot andere provinciën is overgebragt, zoo is het niet onbelangrijk mede te deelen, dat men thans in Drenthe, door inenting, de ziekte onschadelijk tracht te maken. In het Verslag der Gedeputeerde Staten, in Julij 1861, aan de Provinciale Staten uitgebragt , wordt daaromtrent het volgende gevonden:
De pokziekte onder de schapen heerschte bij voortduring door de geheele provincie onder bijna alle kudden. De inenting heeft overal goed gewerkt. De veearts gevestigd te Assen vermeldt, dat door hem 1500 stuks zijn ingeënt, waarvan de uitkomsten boven verwachting waren. Bij bijna allen kwamen de pokken op en ging de ziekte tusschen drie en vier weken na de inenting in volkomene genezing over. Volgens bedoelden veearts kan de inenting bij de kudden, waaronder de pokken heerschen , veilig worden aangeraden. Van de ingeënte voorwerpen toch zijn slechts enkelen gestorven, terwijl van de nietingeënte de sterfte van 15 tot 20 percent was. De veearts gevestigd te Peize heeft, volgens zijn verslag, de inenting insgelijks toegepast op 900 schapen. Het eerste 300ta1 werd grootendeels ingeënt met lymphe, die moeijelijk was te verkrijgen, omdat ,van de 20 toen aangetaste schapen slechts een paar deze stof bevatten; 10 stuks werden ingeënt met bloed uit pokken en 20 met etterachtige stof, zoowel uit de op zich zelf staande pokken, als uit verzweringen aan kop en pooten. Het tweede 300ta1 werd ingeënt met lymphe; het derde 300ta1 met zoogenaamde gecultiveerde stof, genomen uit eerie pok van de eerst ingeënte. Bij de met lymphe ingeënten ontstonden de pokken en waren gewoonlijk na verloop van drie weken verdwenen. Bij 10 percent bleef de kunstbewerking zonder gevolg. De inentingen met bloed en etterachtige stof gaven niet het gewenschte gevolg. Die met gecultiveerde stof verschilden in de gevolgen in geenerlei opzigt van de inentingen met stof uit natuurlijke pokken. Van de schapen, die vóór de inenting reeds met de ziekte waren aangedaan, stierven al spoedig eenigen. Van de eerste 300 ingeënten is daarentegen geen enkel stuk gestorven, van het tweede 300ta1 12 en van het derde 300ta1 35 stuks. Later, bij het ontstaan der pokken in eene kudde te Roden, groot ruim 300 stuks, werd eveneens de inenting toegepast. Vier schapen waren bereids aan de ziekte lijdende. Hier had de bewerking het gunstig gevolg, dat, behalve de vier reeds lijdende schapen, die allen zijn bezweken, er geen enkel schaap is gestorven. Die inenting was geschied met gecultiveerde stof; bij 30 stuks had zij bij de eerste inenting niet aangeslagen en geschiedde eene herinenting na verloop van twaalf dagen. De bedoelde veearts te Peil,e meent te hebben opgemerkt, dat de ziekte zich regelt naar geslacht en ouderdom. Mannelijke dieren, rammen en weren, schijnen de meeste vatbaarheid voor de pokken te hebben én de sterfte onder deze het grootst te zijn. Die meerdere sterfte moet mede worden toegeschreven aan de omstandigheid, dat zich bij de mannelijke dieren eene hoogroode pijnlijke pok ontwikkelt op het vooreinde van den pisweg, die dat deel geheel omvat en de geregelde ontlasting belet, misschien soms geheel verhindert. Dan volgen, met opzigt tot de vatbaarheid voor de ziekte, de beste drieh vierjarige ooischapen, terwijl de enters of éénjarige schapen die in zeer geringe mate schijnen te hebben; althans herhaalde inentingen bleven bij vele van deze zonder uitwerking. Bij het ontstaan der natuurlijke pokken onder de laatstgenoemde schapen leden zij bovendien nog zeer weinig van de ziekte, zoodat zij , bij eene oppervlakkige beschouwing der kudde, niet eens werd opgemerkt.
---

