ENGELAND.
De Fransche Moniteur deelt in zijn nommer van gisteren een bij dat officiële blad ontvangen schrijven uit Londen van den 3den dezer mede, waru-in het volgende voorkomt: » Niettegenstaande de meer en meer dringende aansporingen, aan Engeland gerigt door de partij die in Griekenland voor de verheffing van den prins Alfred tot den troon werkzaam is, heeft de publieke opinie hier te lande zich niet aan het weifelen laten brengen. »Er is hier geene partij, en zelfs geen enkel dagblad meer, hetwelk zich voor die caudidatuur verklaart. In tegendeel, de natie toont eenstemmig gezind te zijn om ieder aanbod van dien aard af te wijzen. Naar gezegd wordt is de Koningin zelve met haar volk eenstemmig op dat punt, hetwelk hare persoonlijke wenschen en inzigten zoo van nabij raakt. » Buitendien is het bij de Engelschen het vaste voornemen, zich te onthouden van al wat zou kunnen strekken om het Oostersche vraagstuk nog meer ingewikkeld (e maken." — Te Liverpool is jl. Dingsdag in eene talrijke zamenkomst van aldaar gevestigde Grieken eenstemmig het volgende besluit genomen : » Het is de vaste overtuiging dezer vergadering, dat de verkiezing van den Prins Alfred tot Koning van Griekenland de beste waarborg voor het toekomstige geluk onzes lands zal zijn." De voorsteller van deze verklaring beweerde dat alle Grieken in ieder deel der wereld met dezelve instemden, en zeide verder: » Door eenen koning te kiezen uit eene natie, die'te regt als de steun en verdediger der constitutionele volksvrijheid wordt beschouwd, toonen wij aan de beschaafde wereld, dat wij ons den korten tijd, die verloopen is sedert wy een drukkend en barbaarsch juk hebben afgeworpen.
hebben ten nutte gemaakt om ons maatschappelijk en politiek oordeel te vormen en te ontwikkelen.
n Klaarblijkelijk ligt de reden voor zulk eene keuze niet in persoonlijke hoedanigheden alleen, maar in beginselen. Terwijl wij den prins Alfred tot koning wenscben te hebben, letten wij niet zoo zeer op de persoonlijke verdiensten van den jongen prins, dewijl van zijne inborst en persoonlijke hoedanigheden niet veel aan onze landgenooten kan bekend zijn. » Doch het is voor ons genoeg te weten dat hij in het midden van een vrij en groot volk is opgebragt, dat hij de zoon is van eene Koningin , wier naam aan louter vrijheid en deugd doet denken, en van eenen prins, die door zijn rein en vlekkeloos leven het ideaal van den echtgenoot en vader was, en het ideaal van den vorst door zijne onbekrompene en vrijgevige bescherming van de schoone kunsten en door zijne ingenomenheid met elk liefdadig plan, hetwelk den vooruitgang des menschdoms bevorderen en den staat der burgermaatschappij verbeteren kon. » Zou men niet mogen hopen dat de zoon van zoo doorluchtige ouders hunne deugden zal erven en het heerlijke gewa3 van Britsche vrijheid en onafhankelijkheid naar Griekenlands bodem zal overplanten? » Wanneer wij eenen Engelschen prins tot koning kiezen, doen wij het niet, gelijk velen meenen, in de verwachting dat wij door Engeland zullen worden geholpen het grondgebied van ons land uit te breiden. » "Wat wij behoeven en begeeren is dat Engelands zedelijke invloed ons helpe het zelfbeheer in ons land te vestigen en het vrye Griekenland in zulk eenen toestand te brengen, dat het te eeniger tijd het middelpunt der beschaving in het Oosten kunne worden en voor onze verdrukte broeders den weg tot herwinning der vryheid kunne banen."
— De Morning Post behelst een schrijven van den Griekschen prins Ypsilanti, hetwelk de strekking heelt om de aandacht zijner landgenootèn, bij het rondzien naar candidaten voor den troon, op hem te vestigen.
---

NEDERLANDEN. 's Gravenhage, den 6den December 1862.
De heer «7. R. Mees is bij 's Konings besluit van den 6den dezer, n°. 51, herbenoemd tot directeur van wege den handel bij het Rijks entrepôt te Rotterdam. By Zijner Majesteits besluit van den sden December. n°. 70, is benoemd tot commissaris van politie te Zaandam, A. F. van Kempen, thans inspecteur van politie te 's Gravenhage. .
---

BUITENLANDSCHE BERIGTEN. ITALIE.
Mgr. de Mërode, de pauselijke minister van oorlog, heeft, gelijk de berigten uit Home van 29 November melden, dezer dagen eene dagorder van den volgenden inhoud aan de troepen gerigt : n Onbedachte en zeer berispelyke gezegden betreffende politieke vraagpunten en personen van hoogen rang worden aan eenige militairen van het Pauselyke leger toegeschreven. Het is de pligt van den ministor, bekend te maken dat, zoo die verwijten gegrond waren, zulks aan Zijne Heiligheid waarlijk leed zou doen ; de officieren, onder-officieren en soldaten, welke zulke verwijten verdienden, zouden zich zeer hooge en uitdrukkelijke afkeuring op den hals halen. » De minister maakt van deze gelegenheid gebruik om te herinneren dat, terwijl overal ook de eenvoudigste uiting van politieke gevoelens door de krijgstucht wordt verboden, deze regel inzonderheid bij het Pauselijke leger, hetwelk zich naar de heldhaftige voorbeelden van volslagen zelfverloochening en loutere verknochtheid gevormd beeft, behoort te worden in acht genomen. n De souveraine onafhankelijkheid van den algemeenen vader der geloovigen, dat is bet hoogste belang voor de godsdienstige gemoederen, hetwelk door een iegelijk onder u, tot welk land hij ook behoore, als een schat van zijn eigen vaderland wordt beschouwd. Aan de verdediging van dien schat, en daaraan alleen, is hij zich komen toewijden. Zoo denkt gij allen ; gij behoort dus alles te vermijden wat ook maar in schijn grond zou kunnen geven om uwe opregtheid in twijfel te trekken." Tot toelichting van deze dagorder zegt een katholijk correspondent in een schrijven uit Rome van 29 November: «Het is een stuk van groote beduidenis. De Fransche politie beweert, en doet buiten 's lands verkondigen, dat de soldaten van den Paus, vooral de zouaven, den Keizer der Franseben en de Keizerin met de gruwelijkste uitdrukkingen plegen te honen. Het verdroot den minister die beschuldiging telkens weder te hooren en te lezen; welligt begreep hij, zoo al niet de gegrondheid dier beschuldiging, dan toch bet nuttige ecner goede raadgeving aan zijn klein leger. Van daar die dagorder, wier bewoordingen met oordeel gekozen zijn om alles te zeggen zonder zich bloot te geven on zonder zich te vernederen." — In de te Turyn bestaande kabinetskrisis vinden verscheiden Weener dagbladen weder stof om de gesteldheid en vooruitzigten van het koningrijk Italie in een donker licht te plaatsen. Al is die krisis het gevolg van de tegenkanting tegen een ministerie hetwelk van onderdanigheid aan Frankrijk werd beschuldigd, zij geeft desniettemin, naar de meening van die dagbladen , geenon grond om te verwachten dat de Italiaanscbe staatkunde zich opbeuren en onafhankelijk maken zal; dit schijnt hun onmogelijk; zij verwachten in tegendeel, dat Italie nog meer onder Frankrijks invloed zal geraken, en dat daarvan inwendige beroeringen hot gevolg zoudon kunnen zijn, die gevaarlijk voor do monarchale orde van zaken wierden. In dien geest spreken vooral de Ostdeutsche Post en de Presse ; » Koning Victor Emanuel — zeggen zij — zal zich niet kunnen onttrekken aan de noodzakelijkheid' om met den wensch van Keizer Napoleon te rade te gaan en weder een aan Frankrijk welgevallig ministerie te nomen. Zulk een ministerie zal echter bij de natie en bij het parlement weinig steun vinden; in tegendeel, het zal welligt spoedig in de noodzakelijkheid zijn om de Kamer van Afgevaardigden, wier meerderheid van Frankrijks invloed afkeer hoeft, te ontbinden; en uit de verkiezingen zou , bij de thans in Italie ondor de bevolking hcerschende verbittering, eene volksvertegenwoordiging kunnen voortkomen, die nog veel ongunstiger jegens het ministerie en jegens Frankrijk gezind is. Hierin zou aanleiding kunnen worden gevonden om eone wijle zonder parlement en dus zonder wettige staatsbegrooting te regeren , althans om eene poging daartoe te doen. liet is alzoo niet bevreemdend, dat Koning Victor Emanuel militaire toerustingen maakt, met het oog welligt ook op de binnenlandsche gevaren." — Het officiële dagblad van het Italiaanscbe gouvernement geeft \verslag van de audiëntie, waarin Koning Victor Emanuel jl. Zondag de geloofsbrieven van Frankrijks nieuwen gezant heeft aangenomen. De gezant zeide onder meer: » Het is mij een genoegen, als eersten pligt aan Uwe Majesteit mededeeling te doen van de regtstreeks van mijnen doorluchtigen souverein ontvangen verzekering van zijne opregte en standvastige toegenegenheid en sympathie voor Uwe Majesteit en voor Italie." nDe Koning antwoordde — zegt het officiële blad — dat hij met bijzonder groot genoegen van eenen regtstreekschen vertegenwoordiger des Keizers op nieuw de verzekering ontving van diens opregte en standvastige toegenegenheid voor zijnen persoon en sympathie voor Italie, welks lot met dat van Frankrijk verbonden is. n Zijne Majesteit zeide verder, in de hoedanigheden van den vertegenwoordiger van zijnen doorluchtigen bondgenoot eenen waarborg te zien voor de verwachting dat de betrekkingen tusschen de twee regeringen gekenmerkt zouden blijven door het wederzijdsche vertrouwen , hetwelk tusschen de twee dynastien en de twee natiën bestaat."
---

GRIEKENLAND.
Volgens brieven uit Athene van 21 November jl. was bij de voorloopige regering beraadslaagd over de vraag, of aan de constituerende ver» gadering een candidaat voor den troon zou dienen te worden aanbevolen. De beraadslaging had echter niet tot een bepaald besluit geleid, daar de leden der regering , die tot verschillende partijen behooren, het omtrent de keuze van den candidaat niet konden eens worden. Te Athene, alwaar zich in den laatsten tijd vele ingezetenen der lonische eilanden ophielden , had de prins Alfred de meeste kans van verkozen te worden; doch in de provinciën was, volgens de aangehaalde brieven, de meerderheid der bevolking nog steeds aan de zijde der Russische partij, hetgeen uit de gemeenschap van godsdienst verklaard wordt. De bevolking van het platte land verlangde boven al eenen koning van het ware geloof; en de tegenstanders der verkiezing van den Engelschen prins gaven haar de verzekering dat deze nooit besluiten zou van godsdienst te veranderen. De in het Turksche rijk woonachtige Grieken waren insgelijks meerendeels Rnssisch-gezind. Doch er werd van verschillende zijden op de bevolking gewerkt ; en onder al die kuiperijen was het, zeggen die brieven, onmogelijk vooruit te zien, welke partij ten slotte de bovenhand zou hebben. Een van die brieven beweert dat de geestdrift voor den Engelschen prins onder de bevolking van Griekenland geenszins zoo groot is als gezegd wordt, en dat zij zich hoofdzakelijk tot den handelsstand, inzonderheid op Syra en te Patras, bepaalt; dat de invloedrijke stand der kooplieden voor Engeland gestemd is, maar dat de groote massa deibevolking , althans de onbeschaafde menigte ten platten lande, eenen regtgeloovigen prins verlangt; dat dus de keuze op den Engelschen prins. zal vallen, indien zij door de constituerende vergadering gedaan wordt, maar op den Hertog van Leuchtenberg, indien zij door regtstreeksche volksstemming plaats had. — Een schrijven uit Athene van 29 November, over Marseille ontvangen en door de Parijsche dagbladen medegedeeld, zegt dat het gezag der voorloopige regering grootelijks scheen te wankelen, en behelst verder bijzonderheden strekkende tot stitving daarvan. Verder vermeldt dat schrijven onlusten, hier en daar in Griekenland voorgevallen door twisten tusschen voorstanders van den prins Alfred en van den hertog van Leucbtenbers. wi»»«nA
---

