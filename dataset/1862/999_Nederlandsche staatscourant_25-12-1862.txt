NEDERLANDEN. 's Gravenhage, den 24sten December 1862.
Op den 20sten dezer is door Zijne Majesteit op de gebruikelyke wijze in een bijzonder gehoor ontvangen: Sir John Ralph Milbanke, ter overhandiging zijner geloofsbrieven als buitengewoon gezant en gevolmagtigd minister van Hare Britsche Majesteit bij het Nederlandsche Hof; en op den 23sten dezer, op gelijke wijze, de heer von Mohl, ter overhandiging zijner geloofsbrieven als buitengewoon gezant en gevolmagtigd minister van Z. K. H. den Groothertog van Baden.
Bij Koninklijk besluit van 23 December, n°. 94, is de heer jhr. mr. M. M. van Aschvan Wijck, adjunci-secretaris bij het Muntcollegie, aangewezen om gedurende het jaar 1863, in geval van afwezigheid van een der leden van het Muntcollegie, diens plaats te vervullen bij de behandeling der onderwerpen in de artt. 3, 7 en 10 der wet van 1 Junij 1850 (Staatsblad n°. 25) aangeduid.
---

MINISTERIE VAN FINANTIEN.
Bij resolutie van den Uden December 1862, n°. 80, heeft de Minister van Finantien op de vraag, hoe onder de werking van het vigerend tarief van regten moet worden gehandeld bij den invoer van ijzeren klinkbouten, het volgende beslist: Dergelijke klinkbouten, uitsluitend bestemd ter verbinding en aaneenklinking van ijzeren platen bij het vervaardigen van stoomketels, ijzeren schepen, loodsen , bruggen enz. en slechts aan het eene einde van een kop voorzien, terwijl aan het andere bij hot aaneenklinken een gelijke kop wordt gesmeed, nadat zij door de bewuste platen zijn heengedieven , kunnen niet gerangschikt worden onder ijzerwerk of onder de beide overige belaste catogorien van den tariefpost ijzer, en moeten dus zonder betaling van regten tot den invoer worden toegelaten.
Bij resolutie van den Uden December 1862, n». 82, heeft de Minister van Finantien omtrent de toepassing van het tarief op verschillende pepersoorten het volgende bepaald : De zoogenaamde uitte, zwarte en lange peper en de Cayenne- en Spaansche peper, als echte pepersoorten of in bestemming daarmede overeenkomende, moeten onder den tariefpost peper worden gerangschikt en dus bij den invoer aan de betaling van een regt van f 1.50 de 100 pond worden onderworpen. De cubebe- of staartpeper , als alleen tot medicinale doeleinden bestemd , moeten als droogerij worden aangemerkt en dus zonder betaling van regten worden toegelaten. De kerrypeper echter, als zamengesteld uit verschillende aromatische bestanddeelen en uitsluitend bestemd om als toespijs gebezigd te worden , behoort te worden gerangschikt onder den tariefpost specerijen, met een regt van 5 per cent der waarde belast.
---

BUITENLANDSCHE BERIGTEN. GRIEKENLAND.
In berigten uit Parijs van eergisteren worden twee vorstelijke personen, namelijk de Prins Lodewijk van Hessen en de Prins Nikolaas van Nas-au, genoemd als voor het aanbod der Grieksche kroon bedankt hebbende. Zij zouden op diplomatieken weg uitgenoodigd zijn geworden om te verklaren of zij die kroon, indien zij hun door de Grieken aangeboden wierd , aannemen wilden, maar zouden daarop, even als Don Ferdinand van Portugal, ontkennend hebben geantwoord. De jongste berigten uit Napels melden dat de aldaar verblijf houdende onderdanen van Griekenland, bij de stemming tot verkiezing van eenen souverein, tot dus ver allen hunne stem op den Prins Amadeus van Savoye, eenen zoon van Koning Victor Emanuel, hadden uitgebragt. — De uit Athene ontvangen dagbladen en brieven van den 13den dezer melden dat de heer Diamantopulos den lOden zijn ontslag als minister van buitenlandsche zaken genomen had ; de reden daarvan was nog niet met zekerheid bekend, maar scheen gelegen te zijn in zijnen wensch om eenen zoon van Koning Victor Emanuel den Griekschen troon te zien bestijgen. Zijne portefeuille was tijdelijk aan eenen van de andere ministers opgedragen. Verder leest men daarin omstandige verhalen van de stemuitbrenging te Athene. Zij was aldaar, en, zoo ver men weet, overal elders in den lande zonder aanmerkelijke rustverstoringen begonnen. Te Athene was de deelneming aan do stemming tot verkiezing van leden der na tionale vergadering gering, aan de stemming tot verkiezing van eenen souverein bijkans algemeen. Nagenoeg alle stemmen waren er op den prins Alfred uitgebragt; eenige weinigen stemden voor » prins Alfred of de republiek"; slechts enkelen onvoorwaardelijk voor de republiek. Evenwel won onder het heethoofdige gedeelte der bevolking het denkbeeld veld, dat, indien Engeland ook door den eenstemmig geuiten wensch der Grieken niet te bewegen ware om de kroon voor zijnen prins aan te nemen , de invoering van den republikeinschen regeringsvorm en de verkiezing van eenen President raadzamer zou zijn dan elke andere uitweg. Bij meer bezadigde lieden en onder de hoogere klassen van de bevolking der hoofdstad heerschte de meening, dat de nationale vergadering den Prins Alfred tot Koning moest uitroepen en, in afwachting van de wet»noming der bezwaren die hem voor alsnog beletten ze aan te nemen, een regentschap zou dienen in te stellen om in zijnen naam het souvereine gezag uit te oefenen.
---

ITALIE.
De officiële Fransche Moniteur van gisteren deelt in zijn overzigt van het nieuws van den dag het volgende mede: «Een brief uit Rome van den 16den dezer meldt dat het Pauselijke gouvernement aan die van zijne onderdanen, welke uitgeweken waren als betrokken zijnde bij de gebeurtenissen van de laatste jaren, vrijheid heeft gegeven om in hun land terug te keeren, onder beding dat zij aan de Pauselijke overheden op de grenzen de redenen van hun vertrek en die van hunnen terugkeer bloot leggen. »De Heilige Vader heeft zijne goedkeuring gegeven aan het hem voorgelegde plan tot uitbreiding der stad Civita Vecchia, wier omvang door den onlangs herbouwden vestingmuur verdubbeld is. Immers ten gevolde der openstelling van den spoorweg, waardoor zij met Romeen Napels wordt verbonden, is die stad bestemd om eene ontwikkeling te bekomen, waarmede zij in staat diende te worden gesteld haar voordeel te doen. » De spoorweg naar Ancona zal in de aanstaande maand Januarij tot Orte, eene plaats op 18 uren afstands van Rome, worden opengesteld; en er zijn, naar verzekerd wordt, vrij ver gevorderde onderhandelingen aanhangig tusschen het gouvernementen verscheiden maatschappijen over de concessie tot het aanleggen van eenen spoorweg van Civita Vecchia naar de noorder grenslinie van het Pauselijke grondgebied ; die spoorweg zou, langs de kust en door de Toscaansche Maremmen loopende, Civita Vecchia met Livorno verbinden." Een balf officieel dagblad van Rome, de Osservatore Romano, heeft» gelijk men weet, in het laatst der vorige week aangekondigd dat inden Kerkelijken Staat eerlang de gemeentebesturen door middellijke keuze van de bevolkin"- zullen worden vernieuwd. Een liberaal blad van Parijs, la Presse, zegt daaromtrent: » De berigten uit Rome melden dat binnen kort zal worden overgegaan tot uitvoering van het Pauselijk edict van 24 November 1850, strekkende tot regeling der gemeentebesturen. » In "évolue dit edict zullen de gemeenten in vijf klassen worden verdeeld, en zullen zij eene regeling ontvangen, die met de inrigting van het gemeentelijk bestuur in Zwitserland eenige overeenkomst heeft. Zij zullen worden vertegenwoordigd door een gemeentebestuur, hetwelk met de uitvoering is belast, en door eenen gemeenteraad. Deze beide collégien zullen een uitvloeisel van volkskeuze zyn. De verkiezing geschiedt middellijk, en wel zoo, dat door de stemgeregtigdeburgers kiezers worden verkozen, welke kiezers de leden van den gemeenteraad verkiezen moeten ; voor elk te kiezen raadslid zullen er zes kiezers zijn. Sedert 1850 had het Pauselijke gouvernement wegens de tijdsomstandigheden de uit voering van dat edict verdaagd, en het benoemen van de gemeenteraden "dijk van de gemeentebesturen aan zich gehouden." De Opinione, een ministerieel dagblad van Turyn, zegt in haar nommer van den 21sten dezer: n liet gerucht is verspreid, dat de aanhang van Mazzini zich weder aaneen sloot en nieuwe krachten zocht om eene of andere onderneming te beproeven. Daarbij wordt gevoegd dat die partij te Livorno, Napels en Palermo druk werkzaam, en in het bezit van wapenen en geld is. » Het is zeker, dat die partij niet wil stil zitten; doch wij gelooven dat er in de gemelde geruchten veel overdrijving is. De heethoofden en zamenzweerders weten bij ondervinding, dat het Italiaansche gouvernement sterk genoeg is om elke poging van oproerigen aard te stuiten. Zij kunnen hier en daar eenige wanordelijkheden zonder ernstige gevolgen aanrigten; doch de wanorde zou schielijk worden gestuit onder bijval van de bevolking. Dat is alles wat zij zouden kunnen doen." — De Italiaansche Kamer van Volksafgevaardigden heeft, gelijk men weet, in overleg met de bewindslieden, besloten de struikrooverij in de Napelsche gewesten en de middelen ter wering derzelve tot een onderwerp van parlementair onderzoek te maken ; zij heeft eene commissie uit haar midden benoemd om die zaak te onderzoeken en ook op de plaats zelve inlichtingen daarover in te winnen. Deze commissie is den 20sten zamengekomen en heeft den heer Sirtori, eenen gewezen hoofdofficier van Garibaldi's vrijscharen , tot haren voorzitter, en den heer Massari, eenen afgevaardigde uit Sicilië, tot haren secretaris verkozen. Bijzondere eer en bevoegdheden zijn door de Kamer in overleg met het gouvernement aan die commissie toegekend. Zij zal overal, waar zij komt, hetzelfde gezag hebbenen dezelfde eerbewijzen ontvangen, als of zij het geheele parlement ware ; aan alle burgerlijke en militaire overheden zal zy bevelen kunnen geven, strekkende tot bevordering van het doel harer zending; en waar zy verblijf houdt zal de driekleurige vlag worden uitgestoken.
---

