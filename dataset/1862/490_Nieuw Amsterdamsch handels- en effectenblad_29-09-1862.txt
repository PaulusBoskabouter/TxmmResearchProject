BUITENLAND. Frankrijk.
PARIJS, 25 Sept. Men spreekt van de komst van generaal Cialdini herwaarts; hij zou tegen het einde van October komen. Daar men than3 van alle kanten eene oplossing der Romeinsche quaestie zoekt, zoo brengt men ook deze reis hiermede in verband.
— Voortaan zou, op verlangen des keizers, het garnizoen te Parijs alleen uit de keizerlijke garde bestaan. Dit gerucht, want er is lüeromtient nog niets besloten, verwekt reeds groote ontevredenheid bij de overige troepen, die thans het garnizoen uitmaken. De anti-Bonapartistische partij trekt hieruit het gevolg, dat de keizer weinig vertrouwen stelt in het leger. — De heer Fould zal te Tarbes een bezoek ontvangen van den keizer; men wil, dat hij bij die gelegenheid tot hertog°zal worden benoemd.
— Men verzekert, dat de maarschalk Randon aan een zijner vrienden, die hem inlichtingen vraagde aangaande de politiek des keizers ten opzigte van Rome, zou hebben gezegd, dat alle instructiën, die hem sedert het aannemen zijner portefeuille waren gegeven, daarop nederkwamen, dat de Fransche troepen Rome niet zonder toestemming van den paus zouden verlaten. Van eene andere zijde verneemt men, dat de heer Thouvenel aan prins Napoleon zou hebben gezegd: //Prins, gij kunt uwen schoonvader gerust stellen. De keizer zal steeds de belangen van Italië behartigen".
— Een zich alhier bevindend Ejgelschman zegt aangaande de geneesheeren, die Garibaldi behandelen, het volgende: //Ik heb hunne behandeling gezien en onderzocht; wat men ook van de medische scholen in Italië moge zeggen, zoo lijdt het geen twijfel, dat do Italianen voortreffelijke chirurgiens bezitten. Dr Partridge heeft alles goedgekeurd, wat tot genezing van den generaal is aangewend". — Generaal de Montebello handelt met groote gestrengheid tegen de Bourbonsche partijgangers. Wie met di wapens in de hand wordt gegrepen, wordt gefusileerd.
— Eene correspondentie uit Turijn berigt, dat het antwoord van koning Victor Emmanuel aan den president der deputatie van Forli, den heer Übiccini, aldus luidt: <.Laat de Italianen gerust zijn; mijne regering tracht er niet minder naar, dan de natie, om van hetKapitool over Italië te regeren. Ik heb het vertrouwen, dat het jaar 1863 ons niet meer te Turijn zal zien". Eenige personen willen hieruit het gevolg trekken, dat koning Victor Emmanuel alles zal wagen om Rome te bemagtigen, en dat hij in 1863 bf te Rome aan het hoofd der regering zal staan, bf als balling zal rondzwerven, indien niet misschien een erger lot hem te beurt valt. Het jaar 1863 zal hem niet meer te Turijn zien.
---

Engeland.
LONDEN, 25 Sept. Lord Palmerston, die gisteren voormiddag van Broadlands in de hoofdstad was aangekomen, is des namiddags derwaarts teruggekeerd.
¦— Graaf Russell heeft gisteren op het Foreign office gearbeid en is daarna naarßichmond vertrokken.
— De tentoonstelling werdgisteren door 44,844 personen, waaronder 4106 met doorloopende kaarten, bezocht.
— De volgende goudschepen worden uit Australië verwacht: De Anglesey, 98 dagen op weg, met „ 310,000; de Lord Raglan, 81 dagen op weg, met „ 185,000, en de Aloë, 69 da<*en op wee' met £ 80,000. 6'
— Een brief uit la Spezzia van 21 dezer meldt, dat Dr. Partridge op dien dag van daar is vertrokken. Het laatste rapport van dezen geneesheer luidt bepaald gunstig. Garibaldi werd Vrijdag 11. naar een ander en beter vertrek overgebragt, en ofschoon de beweging hem vermoeide, was hij des avonds vrij van pijn, hoewel die hem anders tegen dien tijd beviel. De hiel en de enkel zijn de zetels dier pijnen, welke den patiënt tot nu toe in zijne nachtrust stoorden. Over het geheel had Dr. Partridge niets aan te merken omtrent de wijze, waarop de wond in de eerste dagen werd behandeld, terwijl hij bijzonder was getroffen door de schier vrouwelijke teederheid, welke de doctors bij het verbinden van den enkel aan den dag legden. De eenige dwaling schijnt de onderstelling geweest te zijn, dat de kogel in de wonde is blijven zitten. De genoraal eet zeer weinig en drinkt slechts water. Dr. Partridge heeft echter een anderen leefregel aanbevolen.
Dezelfde briefschrijver deelt de volgende bijzonderheid mede, die hij van een krijgsmakker van Garibaldi, wien deze de geheimen van zijn hart toevertrouwde, heeft vernomen. Het was avond en de gewonde generaal was, na gedurende den dag verschrikkelijke pijnen te hebben doorgestaan, uitgeput en afgemat, in eene soort sluimering vervallen. Er was slechts één persoon bij hem, een beproefde en getrouwe vriend, die Garibaldis lot van de muren van Rome tot de oevers der Volturno had gevolgd. Na eenigen tijd zwijgens, rigtte de generaal zich plotseling op en wenkte den wakenden aide-de-camp. „Mio caro", zeide hij, /,ik heb nog nooit eene gunst aan den koning gevraagd; ik denk echter, dat ik het thans doen zal". De aide-de-camp naderde in de verwachting, dat hij een verzoekschrift voor den generaal moest opstellen. Deze vervolgde op den droevig plegtigen toon, die hem steeds kenmerkt, als hij ernstig spreekt: //Ik zal verzoeken, gefusileerd te mogen worden. Levende ben ik een hinderpaal voor Italië, een schrik voor den man, die over de Franschen regeert, en eene belemmering voor den vooruitgang der Italiaansche eenheid. Ware ik dood, dan zou Napoleon Rome kunnen verlaten, zonder zijne eigenwaarde te compromitteren, Italië zou dan één kunnen zijn, en door mijn dood zal ik het werk van mijn leven hebben voltooid". Ook van het parlementslid Taylor is wederom een schrijven ontvangen, gedateerd Spezzia, 20 Sept. Hij zegt daarin, van dtn generaal afscheid te hebben genomen, en dat deze in een bevredigenden toestand verkeert. Er zijn geene ongunstige symptomata. De patiënt slaapt goed, en dat is veel. Garibaldi zeide tot den heer Taylor bij het afscheid nemen: Je suis bien reconnaissant, en verzocht hem dit ook namens hem aan zijne Engelsche vrienden te zeggen. Vele personen komen of schrijven, om hem hulp van allerlei aard aan te bieden. Eene dame komt van Napels, verscheidene van Milaan enz.; anderen schrijven uit Engeland, en vragen op welke wijze zij hare geschenken zullen zenden. Zijne beide zonen zijn bij hem; Menotti natuurlijk als gevangene; zijne wond was onbeduidend . Eindelijk maakt de Birmingham Gazette nog den volgenden brief openbaar. Varignano, 19 Sept. 1862. In mijn hart ben ik u dankbaar voor de woorden van toegenegenheid, die gij mij hebt doen toekomen. Uw naam blijft in mijn geheugen gegrift. Ik zal uw aanbod ia mijne gedachten houden. Welk eene vreugde u te kennen en u de hand in uw edel land te drukken 1 Reken intusschen op mijne erkentelijkheid, en groet het volk van Birmingham van mij. De uwe, G. Garibaldi.
---

Duitschland.
WEENEN, 24 Sept. In de gisteren gehouden zitting van het huis in afgevaardigden, heeft de minister van financiën, met het oog op het vergevorderde van het thans loopend dienstjaar, het ontwerp tot verhooging van belastingen over 1862 ingetrokken, onder verklaring, dat de regering zich het indienen van een nieuw ontwerp voor 1863 voorbehield.
— In parlementaire kringen wil men met zekerheid weten, dat Dr. Hein, president van het huis der afgevaardigden, reeds definitief tot minister van justitie is benoemd, en dat hem voor den verderen duur der zitting van het huis een verloftijd is verleend. — Nadat graaf Rechberg, in overeenstemming met den minister van oorlog, graaf Degenfeld, de mogelijkheid eener reductie van het leger heeft erkend, wordt thans bij het departement van oorlog een plan voor deze reductie bewerkt. Naar men verzekert, is dit de reden, waarom den rijksraad nog geene gespecificeerde begrooting der onkosten voor het leger over 1863 is ingediend, aangezien de regering hare aanvankelijke vorderingen in dit opzigt wil verlagen.
BERLIJN, 26 Sept. De Staats-Anzeiger bevestigt thans officieel, dat de heer von der Heydt als minister van financiën is ontslagen en nog tot de benoeming van zijn opvolger deze funeiiën zal blijven waarnemen.
— Naar men verneemt, maakt graaf Bernstorff reeds toebereidselen voor zijne reis naar Londen, werwaarts hij uiterlijk binnen acht dagen zal vertrekken. Te gelijker tijd ziet men de definitieve benoeming van den heer von Bismarck-Schónhausen tot ministerpresident en minister van buitenlandsche zaken te gemoet. — Onderscheidene bladen deelden voor eenige dagen eene lijst van het nieuwe ministerie mode, welke, gelijk spoedig bleek, op eene mystificatie berustte, van Parijs uitgegaan. Onder anderen figureerde daarop de heer Panse, de bekende protectionistische schoenmaker, als toekomstig minister van koophandel. Het aardigste vau de zaak was, dat men uit Parijs zelf per telegraaph hier liet. vragen, of de lijst rigtig was, on per zelfden weg een spoedig antwoord verzocht.
FRANKFORT, 25 Sept. Uit München wordt gemeld, dat de op eergisteren bepaalde reis der ex-koningin van Napels naar Rome al weder voor onbepaalden tijd is uitgesteld, en dat de graaf en de gravin van Trani uit Zwitserland naar München terugkeeren. Voorts wordt verzekerd, dat graaf Cito, die Frans II nog altijd bij het Beijersche hof vertegenwoordigt, en die voor eenige dagep naar Parijs is vertrokken, met eene bijzondere zending aan keizer Napoleon is belast.
— Gisteren is te Karlsruhe het huwelijk voltrokken tusschen prinses Leopoldine van Baden en prins Hermann von Hohenlohe- Langenburg.
---


Wr Verzoeke alle brieven te adresseren aan de Directie of Redactie van het Blad.
---

Tot dit Mad behoort een Bijvoegsel,
bevattende het verslag der commissie uit de Tweede Kamer, belast met het houden eener enquête omtrent de zcemagt, die Nederland behoeft.
---

De cultuur-wet. V.
Wij gingen, gelijk men gezien heeft, hierbij niet nit van het streng-liberale beginsel, stelden niet de eischen van dit beginsel tot maatstaf ter beoordeeling van dit wetsontwerp; wij plaatsten ons op het standpunt der Eegering, waarop de zorg voor het gouvernements-cultuurstelsel niet mag worden nit het oog verloren, en trachtten ons, door een gezet onderzoek, te vergewissen, of de beide doeleinden, naar welke men hier streefde, namelijk de noodige zorgen voor het onbelemmerd voortbestaan van het dwangstelsel, aan de eene, en voor de krachtige ontwikkeling eener vrije industrie, aan de andere zijde, werkelijk waren bereikt geworden.
Wij hebben ons oordeel over de cultuur-wet uitgesproken,
Wij kwamen echter, na eene onpartijdige enquête, tot de over tniging:
//Dat men, uit te groote bezorgdheid voor het gouvernementsstelsel, de particuliere industrie aan zulke belemmerende banden heeft gelegd, dat het veeleer schijnt, als wilde men haar binnen de naauwste grenzen opsluiten, en langs dien weg hare hoogere vlugt beletten, dan wel hare uitbreiding verzekeren.
z/Dat dus dit wetsontwerp, zonder belangrijke wijzigingen, niet geschikt is, aan de particuliere nijverheid die vlugt te verleenen, welke men zich heeft voorgesteld!"
En echter geven de organen der behoudspartij zich alle bedenkelijke moeite, om de zaak uit een geheel ander oogpunt voor te stellen en tot.geheel tegenovergestelde resultaten te komen.
Wilde men aan hunne, zij het dan gemeende of geveinsde, angsten Jammerkreten gehoor verleenen, dan zou de cultuur-wet doodelijk voor het gouvernemcnts-stelsel, de ondergang van Nederland en Indie, met één woord, het geschiktste middel zijn om de liberale sloopers spoedig het voorgestelde doel te doen bereiken.
Bestaat er voor deze opvatting van de behoudspartij, altijd naar hare wijze van beschouwen, welligt een verschoonbare grond, zij het dan ook een schijngrond?
Wij wagen het deze vraag volstrekt ontkennend te beantwoorden; wij wagen het er zelfs bij te voegen, dat wij verbaasd staan over de drieste onbeschaamdheid van de organen dezer partij, in het loochenen zelfs van onwedersprekelijke feiten.
Deze partij toch kan er niet van onbewust wezen, dat er den 3 October 1851 aan do Tweede Kamer der Staten-Generaal een verslag werd ingediend, omtrent het beheer der koloniën over 1849, waartoe — gelijk wij in het hoofdartikel, voorkomende in ons nommer van den 25 dezer, mededeelden — de bouwstoffen waren geleverd door den toenmaligen Gouverneur-Generaal van O. 1., den heer Rochussen, welken toch de behoudende partij gewis niet onder de sloopers en af brekers zal rangschikken, en dat dit stuk niet alleen al de grondslagen, maar, wat meer zegt, grootendeels ook dezelfde bepalingen bevat, welke thans tot de elementen van de zoo hevig aangevallen cultuur-wet verstrekken.
Heeft men ook toen reeds willen sloopen en afbreken ?.... Wat toen onschuldig was, hoe kan dit thans zoo eensklaps hoogst verderfelijk zijn geworden?....
Die vragen wilden wij voornamelijk tot den zoo angstigen, zoo bekommerden heer Wintgens rigten; hij moge die, voor de Natie, beantwoorden!
Wij zullen dan ook hier het bewijs leveren, dat de behoudspartij niet voor beginselen, maar voor personele belangen kampt, en dat de strijd dus eigenlijk is een strijd tegen personen, en niet voor zaken!
Om onze lezers hiervan te overtuigen, laten wij thans volgen een extract uit hot zoo even genoemde //Verslag omtrent het beheer der koloniën over 1849"; het luidt als volgt:
§3. Op de gronden, gebleven ter beschikking van de iniandsche bevolking.
Behalve de papaverplant, tot welker cultuur de toestemming van het opperbestuur in Nederland noodig is, mag elk ingezeten van Nederlandseh-Indië op de gronden, door hem in eigendom, huur, pacht of gebruik bezeten, zoodanige voortbrengselen telen, &\s hij verkiest, en daarover naar goedvinden beschikken, nadat de verschuldigde belasting gekweten en aan de voorwaarden der uitgifte vau den grond voldaan is.
Het is aan geene ambtenaren, Europesche of iniandsche, noch aan iemand anders geoorloofd, aan anderen de beschikking over de gronden en inwoners der dorpen nf te staan.
Echter wordt aan de ingezetenen de gelegenheid gegeven om, tot voortzetting van nuttige ondernemingen, overeenkomsten aan te gaan met de oudsten en voornaamsten der dorpen, zoowel tot het bebouwen van gronden en het leveren van bijzondere voortbrengselen, als tot het verleenen van persoonlijke diensten. Zulks evenwel voor zoo ver die overeenkomsten niet blijkbaar ten nadeele Van de gouvernementscultures zouden kunnen strekken.
- Alle overeenkomsten tusschen Javanen en niet Javanen, of tussehen Javanen en hunne hoofden, moeten, om van kracht te zijn, behoorlijk geregistreerd worden door het Europeesch bestuur, ter plaatse waar de overeenkomsten werken zullen.
Alvorens to registreren, moeten de hoofden der gewestelijke besturen zich verzekeren van de identiteit der personen, die als contractanten bij de overeenkomsten vermeld zijn, en van de volkomen toestemming der wederzijdsche partijen, die te dien einde persoonlijk voor deze ambtenaren en de regenten der afdeelingen, tot "Welke de inlanders behooren, of voor eene behoorlijk zamengestelde commissie moeten verschijnen.
De ambtenaren zijn verpligt de inlanders, bij het aangaan van verbindtenissen, op hunne regten en belangen opmerkzaam te maken en, bij de vereischte zorg, om te waken dat geene onbedreven menschen door inboezeming van ongegronde hoop of vrees, door aanwending van bedreigingen of dwangmiddelen, tot voor hen nadeelige verbindtenissen worden overgehaald, evenwel ook in het oog te houden, dat de bedoeling is om, in het algemeene belang, aan nuttige bodrijven de noodige hulp te verschaffen, tegen eene matige en billijke betaling. De overeenkomsten, voor zoo ver de aard der zaak eene tijdsbepaling vordert, kunnen worden aangegaan voor ten langste vijf jaren, ter beslissing van het bestuur der plaats, waar de overeenkomst zal werken.
In de overeenkomsten moeten, onder anderen, de volgende voorzorgen worden uitgedrukt:
Eene bepaalde som, die betaald zal worden voor eene bepaalde uitgestrektheid te bebouwen grond, of voor bepaalde hoeveelheden te leveren voortbrengselen en andere benoodigdheden.
Een bepaald loon voor eiken werkman, voor een vastgestelden Werktijd, en, waar nuttig en noodig, regelmatige voeding en geschikte Verblijfplaatsen.
Behoorlijke verhouding tusschen het getal werkdagen en de sterkte der bevolking, in verband met de behoefte voor het bearbeiden van hare rijstvelden, en voor het vervullen van andere Terpligtingen. Geregelde bepaling van tijd en plaats voor elke soort van levering «f van te verleenen diensten.
Bepaling van het opzigt, waaronder de werkzaamheden geschieden zullen, en handhaving van het gezag der eigenaardige volkshoofden in alle zaken, niet behoorende tot den overeengekomen arbeid.
Ziedaar, trek voor trek, de hoofdbepalingen van het tegenwoordige wets-voorstel op de particuliere industrie!
§ 4. Op particuliere landerijen. — De particuliere landeigendom op Java is ontstaan door uitgifte vóór de weder-overname dier ge- Westen in 1816. Daarna zijn geene landerijen meer in eigendom afgestaan.
Zij bevinden zich in Batavia, Buitenzorg, Krawang en Cheribon, onder bepalingen, vervat in het reglement omtrent de particuliere landerijen, gelegen ten westen van de rivier Tjimanok Indisch Staatsblad 1836, N°. 19) en in Samarang en Soerabaija) onder bepalingen, voorgeschreven bij de verkoopsvoorwaarden van het engelsche tusschenbestuur.
Die bepaliDgen en voorwaarden regelen niet alleen de verhouding van de landeigenaren tot het gouvernement, maar ook de verhouding tusschen hen en de opgezetenen der landen. Op sommige particuliere landerijen rust de verpligting tot het toelaten der teelt van koffij op die lauden, door de opgezetenen, ten behoeve van het gouvernement, binnen zekere grenzen, onder toezigt van gouvernements-ambtenaren. Dit is het koffijservituut. Het bestaat thans nog alleen ten laste van landen in Buitenzorg. Overigens is op de particuliere landerijen toepasselijk de eerste alinea van § 3 hierboven, in dien zin, dat alle ondernemingen, welke de landeigenaar voor eigen profijt, risico en rekening aanvangt, door hem tot stand gebragt moeten worden, zonder de hulp der opgezetenen, tenzij bij vrijwillige overeenkomst, te registreren bij het gewestelijk bestuur. De volgende aanwijzing omtrent de particuliere landen is getrokken uit opgaven van de gewestelijke besturen over 1849. Uitgestrekt- . , heidlanden Bevolking. Aangeslagen Gewesten. in bouws — waaroe van 500 vierk. Zielen. voor ac roeden. verponding. Bantam . . 32,000 30,022 1,150,000 Batavia . . 383,483 245,430 11,373,760 Buitenzorg . 413,066 273,043 9,774,950 Krawang . . 382,400 78,144 2,300,000 Cheribou . . 368,000 49,753 1,044,484 Samarang. . 20,8282/5 11,691 1,790,725 Soerabaija. . 6,5162/5 24,679 1,391,520 Te zamen . 1,606,2934/5 712,762 ƒ28,825,439 Wij hebben hier den hoofd-inhoud vau het thans zeker merkwaardige stuk medegedeeld. Onze lezers mogen nu zelven oordcelen over de waarde en het eigenlijke gehalte van de alarm-kreten der reactie. Onze lezers , zeggen wij, mogen thans zelveu oordcelen! Trouwens, een stuk, dat zoo duidelijk spreekt, vereischt geene verdere toelichting. Men ziet het dan ook genoegzaam van zelf: ,/dat, wat men thans tot blijvende wet wil verheffen, zoo als de grondslagen voor vrijwillige overeenkomsten, de registratie, tot zelfs de termijn voor de contracten, op vijf jaren vastgesteld, enz., toen reeds aangenomen en ingevoerd was!" Het eenige, wezenlijke verschil tusschen de beide besproken documenteD, bestaat dan ook slechts hierin, dat het laatstgemelde, als wet, aan elke willekeurige tegenbeschikking een afdoend einde maakt, en den ondernemer meer zekerheid aanbiedt. En is nu, in dit verschil, de grondslag voor slooperij, voorden ondergang van Indie gelegen? Wij vragen der behouds-partij, of het hierboven door ons medegedeeld stuk eene waarheid of eene fictie is? Is het eene waarheid, waarom telt zij dan niet ook den heer Kochussen, en den Minister van Koloniën in 1851 — den heer Pahud, een der meest geprononceerde conservatieven — ouder de afbrekers ? Kan zij dat riet; op welken grond wil zij dan een Ministerie, dat eigenlijk niets nieuws invoert, en alleen het bestaande meer zekerheid tracht te geven, van afbreken beschuldigen ?op welken grond smeedt zij ook hieruit weder wapens, om haar hatelijken strijd tegen het Ministerie-voort te zetten? Wij herhalen het, wij wenschten hierop wel het antwoord van den zoo zeer in gemoede (?) verontrusten heer Wintgens te vernemen ! Onbevangen beoordeelaars zullen intusschen uit het hier medegedeelde stuk gezien hebben, dat wij in ons oordeel over de cultuur-wet niet te ver ziju gegaan, met te verklaren: i/Dat, vooral met het oog op het reeds lang bestaande, het aangeboden wetsontwerp op de particuliere cultures veel minder geeft, dan men regt had van een streng-liberaal Ministerie te verwachten!
---

Politiek Overzigt. AMSTERDAM. Zaturdasr 27 September.
De brief van den keizer aan den heer Thouvenel en de overige documenten, wier inhoud ons kortelijk per telegraaph was mede gedeeld, is thans in zijn geheel bekend. De brief des keizers zegt, dat //hoe meer de drang der omstandigheden hem ten opzigte van de Romeinsche quaestie op eene gedragslijn houdt, die van de beide uiterste partijen op gelijken afstand is verwijderd, deze lijn des te duidelijker moet worden [afgebakend, om voortaan de steeds hernieuwde beschuldiging te voorkomen, dat de Fransche politiek nu eens naar dezen, dan weder naar genen kant overhelt".
Men zou na deze woorden met regt mogen verwachten, dat er de naauwkeurigste inlichtingen omtrent 's keizers politiek zouden volgen, maar het is hier gegaan als met de fabel van den berg in barensnood; het einde van dat veel beloovend geschreeuw was een ellendig muisje.
De keizer verklaart, dat alle pogingen, om den paus over te halen, eer de steun dan de tegenstander van het nationale streven der Italianen te zijn, schipbreuk hebben geleden; doch hij vraagt of dit eene reden is om niet te volharden en eene in aller oogen groote zaak te verlaten, die vruchtbaar in weldaden voor de mensehheid moet zijn?
//De Romeinsche quaestie moet eene bepaalde oplossing verkrijgen, want niet alleen in Italië verontrust zij ce gemoederen, maar overal is zij de oorzaak van dezelfde morele wanorde, omdat zij datgene betreft, wat den mensch het meest ter harte gaat: zijn godsdienstig, zijn politiek geloof". .
Die bepaalde oplossing nu — zoo is 's keizers meening — bestaat in de verzoening van twee partijen, die door hare hartstogten alleen onverzoenbaar schijnen. Zeer naauwkeurig gaat de keizer na, welk belang beide partijen bij eene verzoening hebben, en vraagt eindelijk, welke do basis van een zoo wenschelijk werk zal zijn? //De paus, tot eene zuivere waardering der zaken teruggebragt zijnde, moet aannemen al wat hem aan Italië kan binden; Italië, toegevende aan den raad eener verstandige politiek, mag niet weigeren de waarborgen te geven voor, de onafhankelijkheid van den opperpriester souverainpontife) en de vrije uitoefening van zijne magt. De paus moet meester ten zijnent wezen en de slagboomen doen vallen, die thans zijne staten van het overige Italië scheiden. Daartoe moet hem de onafhankelijkheid worden verzekerd en moet zijne magt vrijelijk door zijne onderdanen worden aangenomen".
Dit is de oplossing der Romeinsche quaestie zoo als Napoleon die verlangt; maar — indien deze nu eens niet ware te verkrijgen; indien Italië weigerde om den paus meester in zijue staten te laten; indien de Romeinen weigerden hem als hun opperhoofd te erkennen; indien Rome volhardde in zijne weigering om concessien te geven, wat zal Napoleon dan doen? Op deze vraag volgt geen antwoord en de keizer sluit zijn brief zelfs met de volgende niets beteekenende woorden: //Het voorafgaande is geen ultimatum, dat ik aan de beide partijen wil opleggen, maar het is de basis eener politiek, die ik geloof te moeten trachten door onzen wettigen invloed en onze belanglooze raadgevingen te doen zegevieren". De keizer tracht hier naar het onmogelijke. Italië en de paus zijn niet meer te verzoenen, want de wil der Italianen, ja zelfs van de pauselijke onderdanen, verzet zich daartegen. Wil Napoleon geen ultimatum stellen, dan zou het misschien niet onmogelijk zijn, dat hem een ultimatum gesteld werd en dat de magtige nabuur, die hij zich zelven heeft gevormd, hem, regtstreeks of niet regtstreeks ondersteund door de overige Europesche mogendheden, dwingen zal, de regtmatige wenschen van Italië niet langer te weerstreven. Napoleon heeft grooten invloed in Europa, dit is gewis, doch oven zeker is het, dat elke mogendheid dien als gevaarlijk beschouwt en er reeds jaren en jaren naar streeft een tegenwigt daartegenover te stellen.
De indruk, dien de zeven kolommen in den Moniteur beslaande nota's over de Romoinsche quaestie op de Fransche bladen hebben gemaakt, is, gelijk was te voorzien, zeer gunstig; La France juicht en jubelt en noemt den brief des keizers //eene bewonderenswaardige bladzijde der geschiedenis en der politiek, eene groote Europesche gebeurtenis" en prijst dien hemelhoog. //Tot nu toe — zegt dit blad — legde ieder de woorden onafhankelijkheid van den paus op zijne wijze uit en men was geëindigd met aan te nemen dat zij den val van de wereldlijke magt van den paus ten gevolge badden. De keizer heeft daaraan thans eene ware en duidelijke beteekenis gegeven, namelijk, meester ten zijnent wezen". De Romeinsche quaestie — zoo vervolgt dit blad — is dus door dit programma en door de verklaring, die de keizer heeft gegeven, opgelost. De paus meester op zijn eigen grondgebied, dat wil zeggen Rome onafhankelijk, ziedaar de slotsom van 's keizers brief.
Aangaande de weigering van den paus om dat programma aan te nemen, zegt la France, dat zij, die redeneren, dat Frankrijk van alle verpligtingen is ontbonden, aangezien Rome de voorwaarden niet wil aannemen en Frankrijk Rome dus in den steek kan laten, de loyaliteit der Fransche politiek beleedigen en dat zij door handelingen van hun dwaalspoor zullen worden afgebragt. De France begrijpt den waren zin der officiële mcdedeelirg aldus:
//Waar is de hinderpaal voor eene verzoening tusschen den paus en Italië, welke de keizer zoo hoog noodzakelijk oordeelt? Die bes(__t te Rome en te Turijn. Maar indien men er de kracht aan dan eenen kant van afmeet, dan moet men er ook den weerstand aan den anderen kant van berekenen.
//Tusschen de Fransche politiek en Bome staat I°. het bezit van de Bomagna, de Marken en Umbrië, dat wil zeggen, het grondgebied, dat niet bepaald noodwendig is voor de uitoefening der pauselijke souvereiniteit; 2°. de voorwaarde van politiek bestaan van 7 a, 800,000 inwoners. Maar tusschen het kabinet der Tuileriën en dat van Turijn staat I°. de vernietigde pauselijke souvereiniteit; 2°. de veranderde bestemming van Rome, dat aan zijne godsdienstige bestemming is onttrokken en aan een groot koningrijk is geschonken ter bekrooning en aanmoediging van deszelfs eerzuchtige wenschen; 3°. het door de vorming van eene mogendheid vanden eersten rang bedreigde belang van Frankrijk; 4°. de wijziging van de betrekkingen tusschen kerk en staat en de vernietiging van eiken waarborg voor de wederzijdsche vrijheid daarvan; s°. de bedreigde Europesche orde; 6°. de katholieke wereld, die van het middenpunt harer eenheid is beroofd en in den persoon van haar opperhoofd aan alle menschelijke lotsverwisselingen is overgelaten. z/Men vergelijke die twee toestanden en men zal zien op welken wij onzen invloed met de meeste kracht moeten uitoefenen".
De slotsom van de redeneringen van la France is in één woord, dat Frankrijk Rome niet zal verlaten; wat Napoleon echter zal doen, dit geeft het dagblad van den heer de Laguéronnière niet te kennen.
De Patrie roemt insgelijks de medegedeelde documenten en komt in hot geheel tot geene slotsom, want het laat alles aan het oordeel zijner lezers over. //Onze lezers mogen — zoo eindigt dit blad — uit de zoo dikwijls op de raadgevingen van Frankrijk te Rome ontvangen weigering, zelven de gevolgen berekenen. Wij laten het aan onze lezers over, om eene dusdanige weigering te beoordeelen; wij laten het aan hen over te beslissen, of de regering, die slechts door de hulp van vreemde troepen bestaat, nog langer die hulp moet genieten, na uit de handen van Frankrijk de middelen te hebben geweigerd, waardoor zij regtens kan bestaan". Wij gelooven dat la Patrie zeer voorzigtig handelt van zich van elke beoordeeling of gevolgtrekking te onthouden, want onzes inziens is er uit deze keizerlijke documenten, evenmin als uit alle anderen, eenig bepaald resultaat op te maken. Napoleon 111 hult zijne drogredenen in cental van fraaije en dubbelzinnige woorden en legt die later vital naar dat de tijdsomstandigheden dit medebrengen.
De Constitutionnel tracht, even als de Patrie, zijne verlegenheid te verbergen, onder de geestdrift en verrukking, waarin de keizerlijke woorden beide bladen hebben gebragt.
De Temps merkt op, dat de omstandigheden sedert den 20sten Mei geducht veranderd zijn.
He Fresse meent dat de keizer reeds den 20sten Mei op de urgentie der oplossing van het Romeinsche vraagstuk heeft gewezen, en hij moet daarom zeggen — en dit is het gewigtigste — dat dit nog dringender is geworden; de Opinion Nationale drukt zich in denzelfden geest uit, doch minder krachtig.
Nieuws zegt evenwel geen dezer bladen en men bespeurt, dat allen niets weten omtrent hetgeen eigenlijk moet geschieden. Ook ter beurze heerschte onzekerheid over de beteekenis der orakeltaal vanden Moniteur. Eerst vond men haar slecht, en men daalde; later vond men haar goed, en ging weder in de hoogte.
De Londensche Globe, een ministerieel orgaan, bespreekt het jongste Moniteur-artikel, en vraagt: „Gesteld eens, dat de onderdanen van den paus, in stede van de wereldlijke magt des pausen vrijelijk te erkennen, die eens vrijelijk verwierpen en voor eene annexie stemden, zou Rome dan de hoofdstad van Italië kunnen worden zonder de toestemming van Frankrijk, doch te behoorlijken tijde door dit laatste als zoodanig erkend worden?" Het blad antwoordt daarop aldus: //Wij zien (in den Moniteur) dat de heer de Lavalette nogmaals aan kardinaal Antonelli moest onder het oog brengen, dat de bezetting van Rome niet langer dan een zekeren tijd kan voortduren. Die wenk deed den kardinaal echter geen haarbreed wijken. En waarom niet? Waarschijnlijk omdat hij weet, dat als Rome nimmer de hoofdstad van Italië kan worden, de bezetting der eeuwige stad door de Franschen onbepaald zal worden verlengd, vermits weinig zaken zekerder zijn, dan dat de terugtrekking der Fransche troepen het sein zou zijn voor de aanhechting van Rome bij Italië. Wij zijn dus even ver als wij waren".
Nog altijd blijft de ministeriële crisis in Pruissen hangende. Volgens nadere berigten, zijn de onderhandelingen, met den heer von Witzleben gevoerd over de aanvaarding der portefeuille van financiën, mislukt, en moet thans den heer von Bodelschwingh deze portefeuille zijn aangeboden. Het is niet onwaarschijnlijk, dat dezo dit aanbod zal aanvaarden; von Bodelschwingh, de voormalige ambtgenoot van Manteuffel, zal wel geene bezwaren zien in eene poging, om zonder budget te regeren, want dat dit de rigting is, welke het Berlijnsche kabinet schijnt te willen inslaan, wordt maar al te zeker. Reeds wordt dan ook van de zijde der jonkerpartij alles in het werk gesteld, om het heerenhuis te bewegen, het budget van 1862, zoo als dit door het huis der afgevaardigden gewijzigd of, zoo als deze partij het noemt, //verminkt" is, te verwerpen. Het is wel te verwachten, dat het reactionaire heerenhuis, dat bolwerk der jonkerpartij, aan dien wensch gevolg zal geven, waarmede natuurlijk het kabinet hartelijk zou instemmen. Wat zal daarvan het gevolg zijn? De National- Zeitung geeft hierop het volgende antwoord: //Er zou dus zonder budget geregeerd worden; doch niet enkel tot aan het einde van dit jaar, maar, vermits het constitutionele regt nu toch eenmaal vernietigd is, tot in een onafzienbaren tijd. De afgevaardigden zouden wel is waar deze verwerping niet kunnen verhinderen, maar zij zouden ook geene verdere magtiging tot het heffen en besteden van belastingen kunnen verleenen, want een budget kan toch wel niet bewilligd worden aan eene regering, die zich blijkbaar daaraan niet stoort. Het is zeer gemakkelijk, het heerenhuis om eene verwerping te verzoeken, maar de gevolgen daarvan te dragen, dat is zoo gemakkelijk niet". Het Franscho blad le Temps geeft den koning van Pruissen den raad, „de Fransche geschiedenis te bestuderen, waardoor hij tot de overtuiging zal komen, dat de magt van de kracht, en de kracht van het aantal afhangt, en dat het de roeping van den staatsman is, het verstand met de kracht te vereenigen". De Précurseur zegt op gezag van particuliere correspondentiën te kunnen mededeelen, dat Britsch Oost-Indië ernstig met een nieuwen opstand wordt bedreigd. Reeds hebben zich verscheiden stammen in het Zuiden en het Westen in open vijandschap tegen de Britsche autoriteiten verklaard. Men heeft troepen derwaarts gezonden, ten einde die stammen tot onderwerping te brengen; doch tot nog toe is het niet gelukt hen uit hunne schier onneembare stellingen te verdrijven. Vier regimenten iniandsche cavallerie zijn afgedankt, terwijl men ook de overige regimenten van de onzuivere elementen heeft ontdaan, waardoor de caders aanmerkelijk zijn verminderd.
---

