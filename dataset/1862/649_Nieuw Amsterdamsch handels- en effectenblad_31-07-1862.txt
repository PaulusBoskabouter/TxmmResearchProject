Duitschland.
WEENEN, 27 Julij. Men wil hier met zekerheid weten, dat de koning van Wurtemberg bij het kabinet te Berlijn eene memorie heeft doen indienen, waarin hoofdzakelijk wordt verklaard, dat het Duitsch-Fransch handelsverdrag althans in Zuid-Duitschland onoverkomelijke hinderpalen zal ontmoeten, en dat alleen de door Oostenrijk beoogde toetreding tot het tolverbond het voor Frankrijk mogelijk zal maken, om het uitgestrekte grondgebied van de Oost- en Noordzeekueten tot aan de Turksche grenzen voor zijne industrie toegankelijk te stellen. Voorts wordt daarbij aangetoond, dat Oostenrijk na zijne toetreding tot het tolverbond zeer geneigd zal wezen om met Frankrijk en Engeland handelstractaten te sluiten; dat juist de grootere staten van het tolverbond eerder geneigd zijn, Oostenrijk daarin op te nemen, dan zich bij het Pruissisch-Fransch verdrag, zoo als het daar ligt, aan te sluiten, en dat derhalve Frankrijk, wanneer het dit verdrag ratificeert, gevaar loopt, het daarmede beoogde doel niet te bereiken. | — Uit eene plaats nabij Arad wordt medegedeeld, en het hier verschijnend weekblad die Neuzeit neemt de verantwoordelijkheid voor de waarheid van het medegedeelde op zich, dat men er kortelings een Israëliet door stokslagen tot de bekentenis heelt willen brengen, dat hij eene zekere hoeveelheid wol had gekocht. Hij werd op eene bank uitgestrekt, en de pandoeren sloegen er erbarmeloos op los, totdat eindelijk de dood den armen man van zijn lijden bevrijdde en tevens van de verpligting, om de verlangde bekentenis af te leggen. Hierop sleepte men het lijk naar de gevangenis en deed het een strik om den hals, om te doen gelooven, dat de beschuldigde zich door ophanging van het leven had beroofd. Door eene geneeskundige lijkschouwing is echter bewezen, dat de volkomen onschuldige man onder de hem toegebragte stokslagen bezweken is. Hij laat eene arme weduwe en een aantal minderjarige kinderen na. — De Czechische bladen bevatten eene uit Praag gedateerde proclamatie, waarbij de bevolking van Bohemen, Moravië en Silezië wordt uitgenoodigd zich te doen vertegenwoordigen bij de onthulling van den gedenksteen aan de woning, .aar de eerste Czechische journalist, Karel Havliczek, is geboren, welke plegtigheid tegen het einde der volgende maand te Praag zal plaats hebben. BERLIJN, 29 Julij. Ter eere van het Japansche gezantschap is gisteren in het nieuwe paleis een diner gegeven, waaraan de koning, de prinsen en onderscheidene voorname personen deelnamen . — Prins Hohenzollern, die zich thans nog met den erfprins en de erfprinses op het slot Sigmaringen bevindt, zal binnen drie weken van daar naar Hyères vertrekken, om er zijne gemalin af te halen en naar de villa Wemburg in Zwitserland te vergezellen, alwaar zij langen tijd zullen vertoeven. — De Fransche gezant bij het Bussische hof, de hertog de Montebello, is eergisteren avond alhier aangekomen en zal hier eenige dagen vertoeven, alvorens zijne reis naar St. Petersburg voort te zetten. _ Tegen 1 October e. k. is de uitgave aangekondigd van een nieuw humoristisch blaadje, onder den titel Der kleine Reactionair dat door de feodale partij wordt ondersteund om in haar geest tegen Kladderadatsch te concurreren. 6 & FRANKFORT, 28 July. De algemeene vergadering der Duitsche nationale vereeniging zal den 5 den October te Eisenach nl__t. hebben. Als het voo-naamste onderwerp ter behandeling is de «juaesU. van Duitschlands stnjdmagt en weerbaarheid aan de orde
gesteld. Wanneer echter de bijeenkomst van Duitsche afgevaardigden te Eisenach mogt worden gehouden, zal de vergadering der nationale vereeniging te Gotha plaats vinden.
---

Italië.
TURIJN, 26 Jnlij. Men verwacht iederen dag den graaf de Carreira, buitengewoon ambassadeur van den koning van Portugal; het doel zijner komst is om het huwelijks-contract op te maken. — De heer de Castro, zaakgelastigde van den koning van Portugal bij het Turijnsche hof, zal tot ambassadeur worden verheven. — Van Marsala wordt dd. 21 Jnlij het volgende gemeld: „Marsala is het land bestemd voor de groote werken van Garibaldi, die men de groote werken der Voorzienigheid zou kunnen noemen. „Den 19den te 4 uur namiddags kondigde de generale marseh die geslagen werd, en de militaire muziek ons aan, dat hij onze muren naderde en in een oogenblik waren alle straten en pleinen met eene groote menigte gevuld. Uit aller oog blonk vreugde; men was verheugd, even als in de dagen van angst en gevaar, den man te kunnen omhelzen, die zich den naam van „held van Marsala" heeft verworven. „De stedelijke regering, de nationale garde en eene groote menigte volks liepen hem op twee mijlen afstands tegemoet, om hem het eerst te omhelzen en geluk te wenschen. Duizende vlaggen met opschriften wapperden in de stad. „Te midden van luide toejuichingen kwam Garibaldi aan de kathedraal, waar cene groote menigte, met de geestelijkheid aan het hoofd, hem wachtende was. „Nadat er een lofzang was gezongen en de zegen was uitgesproken, zou Garibaldi de kerk verlaten, toen er een nieuw schouwspel plaats had. Een monnik beklom den predikstoel en sprak met zoo veel geestdrift den held en het volk toe, dat de generaal hem omhelsde en hem een waren priester des evangelies noemde. „Daarna werd hij naar de voor hem bestemde woning geleid; van alle kanten werd hij met kransen en bloemen bekroond. Garibaldi verscheen op het balcon en aan de toejuichingen scheen geen einde te zullen komen. Toen hij echter met een teeken te kennen gaf, dat hij wenschte te spreken,heerschte er eene doodsche stilte. Zijne stem was kalm en plegtig: „„Het is geen tijd — zeide hij — den vreemdeling op Italiaanschen bodem en de slavernij van een gedeelte onzer broeders te dulden. Italië kan die schande niet langer verduren. Het is eene schande voor 25 millioenen Italianen, en die schande moet binnen weinige dagen ophouden te bestaan. Ja, Rome behoort ons! Rome of de dood! „„Van Marsala is de vrijheidskreet uitgegaan! Dat heden van hier de kreet uitga: Rome of de dood! En dio kreet zal niet alleen in Italië weergalmen, maar in geheel Europa, overal een echo vinden, waar de naam der vrijheid niet ontheiligd is. Wij willen niets anders, dan ons eigendom, en Rome behoort ons. Rome of de dood! „„Die kreet zal meer wegen in de balans der diplomatie, dan alle mogelijke gebeden. Wij zijn moede van het bidlon! „„De heer van Frankrijk fopt ons reeds 14 jaar; zijn 14jarig politiek goochelspel zijn wij thans moede. Geene protesten, geene gebeden meer! Of onzen eigendom bf stokslagen, ja, stokslagen! Napoleon moet het eens voor al weten, dat Rome en Venetië ons toebehooren, dat de broeders van Rome en Venetië de onze zijn Dat niemand u diets make, dat wij den tiran van Frankrijk dank verschuldigd zijn; wij zijn het Fransche volk dankbaarheid verschuldigd; het Fransche volk is met ons, is onze broeder, want het zucht als slaaf van een despoot en verlangt naar vrijheid. Napoleon is een gierige overweldiger. Napoleon heeft in 1859 niet voor Italië gestreden. Hij arbe'dde voor zich zelven. Wij hebb .n hem ons bloed in den Krimoorlog gegeven; wij betaalden hem 60 millioen. Wij hebben hem Nizza en Savoye geschonken en hij wilde nog meer; dat weet ik. Hij heeft gewerkt om zijne familie meer aanzien te doen verkrijgen; hij heeft een kleinen prins gereed voor Rome, en een kleine „monsieur" voor Napels en zoo voorts- ik weet het. «Hy wilde slaven van u maken. Als vijand van Italië, ondermeid hij de rooverijen in de "-uidelijke provinciën, tot ergernis van geheel Europa. Daardoor hoopte hij de eenheid van 25 millioen w" te ontzenuwen- Schandelijke verrader! n„ .'t hebben Seene gebeden noodig; het Fransche volk is met ons. __aat Napoieon 111 uit Rome gaan en Rome is ons. Ik voel ___ e,nk. 'S mÜ heden in uw midden te bevinden, want met regt noemt men mij uw vriend. Vaartwei!" "Mlbaldi heeft een Portret van zich te Palermo gelaten, een chtiala 6n een te Messina- ook heeft hij eene procuratie ? erge»a.en om vervangen te worden bij den doop van den jonggen zoon van den maire van Marsala, die den naam van Giuseppe heeft ontvangen". ""Ie Genua is een kruidmagazijn gesprongen. (Zie vervolg van het buitenland op de 3de pagina.)
---


WF* Verzoeke alle brieven te adresseren aan de Directie of Redactie van het Blad.
---

Politiek Overzigt. AMSTERDAM, Woensdag 30 Julij.
De handelwijze van Garibaldi verwekt nog steeds ongerustheid, zoowel in Frankrijk als in Italië; keizer Napoleon is verstoord, dat daarover in het Turijnsche parlement zoo veel is gesproken, daar dit de aandacht van het publiek te veel op de Romeinsche quaestie heeft gevestigd en in Italië eene zeer hevige beweging tegen de voortduring van de Fransche bezetting van Rome heeft doen ontstaan. Het ministerie Ratazzi doet alles om die te doen ophouden, doch generaal Garibaldi doet van zijn kant zijn best, om die gaande te houden, hetgeen hem ook schijnt te gelukken. De aanspraak, door Garibaldi te Marsala gehouden, is nog heviger dan die vau Palermo; wij deelen die onder Italië mede. Ofschoon zij geen Weesterstuk van welsprekendheid is en zelfs aantoont, dat de dappere held minder goed met woorden, dan met het zwaard kan omgaan, is zij toch van dien aard, dat zij geestdrift moet opwekken. Keizer Napoleon wordt er niet in gevleid. Uit een telegram blijkt, dat Garibaldi naar Messina is vertrokken. Dt berigten van Mexico, zoo als de Moniteur die mededeelt, zijn veel beter. Het Mexicaansche leger is van Orizaba verdreven, zoodat het Fransche corps buiten gevaar is. Het officiële blad heeft echter meermalen getoond, wel de waarheid, maar niet de geheele waarheid mede te deelen, zoodat men nadere berigten van particulieren moet afpachten. Frankrijk en Engeland schijnep het omtrent eene interventie in Amerika niet eens te kunnen worden. Het berigt van geheime onderhandelingen tusschen Engeland en de Noordelijke Staten van Amerika, gerigt tegen Frankrijk, dat de Zuidelijke Staten voorstaat en beschermt, is niet onwaarschijnlijk. Hoezeer er ook gesproken wordt van de Vriendschap tusschen deze beide Europesche mogendheden, blijft de naijver toch nog steeds bestaan. Het Pruissische huis der afgevaardigde . heeft gisteren twee besluiten genomen, welke, naar het zich laat aanzien, zeer geschikt i 2'jn om een nieuw conflict tusschen regering en vertegenwoordiging te doen ontstaan. Het heeft namelijk met groote meerderheid besloten, om de tegenwoordige zitting van het heerenhuis Liet als eene voortzetting der vorige te beschouwen en derhalve de door dat huis goedgekeurde wetsontwerpen, waaronder dat betreffende j de ministeriële verantwoordelijkheid, niet in behandeling te nemen, i Het is als niet geheel onwaarschijnlijk te achten, dat het huis ïelf door dit besluit der regering aanleiding zal hebben gegeven, om j het nogmaals te ontbinden, waartoe zij misschien, met hst oog op de ' quaestie der leger-organisatie, maar al te geneigd is. Intusschen heeft het huis in dezelfde zitting van gisteren den op het budget van 1862 voorkomenden post voor drukpers-aangelegenheden met 10,000 thaler Verlaagd, nagenoeg het bedrag, dat tot subsidiëring der officieuse i Allgem. Preuss. Ztg. moet strekken, onder voorbehoud om dien post' Van de begrooting voor het volgende dienstjaar geheel te schrappen. | Ook dit besluit is weinig geschikt te achten om de goede verstandhou- j ding tusschen het kabinet en het huis te bevorderen, en het ware wen-' schelijker geweest, dat dit laatste zoo veel mogelijk vermeden had om j ten aanzien van onderwerpen van meer ondergeschikt belang in conflict met de regering te komen, ten einde, waar het wering der hoog opgedreven oorlogskosten zal gelden, niet de beschuldiging ingang te doen vinden, dat het zich quand même tegen de bedoelingen der regering verzet. Gelijk is gemeld, heeft de Zwitsersche bondsraad den 25sten' dezer in eene gemotiveerde orde van den dag zijn vertrouwen te kennen gegeven, dat de regering met alle haar ter dienste staande middelen eiken regtstreekschen of zijdelingschen aanval op de integriteit des lands zou te keer gaan. Uit nadere bijzonderheden nopens de bij die gelegenheid gevoerde discussien is gebleken, dat het thans niet de eerste maal was, dat aan Zwitserland voorstellen tot ruiling van grondgebied werden gedaan, naardien reeds voor twee of drie jaar eene poging daartoe is beproefd, doch mede te vergeefs, daar de bondsraad voorzag, dat uit dergelijke theorie van ruiling van grondgebied slechts allerlei moeijelijkheden, ook van de zijde der magtige naburen van Zwitserland, zouden voortvloeijen en zoodoende het vaderland met ondergang zou worden bedreigd. Het tegenwoordig besluit Werd dan ook met bijzondere eenstemmigheid genomen.
---

België.
BRUSSEL, 29 Julij. Nopens 's konings gezondheidstoestand loopen weder minder gunstige berigten. Ofschoon de voornaamste oorzaak zijner ziekte overwonnen is, moet de lijder zich nog in eene zoo zwakke gesteldheid bevinden, dat de geneesheeren nog steeds bezorgdheid koesteren. _ — De senaat heeft gisteren zijne werkzaamheden hervat. In deze zitting is ingekomen eene missive van den minister van binnenlandsche zaken, inhoudende proces-verbaal nopens de op 20 Junij te Antwerpen gehouden verkiezing voor een lid van den senaat, ter vervanging van den heer van Havre, die zijn ontslag had genomen. Gelijk men weet, werden bij deze verkiezing, waaraan slechts een zeer gering aantal kiezers deelnam, de meeste stemmen op den heer vau den Berghe uitgebragt; van dezen heer is in dezelfde zitting eene missive ingekomen, waarbij hij verklaart het hem opgedragen mandaat niet te aai.vaarden. Desniettegenstaande is de missive van den minister aan eene commissie van onderzoek verzonden . — In den nacht van Zondag op Maandag jl. is een verschrikkelijke brand uitgebarsten in de lakenfabriek van den heer M. J. Mollinghen, te Dison, nabij Verviers. Een blikslager, Lecrombe genaamd, had het ongeluk, te midden zijner pogingen tot blussching, van de hoogte vaa het dak in de vlammen te storten, doch werd nog als dooreen wonder gered, en, ofschoon hij met brandwonden is overdekt, hoopt men hem in het leven te behouden. De door den brand aangerigte schade wordt op fr. 60,000 begroot. Het gebouw was intusschen vöorfr. 104,000 verzekerd.
---

Portugal.
LISSABON, 26 Julij. Daar de oogst niet bijzonder goed is uitgevallen, zal de regering waarschijnlijk de havens in September openstellen voor den vrijen invoer van granen. — De fondsen zijn rijzende, ten gevolge van den goeden afloop van het sluiten der leeniog. — Er worden prachtige toebereidselen gemaakt voor het sluiten van het huwelijk des konings. — De koning bevindt zich te Mafra.
---

BINNENLAND. Officiële Berljsten.
*<• M. heeft tot ridder der orde van den Nederlandschen Leeuw bed_en__ den geheim-regeringsraad F. P. Fournier, voorzitter van Vereeniging der Duitsche spoorwegdirectiën. (Reeds gisteren medegedeeld.)
«• M. heeft eervol ontslag verleend, bij de dienstdoende schutterij e s Hertogenboseh, aan W. Cordeweener als kapitein; te 's Gravenüage, aan Mr. A. J. Roest als 2de luitenant; benoemd te's HertogenbüS_h, tot kapitein G. Diepen, thans lste luitenant; tot lsten luitenant A. N. Keukenschrijver, thans 2de luitenant; tot 2den luitenant "¦• J- Hartogensis, thans korporaal; te's Gravenhage, tot 2de luitenants M. L. Schroot, thans sergeant, en H. W. de Bas, thans schutter; te Nijmegen, tot 2den luitenant a la suite, Mr. A. J. Boest, tot dus verre 2de luitenant by de dienstdoende schutterij te 's Gravenhage.
Z^M. heeft aan Mr. E J. A graaf van Bylandt, op verzoek, verleend eervol ontslag uit de betrekking van lid van het collegie van curatoren der hoogeschool te Leiden. Z. M. heeft aan Mr. H. A. Hartogh, officier van justitie bij de arï-ondissements-regtbank te Amsterdam, vergunning verleend tot het aannemen en dragen der versierselen van ridder der orde van het Legioen van Eer, hem door Z. M. den keizer der Franschen geschonken . 6 Z. M. heeft aan Jhr. Mr. D. F. van Alphen eervol ontslag verleend uit zijne betrekking van substituut-griffier bij de arrondissementsregtbank te Leiden. Z. M. heeft benoemd tot kantonregter te Sluis, Mr. W. F. van Deinse, thans plaatsvervangend kantonregter en advocaat te Hulst; en benoemd tot plasttsver. kantonregter te Loenen, S. van Kempen notaris te Abcoude. Z. M. heeft benoemd tot regter-plaatsvervanger iv de arrondissements regtbank te 'sHertogenbosch, Jhr. Mr. P. M.F. van Meeuwen advocaat aldaar; en tot plaatsvervangend kantonregter te 's Hertogen' bosch, Mr. E. Tilman, mede advocaat aldaar. Z. M. heeft bij het wapen der artillerie benoemd: bij den staf vanhet wapen, tot luitenant-kolonel, den majoor O. H. Kuyck, van dien staf commandant der Koninklijke militaire akademie; bij het regiment veldartillcrie, tot majoor, den kapitein der lste klasse A. F. M. d'Hamecourt, vau het regiment rijdende artillerie; bij het lste regiment vesting-artillerie, tot luitenant-kolonel, den majoor Jhr. F. Wttewaall van Stoetwegen, van het regiment veld-artillerie; bij het regiment rijdende artillerie, tot luitenant-kolonel, den majoor Jhr. L. J. Tindal van het corps. ' ' Z. M. heeft aan den kapitein J. RoosmaleNepveu, van het regiment rijdende artillerie, eervol ontslag verleend als Hoogstdeszelfs ordonnance-officier. Z. M. heeft den kapitein A. J. H. Faes, van het 7de regiment infanterie, pensioen verleend van f 1035 'sjaars. Z. M. heeft bij het wapen der infanterie benoemd, bij het lste regiment, tot kapitein van de 3de klasse (naar ouderdom van rang), den lsten luitenant G. J. ten Raa, van het 2do regiment van het wapen. Z. M. heeft aan den gepensioneerden ridmeester met rang van majoor Jhr. C. H. F.van Capellen, HDs. adjudant in buitengewone dienst militair attaché bij het Nederlandsche gezantschap te Parijs, de vergunning verleend tot het aannemen en dragen der versierselen van officier van het Legioen vau Eer, hem doorZ. M. den keizer der Franschen geschonken. Z. M. heeft goedgevonden: I°. den officier vau gezondheidder lste klasse Dr. A.F. Bauduin, leeraar bij 's Rijks kweekschool voor mili taire geneeskundigen te Utrecht, te vergunnen om tijdelijk in JaDan sche militaire dienst te treden, en zulks voor den tijd van drie en een halfjaar, te rekenen van deu lsten September aanstaande; 2° te beDa len, dat genoemde officier van gezondheid, op wien van toepassing Sf IV_?art derwetvanden 28sten Augustus 1851 (Staatsblad _. . 128), in verband met het bovenstaande, gedurende zijne afwezigheid bij het leger voor memorie zal worden gevoerd. Z. M. heeft tot ambtenaar der lste klasse voor de burgerlijke dienst in Ned.-Indië benoemd den heer Mr. J. J. Schneither, thans candidaatambtenaar voor de gemeldo dienst.
---

Verschillende pogingen tot hulpbetoon aan de slagtoffers van den brand te Enschedé.
(Behalve het reeds gemelde.) Bij den Minister van Binnenlandsche Zaken ziju van Gedeputeerde Staten van Limburg ontvangen: f 1694.70% Nederlandsche muut en fr. 8165.51 Belgische of Fransche munt, zijnde een en ander de opbrengst van het tot dus verre bij dat collegie ingekomen bedrag vau de op den 2den Julij jl. in de provincie gehouden collecte ten behoeve der noodlijdenden door den brand te Enschedé. Deze gelden zijn onverwijld overgemaakt aan de commissie te Enschedé. (g., Ct.)
---

AMSTERDAM, 30 Julij.
In de zitting der Eerste Kamer van Maandag 28 Julij zijn ingekomen de navolgende verzoekschriften, als: Een van W. F. baron van Raders, betreffende het vraagstuk der afschaffing van de slavernij in West-ïndië, bezwaar aanvo.r.nde tegen dat wetsontwerp; een van J. Eleveid c. s., leden van den gemeenteraad van Vleddcr (provincie Drenthe), houdende bezwaren tegen de kosten van het lager onderwijs; een van den raad der gemeente Lemsterland, zich vereenigei.de met een bij de Tweede Kamer ingezonden wetsontwerp omtrent de geneeskunde; een vau den raad der gemeente Axel, verzoekende aanbeveling als voortdurende hoofdplaats van het kanton; een van de weduwe J. van Putten en Zoon te Rotterdam c.s., allen in Nederland gevestigde loodfabriekanten; een van het hoofdbestuur der vereeniging ter bevordering van fabriek- en handwerksn'i verheid in Nederland; een van M. van Waasdijk, graanhandelaar t Rotterdam; een van L. M. de Haan,particulier te's Gravenhage; cci van de kamer van koophandel en fabrieken te Delft; een van het bewind der vereeniging van en voor Nederlandsche industriëlen; een van L. J. Enthoven en C°.en veertien houderd firma, van industriëlen; een van de weduwe N. de Graaf en Zoon c. s. te Leiden, fabriekanten van wollen garens en industriëlen; een van P. Kegout, fabriekant in glasen aardewerk te Maastricht; een van de weduwe P. Smits en Zoon c. s., beenzwartfabriekanten in Nederland; een vau de kamer van koophandel en fabrieken te Dreda; een van S. E. Visser en Zoon te Amersfoort, fabriekant vau katoen; een van Travaglino te Haarlem stoom-zijdefabrickant; een van G. Lensvelt, broodbakker te 's Gravenhage; een van Gebr. Wilmers te Amsterdam, kooplieden in linnens en zeildoeken; een van A. Perk en A. van Berkel en Zoon te Delftecn van J. H. Grcttendieck te Amsterdam, broodbakker; een van van Harwegen en den Breems, reeders van gedroogde fruiten er_z te Vlaar dingen; een van P. Regout, glas- en aardewerkfabriekant te Maas" tncht; eon van de weduwe J. J. Schrauwen te Etten- een van J Hor sten, leerlooijer te Oud-Gastel; een afdruk van een aan de Tweed- Kamer gerigt adres van graanhandelaars in Nederland (ongeteekendl alle bezwaren voordragende tegen het aanhangig ontwerp van wet tot' wijziging van het tarief van in-, uit- en doorvoer; een van de kamer van koophandel en iabneken te Rotterdam, verzoekende de goedkeuring te willen schenken aan bovengenoemd wetsontwerp. Al deze adressen zullen verzonden worden aan de commissie voor de verzoekschriften. Eergisteren heeft de Minister van Oorlog Blanken, met zijn adjudant, den heer Drijfhout van Hooff, kolonel chef vau het bureau der artillerie aan het Ministerie van Oorlog, het kamp te Waalsdorp bezocht en, na alles bezigtigd te hebben, de grootste tevredenheid aan den dag gelegd. In den door de Kon. Ned. Yacht-Club op Maandag 28 dezer in Zee gehouden wedstrijd door kotters en schoeners, naar den door Z. M. den Koning uitgeloofden prijs van ƒ6OO, is de kotter de Valk, toebehoorende aan de heeren C. Vlierboom en A. Vlierboom, overwinnaar geweest. Aan dezen wedstrijd heeft de kotter de Sperwer, van de Amsterdamsche Roei- en Zeilvereening de Hoop, mede deel genomen en is daaraan het bedrag der inleggelden ten deel gevallen. Zondag middag jl. heeft in de Noord, in de naby heid van de werf van den heer Fop Smit, het volgende ongeluk plaats gehad: De zoon van den schipper L. Groenendijk, met een bootje op de Noord varende, ziet de Moerdijksche schroefstoomboot met een vaartuig achter zich aankomen; aan dit vaartuig hield hij zich vast, om zoo doende een eind weegs medegesleept te worden, doch dit niet kunnende volhouden, laat hij los en daar hij te ver uit zijn bootje getrokken was verloor hy het evenwigt en viel in het water. Dadelijk snelden er eenige menschen met hunne vaartuigen te hulp, maar het mogt hun niet gelukken, wat zij ook deden, hem te redden; het lijk is nog niet gevonden. Jl. Zaturdag is bij het 1--unciaal Gcregtsho. van Zeeland te Middelburg behandeld de zaak van Gerrit Timmers, oud 53 ,aren, landman wonende te Willemstad, beschuldigd van het afleggen van valsche getuigenis in eene criminele zaak ten voordeele van den beschuldigde. Bij arrest van het Provinciaal Geregtshof van Noord-Braband van 20 Maart was hij aan genoemd feit niet schuldig verklaard en mitsdien ontslagen van allo regtsvervolging. Op het beroep in cassatie door den .procureur-genoraal bij evengemeld Hof, is bij arrest van den Hoogen raad der Nederlanden van 11 Junij het arrest van het provinciaal geregtshof van Noord-Braband vernietigd en de zaak verwezen naar het hof van Zeeland, om op de bestaande acte van beschuldiging op nieuw te worden beregt en afgedaan. In deze zaak waren door den procureur-gen .raal zeven getuigen gedagvaard, terwijl de beschuldigde tot zijn raadsman gekozen had Mr. W. C. Borsius. Het Openbaar Ministerie, waargenomen door Mr. M. Verbrugge, requireerde eene tuchthuisstraf voor den tijd van vijf tot vijftien jaren, alsmede de kosten der procedure. Maandag heeft het hof uitspraak gedaan en den beschuldigde, onder aanneming van verzachtende omstandigheden, valsche schaamte eu misvatting der middelen.die de gevolgenkonden afwenden, veroordeeld tot eene correctionele gevangenisstraf voor den tijd van twee jaren, alsmede in de kosten. Te Oosterwolde wierp iemand dezer dagen het pas geworpen jong van een New Fonndlandschen hond in het water, om er zich van te ontdoen. Het janken van het kleine dier werd opgemerkt door een vrouwelijke poedel, die ook zoogende was. Zij verliet daarop haar nest, sprong zonder omslag in het water, nam het digst bij haar spartelende jong van de New-Foundlandsche in den bek en bragt het bij haar eigene jongen, met welke zij het gezamenlijk liet zuigen. De huisvrouw van P. Sleegers op de hoeve van den heer Coovels, te Mierlo, die in Julij 1860 van twee zonen en in Jnlij 1861 van ééne dochter beviel, schonk haren man Woensdag 1.1. drie dochters, waarvan er nog twee in leven en fiks gezond zijn. Aan Ds. F. Michelsen, pred. bij de E vang. Luthersche gemeente te Dordrecht, is op zijn verzoek het eervol emeritaat verleend met pensioen.
---

BUITENLAND. Frankrijk.
PARIJS, 28 Julij. De laatste berigten aangaande de overwinhing der Franschen in Mexico worden bevestigd; de rapporten van generaal de Lorencez zijn nog niet aangekomen, doch er bestaat een rapport van den Mexicaanschen generaal Ortega, die zijne nederlaag niet loochent en erkent 500 gekwetsten en gesneuvelden te hebben. De stad Tampico wordt belegerd door eene kolonne van generaal Almonte en van de zeezijde geblokkeerd door ons escader. De stad zal zich weldra moeten overgeven. — De Pruissische majoor, baron von Steine, die door zijne regering is belast de Fransche expeditie in Mexico te volgen, vertrekt den lsten Augustus. — De nota van den Moniteur, welke aankondigt, dat er 25,000 man Fransche troepen naar Mexico zullen worden gezonden, heeft aldaar groote sensatie gemaakt. De Amerikaansche regering heeft Juarez per telegram daarvan kennis gegeven. i — Er loopt hier een gerucht, dat er geheime onderhandelingen fijn geopend tusschen het Londensche kabinet en dat van Wash- Wgton, met het doel om een tegenwigt te verkrijgen tegen ecu groot rijk, dat door de verbinding der Zuidelijke Amerikaansche Staten en Mexico onder bescherming van Frankrijk zou kunnen ontstaan. i — De graaf van Parijs heeft het plan eene geschiedenis van | den Amerikaanschen oorlog te schrijven, te beginnen met den slag by Richmond. — Het schijnt zeker te zijn, dat de Franschen al hunne positiën vóór I Shanghae hebben moeten verlaten en dat de Europeanen thans in de j stad door de rebellen geblokkeerd zijn. I — Vele Fransche kooplieden, die door den invoer van granen in het vorige jaar eene broodcrisis hebben weten te voorkomen, zullen Jen 15 den Augustus met het legioen van eer worden gedecoreerd. De heer Darblay, de voornaamste speculant in granen en meel in Frankrijk, zal tot baron worden benoemd. — D 3 opheffing van l'Orléannais wordt beschouwd als eene daad van gestrengheid tegen den bisschop van Orleans, wiens orgaan het was. — Prins von Metternich is naar Trouville vertrokken. — Heden had er eene vergadering plaats van de aandeelhebbers in het dagblad la France, ten einde eene commissie van toevoorzigt te benoemen. — De heer Cayla stelt in den Siècle voor, om op het Champs de Mars een monument op te rigten voor den dichter van de Marseillaise, den heer Bouget de I'lsle, en daarvoor op de geheele aarde kleine bijdragen in te zamelen. Alle volkeren zullen bij de onthulling worden uitgenoodigd. — De eigenaar van het groote magazijn der „Quatre Nations" heeft boven het huis eene klok doen plaatsen, die elk kwartier eene aria uit eene opera speelt, terwijl gelijktijdig een Franschman, een Rus, een Engelschman en een Oostenrijker met de vaandels huns lands te voorschijn treden en voor het publiek buigen. — De Ooster-spoorweg-maatschappy heeft al het materieel van het station te Nan.y ter beschikking gesteld van den heer Mackleckherg, die eene uitvinding heeft gedaan om aan de treinen eene snelheid van 240 kilometers per uur te geven, zonder dat er gevaar voor deraillering of het warm loopen der wielen bestaat. Eene eerste proef °p kleine schaal is goed gelukt; voor eene tweede op groote schaal worden toebereidselen gemaakt. — Een zeer bekendo beursspeculant zou met mejufvrouw S. huwen. Alles was gereed, het bruidspaar, de ouders, de gotuigeu en andere genoodigden waren gereed naar den maire te gaan, om het huwelijk te sluiten, toen de bruidegom den vader der bruid °P zijde riep en eene verhooging van den bruidschat met 40,000 francs eischte, daar hij eene speculatie moest doen. De vader vreesde, dat bij eene weigering het huwelijk niet zou doorgaan en «e w__n„yner dochter daardoor benadeeld zou worden, en gaf toe. Dit geval was zoo geheim toegegaan, dat slechts de bruid er iets van had bespeurd. Voor den maire gekomen, werd aan den bruidegom gevraagd, of hij Mej. S. tot zijne vrouw wilde nemen, en deze liet vreugdevol het „ja" hooren. De bruid antwoordde echter „neen" en voegde er bij: „Ik zal er nooit in toestemmen, een man te huwen, die de laagheid heeft over mij handel te drijven, op den oogenblik, waarop ik mij aan hem zou verbinden". De bruidegom kon zonder vrouw vertrekken.
---

Engeland.
LONDEN, 28 Julij ('savonds). De Prins van Oranje, vergezeld door kolonel van den Bosch, heeft Vrijdag 11. bij de markiezin van Ely het middagmaal gebrnikt.
— De koningin heeft, ofschoon ongevraagd, £ 2000 doen tpekomen aan lord Derby, ten behoeve der noodlijdenden in de katoendistricten. — De graaf van Parijs en de hertog van Chartrés hebben gisteren bij den onderkoning van Egypte, aan boord van diens jagt te Woolwich, een bezoek gebragt. — De tentoonstelling werd Zaturdag jl. (toegangsprijs ƒ1.50 Ned.) door 26,353 personen, waaronder 9779 met doorloopende kaarten, bezocht. Onder de bezoekers merkte men o. a. op den Prins van Oranje, den kroonprins van Saksen en diens broeder prins George, den prins van Joinville, den graaf van Parijs, den hertog van Chartrés, den hertog van Cambridge, prinses Mary, de groothertogin van Mecklenburg-Strelitz en haar zoon prins Adolphus enz. — De keizer der Franschen heeft aan het Kensington-museum een tapijtwerk, voorstellende Christus bij het graf, naar Caravage, en een praehtigen fauteuil, het eerste Gobelins-, het tweede Beauvais-werk, ten geschenke gegeven, als blijk van erkentelijkheid voor de gulle ontvangst der Fransche jury, door de directeuren en inspecteurs van genoemd museum. — Vrijdag 11. is alhier de belangwekkende verkooping begonnen van de verzameling van Libri. Er waren niet veel liefhebbers tegenwoordig, maar daar allen die er kwamen koopers waren en niet slechts kijkers, bragten de boeken den prijs op, dien men in redelijkheid kon verwachten. De Acta Ecclesiae Mediolanen.is ging .n voor £ 8.15. Een manuscript roman uit de 13de eeuw, 61 pagina's groot, bragt £ 155 op. Er was cene interressante collectie van de I oudste werken over Amerika, die allen tot hooge prijzen werden toegeslagen. Te zamen bragten de boeken en manuscripten, op den eersten dag verkocht •— 180 nommers — £ 1923.13 op. j —De postmeester-generaal heeft bekend gemaakt, dat de Belgische regering nog eene paketboot tusschen Dover en Ostende in dienst brengen zal op 1 Augustus aanstaande. Dien ten gevolge zal er, behalve de tegenwoordige nachtdienst, ook over dag eene verzending van brieven en gedrukte stukken kunnen plaats hebben naar België, Duitschland en de Nederlanden. Zij zullen van Londen vertrekken des morgens ten 7.30, met denzelfden trein, die de brieven voor Frankrijk medeneemt. — Op 1 Jan. dezes jaars werden in de krankzinnigengestichten in Engeland en Wallis 26,200 patiënten verpleegd, tegen 24,845 op 1 Jan. 1861. Van het eerste cijfer werden 3244 gevallen als geneeslijk beschouwd. — Eergisteren is de tweede afdeeling kolonisten, aan boord van de William Miles, naar de nieuwe nederzetting Albertland (in Nieuw- Zeeland) vertrokken. — In de fabriekdistri-ten was de omzet gedurende de jongst verloopen week vrij belangrijk en wel, iv de meeste gevallen, tegen de vorige prijzen. — Uit Calcutta wordt dd. 21 Junij jl. het volgende gemeld. De berigten, uit het kamp van Dost-Mahomed van Kaboel ontvangen, zijn \an 29 Mei. Hij bevond zich toen in Kandahar en werd door het zwellen van den Helmond en door gebrek aan bruggen verhinderd voorwaarts te rukken. Zijne voorhoede was intusschen op marseh naar Furrah, en meu verwachtte dat het hoofdcorps den 2den Junij den overtogt zou bewerkstelligd hebben. Het leger was ruim van levensmiddelen voorzien. — Generaal Showers is met zijne troepen den 13den te Dacca aangekomen en hoopt in Julij naar Calcutta terug te keeren, vermits de verwachte opstand der Cossyahs niet heeft plaats .gevonden, terwijl de generaal nog slechts den staat van zaken in Boven-Assam heeft te regelen. — De berigten uit Madalay, waar de koning van Birma zich thans bevindt, luiden onrustwekkend. De troonopvolger poogt den koning van den troon te stooten, en wanneer dit geschiedde, Vreest men dat een nieuwe strijd tusschen Engeland eu Birma daaruit zou voortvloeijen. Rooverbenden teisteren de aan de Engelsche grenzen in Birma gelegen dorpen, eu van de regering van Birma is geene hulp daartegen te verkrijgen. Dien ten gevolge zou de Britsche commissaris in Birma onder een sterk escorte naar Ara vertrekken en genoegdoening eischen of tot het sluiten van een handelsverdrag dwingen, waarin de gewenschte genoegdoening in ruime mate zou vervat zyn.
---

