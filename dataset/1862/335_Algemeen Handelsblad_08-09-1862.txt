Zondags-Editie. BUITENLAND. Engelsche Post. LONDEN, Vrijdag 5 September (des Avonds).
JDe groote tentoonstelling is gisteren door 47,410 personen bezocht geworden.
— De Heer Lay, die alhier het Chineesche gouvernement vertegenwoordigt, en kapitein Sherard Osborn, die het bevel over een Engelsch- Chineesch eskader zal aanvaarden, zijn thans te zamen ijverig werkzaam om die scheepsmagt binnen den kortst mogelijken tijd georganiseerd te krijgen. Behalve de kanoaneerbooten Amoy, Mohawk en Africa, die daartoe aangekocht zijn, worden tot dit doel thans te Birkenhead nog twee gepantserde schepen gebouwd. — Op het matigheids-congres heeft gisteren de Heer Mr. J. Heemskerk Az. eene belangrijke mededeeling gedaan, waaruit blijkt, dat in Nederland dc gemeentebesturen reeds in anderen vorm de bevoegdheid hebben, welke de United Kingdom Alliance hier te lande door eene wet wil zien verleend. Het is namelijk door da jurisprudentie van den hoogen raad uitgemaakt, dat de gemeentebesturen bevoegd zijn om te beslissen of een patent (in casn als slijter of tapper), door dc regering verleend, van kracht zal zijn binnen het gemeentelijk regtsgebied. — De St. Paulskerk zal weldra worden opgeluisterd door eenige fresco schilderijen. Het is reeds lang de wensch geweest van den Heer Penrose, om de naakte wanden dezer prachtige kerk pp deze wijze te versieren, maar het plan leed steeds schipbreuk op gebrek aan fondsen. De Heer Penrose zal nu de zaak althans in den aanvang zelf bekostigen. Het voornemen is acht schilderijen te vervaardigen tusschen de groote bogen van den koepel. Dc eerste zal door den Heer Penrose worden bekostigd en volgens gerucht Paulus voorstellen. De tegenovergestelde plaats is voor Petrus bestemd, de overige ruimte voor de 4 Evangelisten, voor Stephanus en Joannes den dooper. Aan Chevalier Salviati van Venetië is de bewerking opgedragen. — Dezer dagen is een meisje, een adder willende voeden, dien haar broeder in eene doos bewaarde, door het dier derwijze aan de bovenlip gebeten, dat zij, ondanks toegebragte geneeskundige hulp, in weinig tijds den geest gaf. — Blijkens een offieieelen staat zijn er aan de Britsehe kust in 1861 meer schepen verongelukt dan in een der laatste negen jaren, zijnde dit voornamelijk veroorzaakt door de stormen in Januarij , Februari} en November. Het aantal dier schipbreuken was in de laatste vijf jaren steeds toenemende, namelijk in 1857 866, in 1858 869, in 1859 1067, in 1860 1081 en in 1861 1171.
— Eergisteren is melding gemaakt van de aankomst van den Heer Sannders, gewezen Amerikaansch consul alhier, met depêches voor de beide bekende Zuidelijke commissarissen Mason en Slidell. Omtrent den inhoud dier depêches weet men niets, doch men verneemt toch ,van den Heer Saunders iets omtrent den staat der Zuidelijke armee. Naar zijn zeggen hebben de Zuidelijken in Virginie 200,000 man , waaronder eene uitmuntende cavallerie, ter sterkte van 10,000 man, en eene goed georganiseerde artillerie met 400 stukken. Voorts zegt hij , dat de Zuidelijke generaals in het noorden van Alabama, het oosten van Tennessee en het zuid-oosten van Kentucky gezamenlijk minstens 150,000 man infanterie en artillerie, benevens 12,000 man cavallerie onder hunne bevelen hebben. Bij die troepen heerscht een goede geest en volgens onderscheidene berigten nit Missouri, Tennessee, Kentucky en Maryland was de geheele bevolking dier staten bereid om voor de zaak der Zuidelijken dc wapens op te vatten ; ook liet de gezondheidstoestand te Richmond weinig te wenscherfover.
---

Duitsche Post.
WEENEN, 4 Sept. Nopens den nieuw benoemden minister van marine, baron Burger, wordt gemeld, dat hij, tot het jaar 1848 advocaat te Triest en destijds afgevaardigde naar het Duitsche parlement, zich, wat marine-aangclegenheden betreft, alleen heeft doen kennen bij gelegenheid van de beraadslagingen over de begrooting. Hij heeft toen twee redevoeringen gehouden ten betooge, dat de Oostenrijksche vloot in hare ontwikkeling minstens gelijken tred moest houden met de Sardinische en dat elke uitgave, tot dit doel noodig, behoorde te worden goedgekeurd. , — De nieuw benoemde Deensche gezant, baron v. Bülow, heeft zijne geloofsbrieven als zoodanig 'l. M. den Keizer aangeboden. Deze staatsman werd niet voor in de maand October te gemoet gezien, en is dus vroeger aangekomen, dan bij de regering werd verwacht. Zijne aankomst staat vermoedelijk in betrekking tot de onderhandelingen, welke met het hof' van Kopenhagen zullen worden hervat, ten einde het sedert zoo langen tijd hangende Holstein-Slceswijksche vraagstuk, zoo mogelijk, eenmaal op vasten voet te regelen.
— Nopens het getrokken geschut, dat met schietkatoen wordt geladen, verneemt men nog, dat reeds bij het leger 30 batterijen aanwezig zijn op welke dit middel is toegepast. Bij het geschut, voor het .schietkatoen bestemd, is de werking gelijkmatiger, de kogels treffen rigtiger; het metaal wordt minder aangetast, dc terugstoot is geringer en de rook veel minder. Het geschut is daarenboven veel ligter in gewigt, en de hoeveelheid krijgsbehoeften, welke tegelijk daarmede met de gewone middelen kan worden vervoerd, veel aanzienlijker.
BERLIJN, 6 Sept. (des Ochtends). In de zitting van het Huis der Afgevaardigden, gisteren gehouden, is het wetsontwerp tot meer algemeene invoering van handelsvrijheid, met bijna eenparige stemmen goedgekeurd. Hieruit blijkt, dat de vrijzinnige handelspolitiek, door dc regering aangenomen , de algemeene goedkeuring van het Huis vindt.
— De commissie voor de begrooting heeft gisteren avond een aanvang gemaakt met de beraadslaging over het militaire budget voor 1863. Uit de debatten bleek onder anderen, dat de kosten der voorgenomen reorganisatie ruim 6 millioen fl. bedragen. — Men zegt dat de regering bij de opening der discussien in de Tweede Kamer een staatkundig overzigt van den staat van zaken in Duitschland en Europa zal geven, waardoor zelfs de ongeloovigsten zullen overtuigd worden dat het bewind op alles gewapend moet ziju. Na al wat er gebeurd is bestaat er echter veel grond om te vreezen, dat dit op de Kamer geen invloed zal hebben. De treurige toestand waarin Frankrijks, Oostenrijks en Ku.lands financiën door de groote staande ilegers gebragt zijn, zal denkelijk bij de leden zwaarder wegen dan dc bangmaking van de regering. »
— In brieven uit Petersburg was dezer dagen sprake van eene voorgenomen vermindering der getalsterkte van het Russische leger. Een van de dagbladen van het Russische gouvernement, de Post van het Noorden, berigt in zijn nommer van 30 Augustus, dat er bevel tot eene vermindering van het effectief bij de landmagt is uitgevaardigd; dat namelijk een bataillon op den voet van oorlog voortaan in den regel 900, in plaat 3 van 920 man sterk zal zijn. Op dezen regel worden nog uitzonderingen gemaakt, namelijk voor het in den Kaukasus staande leger, voor de bezetting der linien van Kronstadt, en voor de krijgsmagt van Orenburg en van geheel Siberië.
— De National Zeitung deelt, volgens brieven nit Petersburg, eenige bijzonderheden mede nopens de wijzigingen, welke in het stelsel van vertegenwoordiging in Rusland zullen worden gebragt. Daaruit blijkt o. a., dat eene bijeenroeping van het zoogenaamde Russische parlement niet te wachten is.
— Uit Warschau wordt van 3 Sept. gemeld, dat men aldaar een van de hoofden der zamenzweerders, kapt. v. Dabrowsky, in hechtenis heeft genomen, bij welke gelegenheid de lijsten der zaamgezworenen en andere gewigtige papieren zijn gevonden. Sedert waren nog vele andere personen gearresteerd, o. a. ook de vermoedelijke dader van den moordaanslag op generaal Luders. De regering ging overigens met zachtmoedigheid te werk; aa-n verscheidene personen was genade verleend en de graaf Stanislaus Ostrowski was weder in het bezit gesteld zijner goederen, sedert 1834 Seconfiskeerd.
— Bij voortduring worden ongunstige tijdingen uit verschillende gedeelten van Rusland ontvangen. Zoo wordt het gouvernement Kiew bestendig door zware branden geteisterd. Reeds zou de gouverneur van dit gewest den staat van beleg afgekondigd hebben, zoo hij niet bevreesd geweest ware voor het opzien, dat zulk een maatregel in het buitenland baren zou. De stad Kaminietz is bijna geheel in de asch gelegd. De meeste brandstichters, die in handen van de politie vallen, wenden krankzinnigheid voor. In Podolie, Volhynie en Ukraine heerscht groote ontevredenheid onder de boeren.
FRANKFORT , 5 Sept. Uit eene goede bron kan worden gemeld, dat de senaat onzer stad wel heeft te kennen gegeven, dat hij geneigd was zijne goedkeuring te verleenen aan het handelsverdrag, onlangs tusschen Frankrijk en Pruisen gesloten , doch onder de uitdrukkelijke voorwaarde, dat ook de overige staten vau het Tolverbond tot genoemd verdrag zouden toetreden en dat over het voorstel van Oostenrijk, betreffende tol eenheid, bij wege van conferentien zou worden, beraadslaagd. — Het vlas is in geheel zuidelijk en westelijk Duitschland uitmuntend uitgevallen, zoowel wat hoeveelheid als hoedanigheid betreft. Dit zelfde kan van de hop worden gezegd.
---

Fransche Post. PARIJS, Vrijdag 5 September.
Prins Napoleon zal zich den 12_en of 13den dezer met zijne gemali-i naar Biaritz begeven, en zich daar tot den 20sten dezer ophouden. Het gerucht dat de neef des Keizer de hem daartoe gedane uitnoodiging geweigerd heeft, zooals dit van de zijde van den Heer de Persigny plaats had", blijkt dus van allen grond te zijn ontbloot. — De brief van den burggraaf de Lagueromicre aan den hoofdredacteur van la France, die, gelijk dat blad reeds voor acht dagen aankondigde, daarin zou verschijnen, heeft eindelijk het licht gezien, ten minste het eerste gedeelte. Tot verwondering van velen schijnt er echter eene wending in de zienswijze van den schrijver der half-officieele brochures te hebben plaats gehad, daar de burggraaf thans de noodzakelijkheid eener oplossing van de Romeinsche kwestie ontwikkelt. De schrijver is echter tegen eene eenvoudige ontruiming van den Kerkdijken Staat, maar wenscht «eene beperkte bezetting met een bepaald doel, en onder voorwaarden die de onafhankelijkheid van den Paus met het wettige verhingen der Romeinsche bevelkingen naar de ontwikkeling van hun staatkundig bestaan overeenbrengen." De burggraaf schijnt eene nadere ontwikkeling dezer vrij duistere denkbeelden onnoodig te achten, daar hij zich alleen voorstelt in zijn volgend stuk het belang voor Frankrijk en Eurepa aan te wijzen om de wereldlijke heerschappij van den H. Vader te handhaven. De meening van den Heer de Lagueroniêre omtrent het Romeinsche vraagstuk is echter van minder belang indien het waar is, wat men verzekert, dat de circulaire van den Heer de Persigny aan de prefecten, tot welker verzending hij vroeger door den Keizer werd gemagtigd, ten doel heeft die ambtenaren mede te deelen, dat La France wel verre van met de regering in verbinding te staan, geheel tegenovergestelde denkbeelden dan die van het gouvernement voorstaat. Maar zal de circulaire wel eenig geloof, vinden nu het handhaven van het staluquo aanduidt dat ons gouvernement nog niet schijnt bepaald te hebben hoc de Romeinsche kwestie opgelost zal worden? Integendeel zullen de vaartuigen «Seine, Labrador en Deseartes den 6den September uitzeilen om 1800 man en 350 paarden naar Civita Vecchia over te brengen, terwijl het eerstgenoemde transportschip tevens de vereischte benoodigdheden voor drie maanden aan ons eskader in de wateren van Sicilië vervoeren moet. Velen zien echter in het besluit om den Heer Benedetti den 15den naar Turijn te doen vertrekken en in de reis van den Heer de Lavalette naar ons land het bewijs, dat men over een plan tot oplossing wil onderhandelen. De terugkomst van den laatste is toch zeker. Onmiddellijk na zijne aankomst te Marseille zal hij zich naar Biaritz begeven. Zijn verblijf hier te lande is voorloopig op twee maanden bepaald. Wat Garibaldi betreft, wacht men nog altijd de openbaarmaking van het officiële rapport zijner gevangenneming tot groote ontevredenheid van velen. Intusschen is reeds bekend geworden, dat de generaal Pallavicini over 12000 man bevel voerde, waarvan echter slechts 1800 man aan het gevecht bij Aspromonte deel nam. Daar Garibaldi echter slechts 2000 man onder zijne bevelen had, _ het niet waarschijnlijk , dat hij het eerst kebbe doen vuren, gelijk het rapport van Pallavicini beweert. Overigens ziet men hier in het jongste besluit, om Garibaldi en de zijnen voor eene militaire commissie te doen tcregtstaan, het bewijs, dat de regering aan haar denkbeeld vasthoudt Garribaldi eerst te doen vonnissen, om hem daarna genade te schenken, waartoe zij echter niet veel op den senaat schijnt te kunnen rekenen. — Het verlof van den Heer Walewski is tot den 15den dezer maand verlengd, tot welk tijdstip de minister te Biaritz zal blijven. Na zijne terugkomst zal de maarschalk Raudon voor twee maanden op reis gaan, gedurende welk tijdperk het interim van zijn departement door den minister van staat zal worden waargenomen.
— Te Toulon worden de laatste oorlogsvaartuigen voor de Mexicaansche expeditie, namelijk de stoowfregatten Gomer en Vauban gereed maakt. Daarentegen zal te Marseille nog eenige tijd vereischt worden, alvorens de daar thans opgestapelde levensmiddelen voor de expeditie ingescheept zullen wezen. De berigten van daar begrooten die namelijk op 5000 tonnen, zijnde 700,000 Ned. pond beschuit, 1,180,000 Ned. pond meel, 1,240,000 Ned. kan Champagne wijn en 167,000 Ned. kan rum. Sommige spotvogels beweren dat die hoeveelheid levensmiddelen reeds meer kost dan men van den president Juarez of liever van Mexico heeft te vorderen.
— Men vreest hier dat met de vervanging van den Heer Imhaus door den graaf Treilhard een nieuw tijdperk van vervolgingen voor de drukpers zal aanbreken, daar de laatstgenoemde slechts tot directeur der drukpers benoemd is en de boekhandel en de uitventing onder het beheer van den prefect van policie als directeur der algemeene veiligheid zal komen. Van den Heer Treilhard persoonlijk koestert men echter goede verwachtingen ên wegens zijn karakter en wegens zijne regtskennis èn wegens zijne naauwe vriendschapsbetrekkingen met Prins Napoleon. De Heer Imhaus heeft voor de betrekking van prefect bedankt en zal thans algemeen ontvanger worden.
— De prefect onzer stad, die naar men weet niets ontziet zoodra het de verfraaijing van Parijs geldt, heeft besloten het hotel Laffitte, dat zulk eene belangrijke rol in de Julij-omwenteling vervulde, te doen omverhalen en dat wel om de straat Lafayette te kunnen voortzetten. Dé onteigening van dat hotel komt de stad op 1,200,000 fr. te staan. — Er hebben thans drukke onderhandelingen tusschen ons gouvernement en dat van Petersburg nopens de Servische aangelegenheden plaats. Over het algemeen moet er ;echter sedert de jongste conferentie*, meer hoop op eene vreedzame oplossing bestaan en de gevolmagtigden zich kalmer en meer handelbaar hebben betoond. Zelf. de Porte, Frankrijk en Rusland zijn daarvan niet uitgesloten. Het langdurig onderhoud, dat gisteren tusschen den Heer de Banneville, directeur van het ministerie van buitenlandsche zaken , en den Heer von Budberg plaats had, schijnt met die onderhandeling in verband ie staan.
— De Sultan heeft aan de beide Itaiiaansche prinsen het grootkruis der Osmanié-orde en drie Arabische paarden toegezonden.
— Het onlangs geopende Grand Hotel op den boulevard des Capucines. heeft gedurende de maand Augustus jl. eene ontvangst gehad van 238,482 fr. en bet Hotel du Louvre 254,559 fr.
— Door cene indrukwekkende meerderheid van departementale raden uit het zuiden van Frankrijk wordt ernstig bij onze regering aangedrongen op de daarstelling van een spoorweg langs de kust van Cette naar Marseille. Het geheele land stemt met dien wensch in, want het zou eene zeer belangrijke lijn zijn. -
— Er is nog altijd spraak vaa de aftreding van het ministerie Ratazzi en de komst van een kabinet Ricasoli aan het bewind. De laatstgemelde staatsman is nog in Engeland. Sommigen noemen den generaal Lamarmora als- de man, die den Heer Ratazzi zal vervangen, in welk geval waarschijnlijk nieuwe gestrenge maatregelen zullen worden uitgevaardigd en mogelijk geheel Italië aan een militair bewind zal worden onderworpen. — Uit eene bekendmaking van het officiële dagblad van Turyn blijkt, dat de wonde, die Garibaldi aan den regtervoet ontvangen heeft, zeer ernstig is, Reeds d. omstandigheid, dat dit dagblad een bulletin van hem uitgeeft, is geen goed teeken. Het is een blijk dat de regering al het moeijelijke van hare positie gevoelt, indien de gevangene aan zijne wonden overlijdt.
---

Belgische Post. BRUSSEL, Zaturdag 6 September.
Omtrent de ramp in de kolenmijn van Elouges, worden thans de volgende bijzonderheden medegedeeld: Zoodra het onheil bekend was, snelde er eene talrijke menigte naar den put; 150 huismoeders, kinderen en nabestaanden slaakten wanhopige kreten: het was eCn hartverscheurend tooneel, dat moeijelijk kan beschreven worden en hetwelk men zelf moet gezien hebben, om het regt te beseffen. Weldra werden er reddingswerken ingerigt. Verscheiden arbeiders en dc directeur der werken, die daarna door anderen werden vervangen en waaronder er zich bevonden, die aan het onheil ontsnapt waren, daalden in dc mijn en vonden 9 met brandwonden overdekte werklieden. Deze werden onmiddelijk opgehaald en op alle mogelijke wijzen verzorgd. Toen ging men voort met zich een doortogt te banen tot de plaats, waar men onderstelde, dat de afwezigen zich bevonden; na 8 uren onophoudelijken arbeid vond men 5 lijken. De jonge Vallée was beneden in den put, nabij de ladder, doch eene onmetelijke kolen-massa sneed hem den weg af; gedurende 6 doodelijke uren riep hij om hulp, klaagde jammerlijk en huilde van wanhoop. Men kon hem hooren en antwoorden; de arbeiders werkten met ongelooflijken ijver, om in tijds tot hem te komen. Helaas! hunne edelmoedige pogingen waren nutteloos. Op het oogenblik, dat zij hem de handen toestaken, stierf de ongelukkige, verstikt door het gaz, dat zich rondom hem verzameld had. Gedurende den Bacht werden er nog 7 lijken opgehaald; zij waren verkoold en gelijk aan Egyptische mummien. De reddingswerken werden vlijtig voortgezet, niettegenstaande de dreigende inzakkingen en het aanwezige gaz. Zondagmiddag hoorden de arbeiders een smartelijk hulpgeroep; het was Frans Willenjart, die op eene wonderdadige wijze gered, sedert 32 doodelijke uren half was versmacht en zich in eene ruimte bevond van eenige ellen in het vierkant. Hij had reeds lang op eenige stappen afstand van zich, zijne kameraden hooren werken, maar onder den indruk eener verdooving zijnde, kon hij hen in den beginne niet toeroepen; eindelijk deed hij eene buitengewone poging, liet een wanhoopskreet hooren, en toen hadden de werklieden hem spoedig verlost. Willemart is gehuwd; zijne vrouw is sedert 8 dagen van haar vierde kind bevallen. Het was een zielroerend tooneel, toen hij de zijnen omhelsde, die hij niet mCer dacht weder te zien. Er werd nog een ander mijnwerker gered, Frederik Debicvé. Deze ongelukkige, die sedert 100 uren in de galerijen rond dwaalde, heeft geene enkele wonde bekomen. Hij is meer dan 1000 ellen op den buik voortgekropen, tusschen do ingezakte koolmassa's door. Hij had zich gevoed met het brood van een zijner rampgenooten, dat hij ep zijnen weg gevonden had. Bij toeval nabij den ingangsput gekomen, meende hij niet meer dan 48 uren in de mijn geweest te zijn. Hij zegt met een zijner kameraden, Duquevy genaamd, ruim 6 uren gesproken te hebben. Deze laatste bevond zich op eenige ellen afstands van hem, half begraven en zal, naar hij zegt, waarschijnlijk den dood gevonden hebben. Do reddingswerken worden onder toezigt van den raad van bestuur der mijnen, ijverig voortgezet. Een later berigt, voorkomende in de Gazette de Mons, luidt als volgt: De heden ontvangen berigten van Elouges melden, dat het nog niet gelukt is tot de acht werklieden, die zich nog in de ingestorte mijn bevinden, door te dringen. De hoop, om hen nog levend te vinden, is helaas luttel!
---

BINNENLAND. AMSTERDAM. Zondag 7 September.
Bij koninklijk besluit van 6 September 1862 is bepaald, dat de tegenwoordige vergadering van de Staten-Generaal zal worden gesloten op Zaturdag den 13den September 1862, des namiddags ten 1 ure. De minister van binnenlandsche zaken is gemagtigd om zich op het bepaalde tijdstip te begeven iv de vergadering van de Staten-Generaal, ten einde in vereenigde zitting der beide Kamers die vergadering in 's Konings naam te sluiten. (In een gedeelte onzer vorige oplage gemeld). Z. M. heeft aan den Heer A. Steinbuch, op zijn verzoek, eervol ontslag verleend als ontvanger der directe belastingen en accijnsen te Ooltgensplaat, behoudens aanspraak op pensioen. Volgens het Parij-sche dagblad la Presse heeft Z. M. onze Koning, tijdens Hds. jongst verblijf te Wiesbaden, aan den beroemden Belgischen violoncellist, den Heer A. Batta, geschonken de groote gouden medaille van verdienste. H. M. de Koningin heeft aan de commissie voor de verloting van vrouwelijke handwerken enz., ten behoeve van het fonds van buitengewone armenbedeeling bij de Evang.-Luthersche gemeente te Delft, twee prachtige vazen als prijzen doen toekomen. HH. XX. HH. Prins en Prinses Frederik worden den Bsten of 9den dezer uit Zweden te Berlijn verwacht, om vijor Hun vertrek naar Muskan eenige dagen op Sanssouci, bij H. M. de Koningin-weduwe, door te brengen. De Minister van Binnenl. Zaken heeft Dr. H. van Hall, eervol ontslagen als Conservator aan 's Rijks Herbarium te Leiden, voor den tijd van vijf jaren een wachtgeld verleend, berekend tegen twee derde van zijn jaarlijksche bezoldiging. Blijkens eens mededeeling van den Nederlandschen gezant te Madrid moeten alle schepen, die eene Spaansche haven invaren, in den top van den fokkemast eene gele vlag voeren tot dat de vereischte vergunning zal verkregen zijn om met den wal in aanraking te komen. De rijks-ontvangers , aan wie de inning der belasting op de brandstoffen is opgedragen, hebben eene aanschrijving ontvangen om op te geven hoeveel drukmaterieel zij te kort komen ter inning van die belasting tot 1 Maart 1863', waaruit men opmaakt, dat bij de regering het plan bestaat om voorstellen te doen tot opheffing van die b.lasting tegen dien tijd. Sedert het in werking treden van het nieuwe tol-tarief voor de schepen, die het Zwolsche Diep bevaren, zijn bij de regering over de wijze van tolheffing bezwaren ingebragt. Bij missive van den minister van binnenl. zaken, dd. 23 Aug. jl., is daaromtrent een onpartijdig onderzoek opgedragen aan de Heeren J. C. Andriessen en J. Vos, te Rotterdam, welke bereids daaromtrent een uitvoerig verslag aan den minister hebben gezonde- (N.R.Q.) Het Provinciaal Kerkbestuur van Zuid-Holland heeft de ouderlingen en diakenen der Hervormde gemeenten van Heicop en Boecop, alsmede die van Bleiswijk uit hunne bedieningen ontzet, omdat zij voortdurend, zich verzetten tegen de naleving van het Synodaal reglement voor de diaconien. Dezer dagen had te Nijmegen een treffend voorval plaats. Een jongeling van goeden huize was als sergeant in dienst bij het lste regt. infanterie en loste in drift een schot op een officier, die hem over zijn gedrag berispte. Voor dit misdrijf in hechtenis geraakt werd hij tot cellulaire gevangenisstraf veroordeeld, maar wist te ontvlugten en nam dienst bij een vreemden-legioen. Onlangs in het vaderland teruggekeerd, gaf hij zich als deserteur aan en werd door den krijgsraad veroordeeld tot een jaar gevangenisstraf' en tien jaren dienst als gemeen soldaat. De Koning schonk hem gratie, ten gevolge waarvan hij in zijn voormaligen rang weder in dienst trad. De kolonel van het regement in het begin dezer week uit het kamp bij Millingen teruggekeerd, onderhield hem ernstig over zijn gehouden gedrag, toen hij hem voor het eerst ontmoette en zeide hem. aan, dat de. sergeantstrepen hem moesten worden ontnomen. Dat zou Donderdag 11. geschieden, niet voor altijd, maar voor eenige maanden. Woensdag zou hij met anderen uitgaan, nadat hij een brief aan zijne moeder geschreven had, maar keerde terug, zeggende nog iets vergeten te hebben. Kort daarop hoorde men een schot en het bleek dat hij een pistool geladen ca zich doodgeschoten had.
De gemeenteraad van Deventer heeft besloten, om voor eene aldaar op te rigten school van middelbaar onderwijs eene subsidie van rijkswege aan te Tragen van ƒ6OOO. Het stoomschip Caleutta, met de mails van Indië, China en Australië, is Jubal den 3den dezer gepasseerd. PTn den gemeenteraad van den Helder is o. a. ingekomen eene missive van de spoorweg-commissie, met verzoek een bijgaand onderwerp te onderzoeken en na de goedkeuring aan den minister van binnenlandsche zaken in te zenden; bij dat ontwerp wordt voorgesteld, dat de gemeente een gedeelte grond bij de monding van het Helders kanaal aan het rijk zal afstaan en tevens f 45,000 zal verstrekken, terwijl het rijk in het maken van eene nieuwe brug en het verdere benoodigde zal voorzien. Deze zaak is gesteld in handen eener commissie. Dezen zomer zija de volgende spoorwegen voor het verkeer geopend: Van Luxemburg naar Ettelbriick (Luxemburg) geopend 21 Julij. Van Nassau naar Limburg (Nassau). Van Halberstadt over Quedlinburg naar Thale (Pruisen), geopend 2 Jnlij. Van Heilbronn naar Hall (Wurtemberg), geopend 1 Augustus. Van Karlsruhe naar Maxau (Baden). Van Tharand naar Freyberg (Saksen). Van Pilsen naar Praag (Bohemen). De eerste locomotief op dezen weg kwam te Praag 28 Junij aan. Van den spoorweg rondom Parijs de sectien die de voormalige gemeenten Batignolles, Clichy, la Vilette, la Petite-Vilette, Belleville, Slénilmontant, Chavonne, la Rapée en Bercy doorsnijden. leder uur vertrekt een trein, die aan al de stations stil houdt. Deze zijn vijf in getal: Batignolles-Clichy , Belleville-Vilette , Ménilmontant, Chavonne en la Rapée- Bercy. Eerlang verwacht men ook dc vestiging van een station te Bel- Air , die dezen spoorweg in verbinding zal brengen met dien van Vincennes. Van Montmedy naar Pierrepont, ter lengte van 30 kilometers (Frankrijk) , geopend 1 Aug. De lijn van Bar-sur-Seine (Frankrijk), geopend 21 Julij. Van Tarbes naar Bagncrcs, geopend 17 Aug. (Frankrijk). Van Miranda naar Quintanapalla, lang 72J kilometers (Spanje.) Dooide opening van deze afdeeling wordt thans de afstand van Madrid tot Bayonne in 28 uren afgelegd. De Noorderlijn in Spanje is sints 2 Aug. over eene lengte van 380 kilometers geopend, van San Chidrian tot Alezagoita. Van Stokholm naar Sparr_holm in Södermanland (Zweden), lang 9 mijl, geopend 16 Junij. Van Hessleholm (8 Zweedsche mijlen noordoostelijk van Malmoc) in noordelijke rigting naar Elmhnlt, geopend 1 Aug. (Zweden). Van Hammar naar Elvenum (Noorwegen), geopend in het midden van Junij. Van Wladimir naar Nishni-Nowgorod (Rusland) geopend 24 Aug. Van Algiers naar Blidah (Algerie), geopend 15 Aug.
° 's GRAVENHAGE, 6 Sept. Voor den Hoogen Raad der Nederlanden (Kamer vaa Burgerlijke zaken) is gisteren behandeld de bekende zaak van den Oud-Pastoor en Deken B. Hofman tegen M. G. van der Aa, c. s., welke laatsten zijn opgekomen tegen het notarieel testament door na wijlen J. G. van der Aa, in leven Pastoor te Ouderkerk aan den Amstel, op 30 September 1857, terwijl bij aan eene typheuso koorts lijdende was, te Borne, in Overijssel, gemaakt en binnen drie dagen daarna met den dood bekrachtigd, en welk testament bij vonnis van de Arrondissements-Regtbank te Amsterdam bevestigd, bij arrest van het Provinciaal Hof in Noord-Holland van 30 Junij 1861 is vernietigd, op grond , dat regtens voldoende zou zijn gebleken, dat de erflater tijdens het passeren van het testament niet was in het bezit van zijne verstandelijke vermogens. — De cassatie is geadstrueerd door de Heeren Mrs. A. P. T. Eyssell en Faber van Riemsdijk, en bestreden door den Advocaat Mr. D. Léon. Op den 25sten dezer zal de Advokaat-Generaal M. Gregory in deze zaak zijne conclusie nemen.
— De minister van justitie is van zijne inspectiereis naar Noord-Brabrant en Limburg alhier teruggekeerd. — Gisteren avond is in het locaal: Groot Keizershqf, eene algemeene vergadering gehouden van de afdeeling 's Gravenhage der vereeniging ter bevordering van fabriek- en handwerknijverheid in Nederland. Onder de mededeelingen van het bestuur behoorde eene van bet Hoofdbestuur, houdende berigt, dat de Minister van Binnenlandsche Zaken, de Heer Thorbecke, geene termen heeft gevonden, om eenige gelden beschikbaar te stellen, ten einde eenige bekwame en verdienstelijke werklieden naar de Londensche tentoonstelling te zenden, dewijl daartoe geene middelen voorhanden zijn, en dit bovendien eene zaak is, waarvoor de nijverheid, zoo noodig, zelve zorgen moet. — Z. M. de Koning is gisteren avond van Soestdijk in de residentie teruggekeerd.
— Z. M. de Koning heeft heden ten 5 ure in een bijzonder gehoor ontvangen den Graaf d'Oriola, buitengewoon gezant en gevolmagtigd Minister van Z. M. den Koning van Pruisen alhier. * 's GRAVENHAGE, 6 Sept. Als een bewijs, dat het oude Engelsche tegelwerk tegenwoordig weder op hoogen prijs wordt gesteld, verdient vermeld te worden, dat de drie tegelgroepen voor het slagthuis op het Zieke, afkomstig uit de 17de eeuw, en waarvan de eene het Engelsche wapen en de beide andere schepen voorstellen, door een Engelsch liefhebber voor ƒ 100 zijn aangekocht. Bij het afnemen zijn verscheidene tegeltjes gebroken; dit schijnt echter de waarde niet te verminderen. LEYDEN, 6 Sept. Bij de begrooting der inkomsten en uitgaven dezer gemeente voor de dienst van 1863,.in de raadsvergadering van Donderdag 11. overgelegd, zijn de inkomsten geraamd op ƒ383.451.44, en de uitgaven op ƒ.383.419.50, gevende een batig saldo van ƒ31.94. Bij de raming der inkomsten wordt voorgesteld de afschaffing der in 1857 wederingevoerde belasting op de brandstoffen met 1 Mei. Daarentegen wordt voorgesteld de plaatselijke directe belasting eene verhooging van ƒ4250 te doen ondergaan. NIEUWEDIEP, 6 Sept. De luit. ter zee lste kI.,G. W.C. Voordvin, van Zr. Ms. wachtsehip alhier, wordt vervangen door den luit. ter zee lste kl., D. A. Coomans de Ruiter.
** UTRECHT, 5 Sept. Dezer dagen is door het Dep. van Oorlog bepaald geworden en ter algemeene kennis van het leger gebragt het tijdstip waarop de straften zullen ingaan, waartoe vrijwilligers en miliciens tot detentie of gevangenisstraf door den militairen regter opgelegd en veroordeeld zijn. en die daardoor gedurende eene maand ot langer aan de dienst onttrokken zijn, en alzoo gehouden zijn dien tijd over te dienen. ARNHEM, 5 Sept. Door het Dep. van Oorlog is aan alle Autoriteiten des legers te kennen gegeven: dat ook door de recruten (zoowel burgers als gewezen militairen en schepelingen) die zich voor de koloniale dienst wenschen te verbinden, het daggeld zal genoten worden dat aan de recruten is toegekend, die zich tot een engagement voor het leger hier te lande aanmelden, welk daggeld bepaald is bij de onlangs vastgestelde Instructie voor het Leger hier te lande. — Tevens is bepaald, dat als beginsel op den voorgrond moet worden gesteld, dat recruten in den regel van al de vereischte documenten behooren te zijn voorzien op het oogenblik, dat zij zich voor de dienst aanmelden.
* NIJMEGEN, 6 Sept. De Minister van Oorlog heeft aan de militaire en administratieve autoriteiten bij het leger bekend gemaakt; I°. dat alle contracten wegens aanbestedingen van stoffen en goederen van allerlei aard, daaronder begrepen die wegens leveringen van munitiebrood, fourrages, levensmiddelen en dergelijken, zoo voor de dienst bij de corpsen als voor die van 's rijks militaire instellingen, alvorens daarvan een exemplaar aan den aannemer wordt uitgereikt, binnen twintig dagen (casu quo te rekenen van den dag, waarop de overeenkomsten zijn goedgekeurd) door de zorg van de autoriteit van wie de aanbesteding uitgaat, ter registratie moeten worden aangeboden ten kantore binnen welks kring hij zijne ambtsverrigting uitoefent; 2°. dat de gezegde contracten, voor zoover daarin de sommen of waarden niet zijn uitgedrukt, waartoe de aanbesteding betrekking heeft, in debet worden geregistreerd; 3°. dat ter verzekering der betaling yan de verschuldigde regten, op geene declaratie wegens eenige uit de aanbesteding voortgevloeide levering acht mag worden geslagen, zoo daarop met eene verklaring van den betrokken ontvanger der registratie voorkomt, dat het verschuldigde regt over den prijs der geleverde hoeveelheid is betaald geworden; 4°. dat van de voorschreven betalingen van de verschuldigde regten door hem, welke zulks aangaat, melding moet worden gemaakt op de halfjaar-staten van betaalde registratieregten en s°. dat het vorenstaande bij de troepen te paard, voor zoo veel noodig, van toepassing is op de overeenkomsten ter zake van het weghalen van den mest der paarden, waaromtrent door den pachter bij het maandelijks storten dor pachtpenniugen, het bewij'3 moet werden geleverd, dat de verschuldigde regten zijn voldaan. * LEEUWARDEN, 5 Sept. Dingsdag jl. ie te Heerenveen door het polderbestuur van het 4e en 5e Veendistrict in Engwirden aanbesteed, het graven van 36 wijken, eene hoofdvaart en twee noksloten in den dreoggemaaktea Kavel onder Luinjeberd en Terband. Aannemer is geworden P. Keuning, voor ƒ44,800. * HARLINGEN, 6 Sept. Men herinnert zich met, in langen tijd zooveel scheepvaart hier te hebbeu gehad, als in d. vorige maand. Behalve de Engelsche stoomschepen zijn hier in dat tijdsbestek meer dan 90 sche-11 's lauli» binnengekomen. (_KU_INGEN, 5 Sept Heden arriveerde alhier het nienw gebouwd sehoonersch'p Wicherdina, kapt. D. H. Degenliard, groot 145 ton, gebouwd bij Meihuizen, beide te Veendam. ?DEVENTER, 5 Sept. De boekweit-oogst is in onze omstreken thans gecmdigd; de opbrengst is middelmatig en de kwaliteit uitmuntend. De' g-rdappelen worden door de schippershi«r.n iv .?_ .n .ra trek i.g._./hSO 8/2 per wttd m men-gt» cfs-gkochti
DALEN, 3 Sept. Sedert ruim drie weken zijn hier, van verschillende markten, ongeveer dnizend stuks hoornvee doorgevoerd en bedraagt bet getal varkens door kooplieden nit Pruisen en elders opgekocht, zekerlijk driemaal dit getal. x ZWOLLE, 6 Sept. Heden heeft de verloting plaats van voorwerpen van kunst en smaak, ten behoeve der slagtoffers door den brand van Enschede. Wij vernemen dat de prachtige schilderij, vervaardigd en afgestaan door den Heer L. Kleyn, kunstschilder te Rome, is gevallen op het lot N°. 1653, hetwelk te Maastricht is uitgegeven. (Prov. Ov. Ct.) 's HERTOGENBOSCH, 5 Sept. Naar men verneemt is de behandeling der zaak tegen den praktiserenden advokaat van Baerle te Breda, wegens beleediging met woorden van den Heer griffier te Ginneken, bepaald ter correctionele teregtzitting alhier op Donderdag den 2den October e. k. (Ai nh. Ct.)
* * BREDA, 5 Sept. Men verneemt, dat bij de Kon. Mil. Academie zijn geplaatst, tot het geven van onderwijs aan de kadetten, behoorende tot het wapen der genie, de lste Luitenants Boonackeren Voordvin, van het corps Ingenieurs, Mineurs en Sapeurs van het garnizoen te Helder en van dat te Heusden.
BREDA, 6 Sept. Sedert 1 dezer zijn van het verlof op de koninklijke militaire academie teruggekeerd de kadets van het 4de, 3de en 2de studiejaar ; de nieuwe kadets van het lste studiejaar zijn Donderdag en Vrijdag in het gebouw opgenomen; heden zijn al dc lessen weder aangevangen. Bij de inrigting zijnjmet I°. Sept. overgeplaatst de lste luits. L. J. Pisuisse van het 3de en F. A. J. W. v. Tuerenhout van het Bste regement infanterie en de lste luit. G. F. Zurich van het instr.-bat.; alsmede de lste luit.-ingenieurs J. T. H. Boonacker en A. J. Voordvin, de beide laatsten ter vervanging van de kapt.-ingenieurs Baud en Lorentz, waarvan de eerst» overgeplaatst is in de vesting Breda en de laatste te Delfzijl. Eij de applicatie school, die met 1 Oct. aanst. weder aan de kon. acad. zal geopend worden, zijn voor den tijd van een jaar gedetacheerd :Dc lste luits. E. M. A. Byleveld en A. P. Scheltus van het regement grenadiers en jagers; D. J. H. van Aken van het 3de, C. van Maancn van het 6de en J. S. Jonxis van het Bste reg. inf.; G. L. M. baron Taets van Amerongen van Natewitsch van het 2de en F. L. de Graeff van het sde reg. dragonders; J. H. Vrancken en F. H. Boogaerd van het reg. veld-artillerie.
---

