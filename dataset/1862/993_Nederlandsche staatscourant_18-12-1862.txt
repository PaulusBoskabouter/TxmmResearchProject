NEDERLANDEN. ’s Gravenhage, den 17den December 1862. MINISTERIE VAN BINNENLANDSCHE ZAKEN.
Bij beschikking van den 16den December 1862 is de termijn voor het in werking brengen der stoombootdienst tusschen Lemmer en Groningen, waarvoor onlangs vergunning werd verleend aan H. Merkelbach te Amsterdam, verlengd tot den SOsten September 1863.
---

MINISTERIE VAN MARINE.
De Minister van Marine brengt voorloopig ter kennis van belanghebbenden, dat er in den loop van het jaar 1866 een vergelijkend examen zal plaats hebben voor twee plaatsen van adspirant-ingenieur bij de Marine , aan welke betrekking verbonden is jaarwedde van f 1000, en dat de vereischte kundigheden ter mededinging bij dat examen bestaan in het navolgende: Programma van de vereischte kundigheden voor het vergelijkend Examen ter bekoming van den rang van Adspirant-ingenieur der Marine. Taal- en Letterkunde. Het schrijven van zuiver Nederduitsch ; de Fransche en Engelsche talen, wier spraakkunst moet gekend worden. Uit deze talen moet men kunnen vertalen en daarin een opstel maken; de Hoogduitsche taal. Hieruit zal men eene vertaling moeten kunnen maken. Algemeene Geschiedenis. i Deze drie vakken worden vereischt Geschiedenis des Vaderlands. ' voor zooverre de kennis daarvan tot Aardrijkskunde. ] eene beschaafde opvoeding behoort. Uit het verrigte schrijfwerk zal moeten blijken dat de adspirant eene goede leesbare hand schrijft ; Wiskunde. Het vlug en naauwkeurig cijferen. De lagero meetkunst. De driehoeksmeting. De lagere en hoogere stelkunst. De beschrijvende meetkunst met toepassing op schaduwbepaling enz. De hoogere of analytische meetkunst. De differentiaal- en integraalrekening. De leer van het evenwigt en die der beweging, zoo van vaste lig— chamen als vloeistoffen. De toegepaste evenwigtsleer, waartoe behooren de wederstand der bouwstoffen, het evenwigt der gewelven enz. Natuurkunde. Behalve een algemeen overzigt meer bijzonder de wetten der warmte en der electriciteit. Scheikunde. De algemeene wetten, de onbewerktuigde en eenig begrip van de bewerktuigdo scheikunde. Verder de analytische scheikunde, waarin men genoegzaam geoefend moet zijn om eene eenvoudige scheikundige verbinding qualitatief en quantitatief to kunnen onderzoeken. Geodesie. Een overzigt is voldoende; echter zal een algemeen begrip van de wijze waarop eene triangulatie geschiedt, noodig zijn en wordt eenige bedrevenheid vereischt in het gebruik der eenvoudigste instrumenten tot waterpassen, landmeten, enz. Artillerie. Eene genoegzame kennis van de vuurmonden en affuiten bij de Nederlandsche marine in gebruik. Werktuigkunde. Het voornaamste van de leer der werktuigkunde en de toepassing der wiskunde op de bepaling van afmetingen van deelen. De kennis van ' het stoomwerktuig in het algemeen en van het scheepsstoomwerktuig in het bijzonder. Technologie. Een algemeen overzigt van de op nijverheid betrekking hebbende zaken is voldoende. Alles wat op de fabricatie van ijzer en metaalwerken , verwstoffen, enz. betrekking heeft, komt hoofdzakelijk in aanmerking. Scheepsbouwkunde. De kennis der zamenstellende deelen van een schip en der wijze waarop een schip ontworpen wordt en de daarbij behoorende berekeningen ge maakt worden. Teekenen. Genoegzame ervaring in het handteekenen om dagelijks voorkomende voorwerpen te schetsen, zuiver meetkunstig teekenen, scheepsteekenen en bedrevenheid in het wasschen van meetkundige teekeningen worden vereischt. Aanbevelend zullen zijn : bekendheid met de burgerlijke en waterbouwkunde, bedrevenheid in het teekenen van stoomwerktuigen en in het topographiseh en ornamentteekenen ; oefening in het gebruik van het mikroskoop en het teekenen van mikro-kopische voorwerpen ; kennis van vuurtorens en van wat verder tot de kustverlichting behoort ; meer kennis van talen , voor zooverre deze betrekking heeft tot talen , die van eenig nut voor den ingenieur der marine kunnen zijn. Zij die ter plaatsing wenschen in aanmerking te komen , moeten hun 22ste levensjaar nog niet zijn ingetreden. 's Gravenhage, den 12den September 1862. De Minister voornoemd, W. J. C. Huyssen van Kattendijke.
---

MINISTERIE VAN OORLOG. BERIGT VOOR GEWEERMAKERS.
De Minister van Oorlog brengt ter kennis van belanghebbenden dat er voor geweermakers gelegenheid bestaat, om met den graad van sergeant of sergeant-majoor in gemelde betrekking bij het leger in Oost- Indie geplaatst worden , en zulks op de volgende voorwaarden : I°. De gegadigden zullen den ouderdom van 36 jaren niet mogen hebben overschreden, en van een gezond ligchaamsgestel en doorgaand goed gedrag moeten zijn, het een en ander door bewijzen te staven. Zij die aan hunne verpligtingen ten aanzien der nationale militie hebben voldaan, zullen daarvan het certificaat moeten overleggen, terwijl minderjarigen zullen moeten doen blijken van de toestemming van ouders of voogden tot het aangaan van de voorgenomen verbindtenis. 2°. Zij zullen zich voor den tijd van zes jaren voor do militaire dienst in Indie moeten verbinden. 3". In Indie zal worden genoten soldij, kleeding, vivres en huisvesting als sergeant of sergeant-majoor der artillerie, en bovendien een toelage als onderbaas of baas bij een atelier. Bij goed gedrag en kunde kan men aldaar tot adjudant-onderofficier, wapen-controleur en geweermaker opklimmen, aan welke betrekkin" soldij , kleeding, vivres en huisvesting als adjudant-onderofficier, benevens eene jaarlijksche toelage van minstens f 600 verbonden is. 4°. Aan handgeld zal bij vertrek naar Indie worden toegestaan f6OO voor hen die eene verbindtenis als sergeant-geweermaker aangaan, en f 200 voor degenen die als sergeant-maj oor-geweermaker worden aangenomen. s°. Er zal voor de belanghebbenden zelven en, zoo men gehuwd is, tevens voor het gezin , vrije overtogt naar Indie worden verstrekt. 6°. Tot aan den dag van aankomst in Indie zal de soldij enz. worden genoten, als voor een sergeant of sergeant-majoor der artillerie te hier te lande is bepaald. De gegadigden behooren zich aan te melden bij den luitenant-kolonel, directeur der artillerie-stapel- en constructie-magazijnen te Delft, op -viens last zij aan eene proef nopens hunne bekwaamheid zullen worden onderworpen, na vooraf bij een voorloopig geneeskundig onderzoek voor ie dienst physiek geschikt te zijn bevonden. Na voldoende proef te hebben afgelegd, zullen zij door de zorg van den garnizoens-kommanrlant op de gebruikelijke wijze op Harderwijk worden gedirigeerd, ten .inde aldaar eene définitive verbindtenis aan te gaan. Gedurende den proeftijd te Delft zullen zij een daggeld van f 1 voor _lken daar werkens genieten. 's Gravenhage, den lOden December 1862. J. W. Blanken.
---

BUITENLANDSCHE BERIGTEN. GRIEKENLAND.
De Globe, het ministeriele avondblad van Londen, bevestigt het gisteren aan de Mominj Post ontleende berigt dat het Engelsche gouvernement besloten heeft het beschermheerschap over de lonische Eilanden te laten varen en aan de loniers vrijheid te geven om zich bij het koningrijk Griekenland te voegen. De Globe ziet daarin een treffend blijk van wijze onbaatzuchtigheid ; en om zulks te doen uitkomen herinnert dat blad eene door het Russische gouvernement onder den Keizer afgelegde verklaring : » dat het liever zijnen laatsten roebel°en zijnen laatsten soldaat zou opofferen , dan uitbreiding van het <*ebied der Grieken in het oosten van Europa te gedoo°_n." Sommige dagbladen, aan loutere onbaatzuchtigheid van Engeland niet kunnende gelooven, vermoeden dat Engeland de vestingwerken, die het op Corfu heeft aangelegd , niet zal afstaan maar eene militaire positie op de kust der Adriatische Zee wil behouden. Doch de Parijscho Patrie berigt vrij stellig, dat zulks niet het geval is, en dat Engeland zich hoogstens het regt zou willen voorbehouden om die vestingwerken te sloopen. De Kölnische Zeitung meent te weten dat eigenlijk gezegde vereeniging der lonische Eilanden met het koningrijk Griekenland niet door Engeland wordt bedoeld, maar alleen eene beperkte vereeniging, waarby de twee staten gemeensehappelyke wetgevende magt, diplomatie en krijgswezen zouden hebben, terwijl Engeland zich bij voortduring Corfu als militaire positie zou ten nutte willen maken. — De Morning Post erkent dat Engeland, het beschermheerschap over de lonische Eilanden bij een verdrag op zich genomen hebbende, hetzelve niet eigenmagtig kan laten varen , maar daartoe de toestemming behoeft van de Europesche mogendheden, tusschen welke dat verdrag is gesloten. Eenige dagen geleden las men in het Journal de Saint Pétersbourg, een erkend orgaan van het Russische gouvernement, een artikel strekkende om te betoogen, dat Engeland geen regt had de lonische Eilanden aan Griekenland af te staan.
---

