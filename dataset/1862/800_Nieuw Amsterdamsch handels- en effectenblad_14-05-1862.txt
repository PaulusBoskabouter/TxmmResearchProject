
Ê«r Verzoeke alle Tarieven te adresseren aan de Directie of Redactie van het Blad.
---

BRAND VAN ENSCHEDE.
Ontvangen voor de slagtoffers van den brand van Enschedé van P. S. ƒ 3, van B. E. ƒ6; totaal ƒ 69.95.
De redactie verklaart zich voor de ontvangst van meer giften bereid en beveelt de ongelukkige slagtoffers ten dringendste in de algemeene liefdadigheid aan.
---

Nederlandsche Koloniën. BATAVIA, 31 Maart. PER PERLAND-MAIL. De Javabode bevat het volgende algemeen overzigt:
„De tijdingen uit deze gewesten leveren voor het Moederland dezen keer weinig belangrijks op. Hadden wij de vorige mail een gelukkige gebeurtenis te berigten, nl. de aankomst van Hidayat te dezer plaatse, onze hoop nadere berigten van Borneo te zullen ontvangen, is niet verwezenlijkt. De tijdingen toch na aankomst van Hidayat alhier uit Bandjermasin aangebragt, waren zóó onbeduidend, als wij zelden uit die streken ontvingen. Wij hadden bepaald verwacht, iets te vernemen omtrent den geest der bevolking na het vertrek des hoofdopstandelings, maar het officiële nieuwsblad bewaarde daaromtrent een bevreemdend zwijgen. Wij ontvingen onze gewone particuliere correspondentie van daar, maar de berigten liepen niet verder dan tot Hidayats vertrek, hoewel zij ons een zeer omstandig en naauwkeurig verhaal deed van alle bijzonderheden, die met de onderwerping van Hidayat in verband staan, waarnaar wij den lezer verwijzen. Naar men zegt, zal dien opstandeling de Preanger als verblijfplaats worden aangewezen. „Het Indische leger en al wie daarin belang stellen zijn zeer gespannen op de tijding der benoeming van een commandant in plaats van den tegenwoordigen en op die van twee generaalsmajoor, in de plaats van wijlen Meis en de Brauw. Velen wenschen, dat men geen generaal van het Nederlandsch leger herwaarts zendt als commandant, uithoofde van zijne onbekendheid niet Indische toestanden, en tevens hoopt men dat de te benoemen bevelhebber er zijn werk van moge maken, dat het wapen der infanterie een chef bekome, gelijk de overige wapens van het Indisch leger. Verschillende voorstellen, die thans onafgedaan blijven of niet aangenomen worden, gelijk b.v. het in ons blad dikwerf besproken chapitre der militaire cantines en de aldaar verstrekte dranken, zouden dan meer kans vau slagen opleveren .
,/Te Soerabaija is de rijst in de laatste veertien dagen zeer in prijs gestegen, en kost thans f 400 per koijang, dat is nagenoeg het dubbele van den gewonen prijs. Het schijnt dat het plaatselijk en gewestelijk bestuur niet de noodige activiteit in het toezigt op den aanplant of de aanwezigheid van den benoodigden voorraad aan den dag heeft gelegd, en naar men zegt, moet den resident der betrokken residentie deswegen de ernstigste ontevredenheid der Regering zijn te kennen gegeven. Het officiële nieuwsblad bewaart natuurlijk het stilzwijgen over deze zaak, en wat meer opmerkelijk is en ons gelooven doet aan pressie van wege het plaatselijk bestuur, geen der drie te Soerabaija verschijnende particuliere bladen heeft tot dusverre één enkel woord omtrent deze aangelegenheid vermeld, ja zelfs de marktprijzen der rijst tot voor weinig dagen geannonceerd als te zijn f 230 a 260 per koijang. Eerst in de gisteren alhier van daar ontvangen Nos. staan zij op ƒ 360 genoteerd.
„Ligt de schuld van deze groote en ongehoorde duurte aan het bestuur, als niet genoeg acht gegeven hebbende op den aanplant of den voorraad, dan is het een bewys, hoe verre de Javanen nog verwijderd zijn van mondig te wezen. De Indische regering heeft onmiddellijk op het ontvangen der tijding van deze duurte eene groote hoeveelheid rijst hier ter plaatse opgekocht en naar Soerabaija en Passaroean, alwaar diezelfde duurte heerscht, gezonden.
„De westmoesson schijnt ons niet te kunnen verlaten. Gedurende de laatste dagen hebben wij hier ter hoofdplaatse over dag schoon weder, maar des avonds geweldige onweersbuijen, die menigeen dwingen thuis te blyven.
„De stand van het rijstgewas op nlt. Februarij was, hoewel niet zeer voordeelig, toch over het geheel niet ongunstig. Op verschil-" lende plaatsen leden de aanplantingen belangrijke schade door overstroomingen of ziekte.
„Het leggen der pijpen voor de gasverlichting vordert goed, en het doet ons hopen als dit zoo voortgaat, over eenige maanden de Egyptische duisternis, die hier bij donkere maan heerscht, door gaslicht verhelderd te zien.
„Noch van de buitenbezittingen, noch uit den vreemde is iets bijzonders mede te deelen."
— Het gouvernement heeft, bij een korteling genomen b"sluit, het privilegie der firma Cores de Vries op het vervoer van gou¦vernements-passagiers en goederen langs de Noordkust van Java gehandhaafd.
Van het handclijrijvend publiek, dat zoo veel belang stelt in een Particuliere stoomvaart, zal nu afhangen, of die stoomvaart, thans oog slechts door een schip gehandhaafd; zal kunnen blijven voortbestaan. Naar wij vernemen, zijn de eigenaren van hetstoomschip Oenarang van voornemen, de concurrentie met de geprivilegieerde stoomvaart vol te houden, natuurlijk rekenende op de krachtige ondersteuning van het onafhankelijk publiek. — Met genoegen vernemen wij, — zegt de Javabode — dat bij de Indische regering het plan bestaat, om hier ter stede en ook op andere plaatsen kamers van koophandel op te rigten, benevens gemeenteraden in te stellen voor Batavia, Samarang, Soerabaija, Padang, Makasser, en later in nog meer steden. Wij bepalen ons thans tot de bloote vermelding van het voornemen, om er naderhand, wanneer het bekend zal zijn, op welke w\jze de regering dit wenscht uit te voeren, op terug te komen. — Naar men verneemt, zal Hidaijat naar de Preanger worden gezonden. — Het Bataviaasch Handelsblad meldt het volgende: „Het zoutdebiet op Java heeft over 1861 een vooruitgang aangewezen van 2036 koyangs met een avans op de geldelijke uitkomsten van ƒ401,000 bruto; de netto opbrengst zal echter minder moeten wezen dan in vroeger jaren door hooge transportloonen, die voor 1862 nog vermeerderen mot het bedrag van p. m. ƒ 2 per picol vracht van Siam naar Java, behalve den hoogeren inkoopsprijs en de spillage. Spoorwegen zouden natuurlijk die transportkosten belangrijk doen verminderen".
— De resident van Samarang, graaf van Hogendorp, zoo berigt het Bataviaasch Handelsblad, is afgetreden en vertrekt morgen naar Nederland; hij is vervangen door den resident van Rembang, tot wiens opvolger aangewezen is de resident van Pekalongan, dit is nu sedert 6 jaren de sde Resident van Rembang; men begrijpt dat zoo spoedige verandering niet kan strekken tot vooruitgang dezer provincie; maar... de Residentie Rembang geeft geen cultuurprocenten. TEGAL. Op den 13den Maart, des middags omstreeks 4 ure, zijn in negen dessa's van het district Losari, regentschap Brebes, ten gevolge van een wind 133 inlandsche woningen omgewaaid en is de telegraaphdraad, voor de pasangrahan te Losari, door de nedervallende takken van een waringinboom gebroken. Op dienzelfden dag traden de rivieren kali Keboejoetan en kali Babakan in genoemd district buiten hare oevers, en werd eene kleine houten brug door den vloed modegesleept. BAGELEN. — In deze residentie zyn buitengewoon hevige regens gevallen, welke voor eene herhaling deden bevreesd zijn der tooneelen van verwoesting van het vorige jaar. De Rawa Wawar is dien ten gevolge sterk gezwollen en ver buiten hare oevers getreden. Haar water bedekte eene oppervlakte van ruim 40 vierkante palen. Volgens verzekering der oudste inlanders is sedert de overname dezer landen van de vorsten, toen de Loo oelo en Kedoeng Benner nog niet waren afgeleid, nimmer een zoodanige waterstand in de Rawa waargenomen, zelfs niet in de maand Februarij des vorigen jaars. De schade door de overstrooming is vrij belangrijk. Op den llden Maart stonden 1800 bouws padi en 260 bouws indigo-tuinen onder water. De indigo is verloren, doch er bestaat hoop op behoud der nog jonge padi, indien het water schielijk genoeg afloopt. Een 30tal dessa's zijn almede overstroomd. li de dessa's Aglik Tjokrojasan en Kedoenggong hebben de ingezetenen de wijk genomen in hunne praauwen of naar de zolderingen hunner huizen. Aan zoodanige periodieke overstroomingen gewoon, was het opvallend onder hen nergens eenig spoor te ontdekken van neêrslagtigheid of vrees voor het verlies hunner bezittingen .
KIOUW. Hoewel gedurende de maand Februarij door hetheerschen van sterke noordenwinden de weersgesteldheid niet zeer gunstig was, zoo is toch de gezondheidstoestand der bevolking bevredigend geweest. Op den 12den Februarij strandde in de nabijheid van het eiland Bintang de Hamburger bark Susanna, gevoerd door Th. Russ, komende van China en bestemd voor Falmouth. Dit vaartuig, grootendeels met thee beladen, is daar in korten tijd vergaan. Het is niet mogelijk geweest de lading zelfs gedeeltelijk te bergen. De Susanna was op reis naar Singapore en had aan boord de equipage van het op den 2den te voren op den Patrasschoal verongelukte Hamburger barksehip Malacca, kapitein C. Steltjes, bestemd geweest vau China naar New-York. Een gedeelte der beide equipagiën werd overland vervoerd naar Tandjong-Pinasg en van daar naar Singapore, vanwaar de overige bemanning van de plaats des onheils werd afgehaald. Menschenlevens zijn bij deze twee schipbreuken niet te betreuren geweest.
De handel was in deze maand niet levendig, zijnde ter reede van Riouw aangekomen: 1 Europeesch getuigd schip onder Ne. derlandsche vlag, 3 Europeesch getuigde schepen onder vreemde vlag en 10 inlandsche vaartuigen; en van daar vertrokken: 5 Europeesch getuigde schepen onder Nederlandsche vlag, 2 Europeesch getuigde schepen onder vreemde vlag en 20 inlandsche vaartuigen. De uitvoer van stapelproducten bestond uit: 5116 picols gambier, 670 picols witte peper, 1425 picols zwarte idem. De overige uitvoer heeft voornamelijk bestaan uit: 78 stuks houtwerken en 25067 stuks Riouwsche steenen, welke meest allen naar Java zijn uitgevoerd. De invoer bestond hoofdzakelijk uit 620 picols rijst van vreemde havens.
De stand der marktprijzen op ultimo Februarij was als volgt:' Gambier lste soort per picol ƒ8.27, 2de soort ƒ 8.76, Witte Peper ƒ 25.47, Zwarte Peper ƒ 14.63, Olie (klapper) ƒ 25.75, Varkensvleesch ƒ23.58.
BILLITON, Februarij. De gezondheidstoestand der inlandsche bevolking was naar wensch, niettegenstaande het bijna dagelijks veel regende. De handel was zeer levendig. De invoer bestond uit rijst, 'tabak, gambir, koperen aardewerk, terwijl er tripang, agar-agar, damar en verschillende houtsoorten uitgevoerd werden. Men betaalde voor de picol rijst van ƒ7.50 tot 8,75; t'rwijl het te voorzien was, dat de prijs van dat artikel niet zoude dalen, daar de oogst niet gunstig beloofde te zijn. Met het katoenzaad nam men aanhoudend nieuwe proeven. Den 25 sten vertrok de adsistent-resident naar het Z. en O. gedeelte van het eiland, om dat gedeelte op te nemen en in kaart te brengen. Op deze reis werden ook Blantoe, Talok, Balok en Lingang bezocht tot het doen eener opname voor den eventueel aan te leggen weg van Lingang naar Tandjong Tandan. Deze reis leerde o. a. dat erop Talok Balok langs verschillende riviertjes tin-erts gevonden wordt en dat er aan den voet van den berg Klomar eene groote hoeveelheid magneetijzer-erts voorhanden is. Om de Oost van genoemden berg in de nabijheid der mijn Miranti is zandsteen aanwezig, terwijl er sporen worden aangetroffen van bruinkolen, die doen vermoeden, dat er steenkolenlagen aanwezig zijn. Bovendien zijn sommige dezer streken zeer rijk aan tin erts.
WESTER-AFDEELING VAN BORNEO. (Februarij). In deze residentie bleef de rust ongestoord en de gezondheidstoestand naar wensch.
ZUID- EN OOSTER-AEDEELING VAN BORNEO. Berigten loopende tot den 4den Maart, behelzen het volgende:
Ter hoofdplaats Bandjermasin en in de afdeeling Kween bleef de rust ongestoord.
In het begin der maand Febr. jl. liep het gerucht, dat Amin Oelah zich met eene bende boven Negara ophield-
Zr. Ms. stoomschip Celebes, op het vernemen dier tijding naar Negara gezonden, heeft zich eenigen tijd aldaar opgehouden, totdat, door het ontvangen van betere berigten, de spanning in de kampongs weder geweken was. Van den waarnemenden controleur van Margasari ontving de resident omstreeks den 25sten Februarij jl., het berigt van het aanwezen eener bende muitelingen, pi. m. 500 man sterk, in de omstreken van Rantan Gadong. Als hoofden van die bende werden genoemd: Pangeran Praboe, toemenggoeng Tjakra Wati, radhen Damar Sech, Soeta Karsa, Soeta Sami en Mangon Joeda. Tevens berigtte die controleur, dat zekere Hadji Oedin in de soengei Kadjang aan het geestdrijven was. Onmiddellijk werd Zr. Ms. stoomschip Celebes derwaarts gezondan om do Negara rivier, hoofdzakelijk tusschen Marabahan en Margasari, te bewaken en den vijand het doordringen te beletten, terwijl de militaire commandant van Martapoera den last ontving om den post te Moengoe Thaijoe op 140 bajonetten te brengen, ten einde van daar den vijand met kracht te kunnen aanvallen.
Op de hoofdplaats en in de omstreken van Amoenthai is het rustig gebleven.
De bevolking werkte, door het maken van patrouilles, mede om het land van de nog rondzwervende mnitelingen te zuiveren.
Het volk uit het landschap Oost Balangan, dat lang in verzet is geweest, begon naar rust te verlangen; en reeds zijn eenige hoofden van Paran, een broeinest van muiterij, te Amoenthai in onderwerping gekomen.
In de afdeeling Allai hebben geene bijzondere vijandelijkheden plaats gehad.
De beratipers, die zich vroeger bij Kroeban en Karan vertoond hadden, schenen zich in de moerassen teruggetrokken te hebben. Eenige mindere opstandelingshoofden zijn te Barabei-i in onderwerping aangenomen.
Karta Negara, een der belangrijkste opstandelingshoofden uit Allai, zwerft in de omstreken van Boerit Kajoe rond en maakt nu en dan strooptogten in de kampongs en ladangs nabij Panghamban. De bevolking maakte even als in het Amoenthaische onder hare hoofden herhaaldelijk patrouilles om den vijand afbreuk te doen en uit de omstreken te verdrijven.
In de geheele afdeeling Tanah-Laut heerschte eene gewenschte rust; zelfs bij de plaats gehad hebbende gisting in het Martapoerasche is in de Tanah-Laut niets bijzonders voorgevallen. De waakzaamheid van het bestuur heeft hieraan zeker veel toegebragt, daar als maatregel van voorzigtigheid alle vroegere opstandelingshoofden aldaar voorloopig in arrest gesteld waren.
In de boven Doeson zijn verscheidene hoofden met hunne volgelingen te Marabahan hunne onderwerping komen aanbieden, alwaar zij door den waarnemenden civieien gezaghebber in genade zijn aangenomen. Als woonplaats is hun de kampong Maliauw aangewezen.
In de nabijheid van de benting te Ampah, die steeds door Kiai Ranga Niti bezet is, hebben zich bereids 187 onderworpenen uit Karrau gevestigd, welk getal nog met den dag toeneemt. Van Sampit ontving men steeds de gunstigste berigten. De rust in die afdeeling liet niets te wenschen over. Door den Gouverneur-Generaal van Ned. Indië zijn de volgende beschikkingen genomen:
---

CIVIEL DEPARTEMENT.
Tot ontvanger der inkomende en uitgaande regten te Soerabaija, de controleur der inkomende en uitgaande regten te Samarang C. Kuhr; tot controleur der derde klasse bij het binnenl. bestuur in de residentie Palembang, de ambtenaar te beschikking van den resident aldaar Mr. J. A. M. van Cats baron de Raet; tot commies-ontvanger der inkomende en uitgaande regten, tevens haven- en pakhuismeester te Sibogha (Sumatras Westkust), de commies-ontvanger der inkom, en uitg. regten te Indramaijoo (Cheribon) C. S. L. LothAz.; tot leden van de commissie, ingesteld bij art. 49 der bepalingen op het beheer van 's lands geldmiddelen (Staatsblad 1831 N°. 71), bij continuatie voor het loopende jaar 1862: Af P. Barkmeijer, algemeene boekhouder bij den directeur van financiën, en P. C. W. Anemact, inspecteur van administratie bij de Nederlandsche Marine, waarnemend hoofdadministrateur der marine in Oost-Indië; tot predikant bij de Protestantsche gemeente te Soerabaija, Ds. J. G. G. Bierhaus, laatstelijk predikant bij de Evangelische gemeente te Batavia, onlangs van verlof uit Nederland teruggekeerd ; tot hoofdcommies bij de algemeene boekhouding bij de directie van financiën, de ambtenaar op wachtgeld G. J. A. G. du Puij, laatst eerste commies ter algemeene secretarie; tot tweeden commies, de eerste klerk op het bureau N. E. Bonte; tot hoofdcommies bij de directie der cultures de eerste commies | N. J. F. Dinger; tot eerste commiezen, de tweede commies W. E. Macaré en de ambtenaar op non-activiteit T. H, Ziedses des Plantes, gewezen commies bij het collegie van boedelmeesteren te Batavia; tot tweede commiezen, de ambtenaar op wachtgeld, tijdelijk gesteld ter beschikking van den assistent-resident van Krawang H. G. Maks, en de derde commies bij gemelde directie A. de la Rambelje; tot derde commiezen, de klerk op non-activiteit P. Stam, gewezen klerk bij de directie van financiën en de klerk bij het commandement der zeemagt en de inspectie der marine J. V. de Serière, allen bij de directie der cultures; tot waarnemend lid in den raad van justitie te Ternate, A. H. Clignett Jr., tijdelijk grifier bij dien raad; Tot lid van den raad van justitie te Makassar H. A. A. Niclou, kapitein der infanterie aldaar; tot tweeden commies bij de algemeene rekenkamer, de derde commies bij die kamer J. C. de Bruijn; tot derden commies, bij de algemeene rekenkamer, de tijdelijk buitengewoon eerste klerk bij die kamer R. L. H. A. Bloem; tot commies op' het residentie kantoor te Kedirie, de griffier hij den laadraad aldaar J. W. Wintersteijn; tot lid van het collegie van curatoren van het gymnasium Willem 111, J. M. Tiedeman, mede-chef van het administratie-kantoor Reijust en Vinju te Batavia, tot resident van Rembang, de resident van Pekalongan F. H. J. Netscher; totcommies op het bureau van den resident der Padangsche bovenl., de klerk op het bureau vanden ads.-resident en magistraat van Padang H.F. Verhelst; tot controleurs der derde klasse bij de landelijke inkomsten en cultures de ambtenaren ter beschikking van den directeur der cultures A.C. Andreas, E. von Faber, F. A. H. Ondaatje, Mr. J. H. vanLennep, G. H. C. van Zijll de Jongh en C. W. L. Fleur; tot commies op het residentie-kantoor te Tagal, de griffier bij den landraad te Patti (japara) F. la Fontaine; tot licht-opzigter der tweede klasse bij het kustlicht-etablissement te Tandjong Kalean (Banka), de baas-smid aan hét marine-etablissement op het eiland Onrust A. F. C. Boshart.
Erkend en toegelaten: krachtens magtiging des Konings, de heer Israël S. Diehl, als consul van de Vereenigde Staten van Amerika te Batavia.
Goedgekeurd: dat door den Gouverneur van Celebes en Onderhoorigheden, bij de sub -commissie van onderwijs te Makasser is ontslagen: op zijn verzoek, eervol, als lid, J. C. Vetter, onder dankbetuiging voor de door hem als zoodanig bewezen diensten; is benoemd tot lid, Ds. B. F. Matthes; dat door den resident van Menado bij de sub-commissie van onderwijs aldaar is ontslagen: op zijn verzoek, eervol, wegens vertrek, als lid, Dr. E. H. H. MUhlert, onder dankbetuiging voor de als zoodanig door hem bewezen diensten.
Verleend: Een tweejarig verlof naar Nederland, wegens ziekte, aan deu haven-, pakhuis- en zout-verkoop-pakhuismeester te Sambas (westerafdeeling van Borneo) J. B. I'Êpagniol; aan den referendaris ter algemeene secretarie B. J. G. Elias; en aan den administrateur der tinmijnen te Marawang (Panka) H. L. van Bloemen Waanders, en aan den controleur der tweede klasse bij de, landelijke inkomsten en cultures H. Mulock Houwer; een tweejarig verlof naar Nederland, met behoud zijner betrekking, aan den stads-apotheker te Samarang J. P. Rouveroij van Nieuwaal; ..
Magtiging verleend: tot de uitreiking aan J. H. R. Goethart, van eene acte van toelating tot de uitoefening van de artsenijmengkundige praktijk te Samarang, en hem te belasten met de waarneming der betrekking van stads-apotheker aldaar.
Ontheven: op zijn verzoek, eervol, van de waarneming der functien van translateur voor de Fransche en Nederduitsche taal te Batavia, J. Fae», hoofdeoaHüies op het residentie kantoor aldaar.
Ontslagen: Eervol, wegens vertrek, als lid bij den raad van justitie te Makassar, E. K. van der Ven, onder dankbetuiging voor de door hem als zoodanig bewezen diensten; uit hunne betrekkingen, onder toekenning van wachtgeld: de telegraphist der tweede klasse B. Scheltema Beduin, de waarnemende telegraphisten der tweede klasse A. Streiff en J. Hamburg, en de telegraphisten der derde klasse F. D. Schreijner, R. E. van Sornsen de Koste en L. Schreijner.
Ontslagen: Op hun verzoek, eervol, uit hunne betrekking, de adsistent-resident van Bondowosso (residentie Bezoekie), tevens vendumeester aldaar P. M. van Laren en do commies-ontvanger der inkomende en uitgaande regten, tevens haven- en pakhuis meester te Sibogha (Sumatra's Westkust) J. Stewart; uit 's lands dienst, met behoud van regt op pensioen, de gewezen opziener bij de houtstapelplaats te Samarang C. Bloem en W. H. Anthonij, laatstelijk klerk op het residentie-kantoor te Madioen; wegens ziekte uit zijne betrekking onder toekenning van wachtgeld, de adsistent-resident van Galoe (Cheribon) G. P. Servatius.
---

MILITAIR DEPARTEMENT.
Benoemd: Tot adjudant bij het 3de bataillon infanterie, de eerste luitenant G. F. van Hulst, van het 4de bataillon; tot adjudant bij het 9de bataillon infanterie, de eerste luitenant F. van Haaften van het 13de bataillon; tot adjoiut bij den generalen staf, de onderintendant der tweede klasse G. P. J. Ockerse, met bepaling, dat hij als zoodanig bij zijne dienst zal worden gevoerd k la suite; tot tijdelijk commies bij het hoofdbureau van do militaire administratie (militair ambtenaar der derde klasse), de commies bij het groot militair hospitaal te Padang A. H. Lammers; tot adjudant bij het garnizoens-bataillon van de Wester-afdeeling van Borneo, de eerste luitenant J. A. Schreiner van het bataillon.
Bevorderd: tot eersten luitenant bij het detachement djaijangsekars te Serang, de tweede luitenant bij dat detachement G. van Utenhove.
Hersteld: in activiteit, de eerste luitenant der infanterie F. G M. Engel.
Gesteld: op zijn verzoek, op non-activiteit, zonder bezwaar van den lande, de eerste luitenant der infanterie A. J. H. Lubeck; op non-activiteit, de ndmeester van het regiment Oost-Indische eavallerie P. C. Hoolboom; op non-activiteit, de tweede luit. der genie en sapeurs W. J. C. L. van Polanen Petel.
Geplaatst: bij het groot militair hospitaal te Willem I, de officieren van gezondheid der derde klasse W. J. J. Zuur en W. van Geer, beiden onlangs uit Nederland aangekomen. Verleend: een tweejarig verlof naar Nederland aan den kapitein der infanterie J. G. van Thie); wegens ziekte, aan den officier van gezondheid der tweede klasse F. A. Kothe, en aan den kapitein der infanterie L. H. J. Wollweber.
Ontslagen: Eervol, uit Zr. Ms. militaire dienst, met behoud van regt op pensioen, de kapitein der infanterie M. L. Engel. Op hun verzoek eervol: uit Zr. Ms. dienst, met behoud van regt op pensioen, de magazijnmeester van de artillerie der eerste klasse O. L. von Koblimki; de tweede luitenant van het regiment Oost-Indische cavallerie F A. Th. Kohier; met behoud van regt op pensioen, de majoor der artillerie Jhr. F. de Charon de Saint Germain; uit de betrekking van adjudant bij het gamizoens bat. van de Wester-afd, van Borneo, de tweede luit. J. H. Huijer.
---

MARINE DEPARTEMENT.
Benoemd: tot gezaghebber bij de gouvernements marine, de tijdelijke gezaghebber bij die dienst J. J. H. Stolte, met bepaling, dat hij voorloopig zal belast blyven met het bevel over 's gouvernements stoomschip Hertog Bernard; tot onderbaas-smid voor den stoomhamer bij de fabriek voor de marine en het stoomwezen te Soerabaija, de onderbaas-smid bij die instelling W. D. van Ligten; tot onder-baas smid, de vaste werkman bij die inrigting F. Hendrik.
Bevorderd: tot eersten machinist bij de dienst der gouvernementsmarine, de tweede machinist L. Smit.
---

Politiek Overzigt. AMSTERDAM, Dingsdag 13 Mei.
De Opinion Nationale wijdt heden een uitvoerig artikel aan de Mexicaansche expeditie, waarin het blad met onwederlegbare bewijzen het verkeerde en gevaarlijke eener staatkunde aantoont, me door de tegenwoordige expeditie iets anders dan schadevergoeding voor ,je ,joor de Mexicanen aan de Fransche onderdanen berokkende verliezen en gedane beleedigingen wil erlangen. In het byzonder wijst de heer Gueroult op de houding, die de Vereenigde Staten, onverschillig welke de afloop van den tegenwoordigen oorlog tusschen het Noorden en Zuiden zal zijn, tegenover de nieuwe monarchie en hare Europesche beschermers zullen aannemen, door hunne vroegere veroveringsplannen omtrent Mexico te
Over den toestand van zaken in Mexico is niet veel licht verspreid. De handelingen van generaal Prim schijnen in Madrid
Prijs der Advertentiën: Het zegel niet medegerekend, voor eiken rtgel ? ƒ 0.20. Voor Huwel .ks-, Geboorte- en Doodberigten. „ 0.90 Verschijnt dagelijks. — Brieven Franco.
groote bevreemding te hebben gewekt. Onlangs zou hij aan maarschalk Serrano hebben verklaard, dat hij, met het oog op de moeijelijkheid van zijn toestand, zijne troepen van Mexico zou terugtrekken, waarop Serrano zou hebben geantwoord, dat, wanneer generaal Prim wilde terugkeeren, niets hem daartoe in den weg stond, doch dat hij dan zelf het commando op zich zou nemen. Luidens een telegram uit Berlijn, in een gedeelte der oplage van ons vorig nommer opgenomen, heeft de koning van Pruissen een zijner adjudanten, den luitenant-generaal vou Willisen, met eene bijzondere zending naar Kassei afgevaardigd. Dat deze zending betrekking heeft op hét voorstel, door Pruissen en Oostenrijk bij de bondsvergadering gedaan tegen do bekende kies-verordening van den keurvorst, ligt voor de hand, en heeft het derhalve allen schijn dat de Pruissische regering thans ernstig er op bedacht is, iets meer daadwerkelijks te doen tot oplossing der Keur-Hessische quaestie, welke, ondanks zoo vele verklaringen, besluiten enz., reeds ongeveer een veertiental jaren aanhangig- gebleven en gaandeweg verergerd is. Intussehen neemt dagelijks het aantal toe der burgemeesters, die weigeren om, ingevolge bedoelde verordening, de erkenning der kieswet van 1860 te onderteekenen, even als dat der kiezers uit onderscheidene plaatsen van het keurvorstendom, die zich aansluiten bij het protest, door de kiezers te Kassei tegen die verordening aan de bondsvergadering ingediend.
Aangaande de inwendige gesteldheid van Pruissen is niet van merkwaardigheid ontbloot het berigt uit Berlijn, volgens hetwelk de reactionaire minister von der Heydt allengskens zelfs door zijne voormalige vrienden, de jonkerpartij, wordt verlaten. Te verwonderen is dit niet,"met het oog op de vleermuizen-politiek van dien minister, die, na zijne liberale ambtgenooten van het kussen te hebben geworpen, een deel van hun programma, dat juist de aanleiding tot hunne aftreding was, heeft overgenomen. Dat intussehen deze weinig loyale kunstgreep hem niets zal baten, om zich bij de liberale partijen meer gezien te maken, behoeft wel geen betoog.
Van haar kant gaat inmiddels de jonkerpartij in Pruissen voort, de zonderlingste ideën op te werpen, met het doel om zich tegen den liberalen stroom, die haar dreigt voort te sleuren, staande te houden. Zoo dringt haar hoofdorgaan, de Kreuzzeitung, er op aan, dat de regering, zonder nieuwe belastingen of leeningen en zonder nieuwe organieke wetten, op eigen gezag en met het oude budget zal voortregeren, en besluit djt schoone betoog met de volgende treffende woorden: „Den 19 Maart 1848 lag de Duitsche keizerskroon op het plein voor het koninklijk slot. Doch niemand raapte ze op. Zal het in Mei 1862 aan dapperen moed, zal het aan sterke armen ontbreken, om de Pruissische koningskroon op te heffen uit het woeste gewoel dezer dagen, om haar, gereinigd van de vlek der demokratie, met vernieuwden glans op's konings hoofd te plaatsen' Dat is de werkelijkheid der krooning te Koningsbergen" Naar men uit St. Petersburg verneemt, zou men eerstdaags verschillende wijzigingen in het .Russische corps diplomatique kunnen te gemoet zien. Zoo zou o. a. prins Lobanotf bestemd zyn, om Rusland bij het hof der Tuileriën te vertegenwoordigen, terwijl hij te Constantinopel zou worden opgevolgd door denheer Persiani, thans Russisch gezant te Hannover. Een en ander vereischt echter nadere bevestiging.
Men herinnert zich ongetwijfeld, dat de Russische regering, in het belang der arbeidende klasse, onlangs eene menigte zoogenaamde nationale feestdagen, die geen godsdienstig karakter hadden, heeft afgeschaft, met uitzondering alleen van den verjaardag der overwinning bij Pultawa. Naar aanleiding daarvan doen de dagbladen van Stokholm een beroep op Zweden en op de aan dit rijk ontnomen gewesten, om den verjaardag van den slag bij Pultawa gemeenschappelijk als eene nationale ramp to herdenken. Terwijl gisteren verscheidene zeer verwarde dépêches uit New- Vork werden ontvangen, waarin eerst de inneming van New-Orleans door de Noordelijken gemeld en later weder tegengesproken werd, ontvingen wij eene derde dépêche (zie telegrammen), waarin de inneming van genoemde stad, luidens een officieel berigt uit Richmond, wordt bevestigd. Het zal wel overbodig zijn op het gewigt van die tijding te wijzen, ofschoon wij er dadelijk moeten bijvoegen, dat de dagbladen van het Zuiden hun best doen om te betoogen, dat bedoeld feit nog niets ter 'gunste van het Noorden beslist, zoo lang de legers van Beauregard en Johnson nog niet overwonnen zijn. Van den anderen kant echter zijn diezelfde bladen zeer ontevreden, dat er geen krachtiger pogingen zijn gedaan om New-Orleans te redden, aangezien het nu veel moeijelijker is geworden, het Zuiden van provisiën te voorzien. De drukpers van het Zuiden dringt er thans op aan, om het tooneel des oorlogs naar het Noorden over te brengen en pogingen te doen, om aan de Unie steden te ontnemen.
---

BUITENLAND. Frankrijk.
PARIJS, 11 Mei. De politieke arrestatiën worden weder met kracht voortgezet. Onder anderen zijn dezer dagen gearresteerd de zoon van Pietri, den medepligtige van Orsini, en de heer Mathé, een juwelier, wegens het verspreiden van photographiën, voorstellende Pietri, den vader, het schavot bestijgende. — Sedert eenigen tijd vallen er in het bosch van Boulogne en ook in de kleinere schouwburgen feiten voor, die zonder van bijzonder groot gewigt te zijn, echter de .aandacht der politie tot zioh hebben getrokken.
De dames van zekere, vooral by de gehuwde dames minder in achting staande kringen, die door pracht van kleeding en rijtuig de aandacht tot zich trachten te trekken, zijn blootgesteld aan de uitjouwingen van het volk en worden zelfs met steenen en vuilnis geworpen, zoodat zij zoo spoedig mogelijk moeten- vlugten. De politie heeft bevel ontvangen, op die dames een bijzonder waakzaam oog te houden en men zegt zelfs, dat eraan haar, die in de departementen te huis behooren, bevel zal wordeu gegeven naar hare woonplaatsen terug te keeren en dat zij die van het buitenland afkomstig zijn, met allen eerbied over dé erenzen zullen worden gezet.
Ook is de aandacht der politie gevestigd op sommige kringen waar zeer hoog wordt gespeeld. — De bisschop van Angers, Mgr. Angcbault, heeft zich bij den minister van eeredienst beklaagd en wel ten gevolge van het volgende. Deze bisschop is de uitvinder van den Petruspenning en dien ten gevolge te Rome hoogst gezien; hij heeft dit jaar eene collecte van 100,000 francs naar Rome gebragt. Toen men zijne terugkomst vernam, wilden de legitimisten en ultramontanen hem eene manifestatie van hunne toegenegenheid geven. Op welke wijze dit zou geschieden bleef lang onbeslist, en toen men hoorde, dat de liberalen eene tegen-manifestatie voorbereidden, werd besloten alles stilzwijgend te doen voorbijgaan en den bisschop alleen aan het spoorweg-station af te halen. Aldaar was eene groote menigte liberalen aanwezig, om te zien wat hunne tegenstanders zouden doen.
De bisschop was zeer verheugd over deze talrijke menigte, die hij allen voor zijne vrienden hield. De stoet trok de straten door; vóór eene caserne stonden een aantal soldaten, om den stoet té zien; do bisschop ook dit voor een hem toegebragt eerbewijs houdende, zegende de manschappen, doch die zegen had eene verkeerde uitwerking en als op een gegeven teeken, werd door de soldaten en de liberalen de kreet „leve de keizer!" aangeheven. De bisschop was thans geheel te leur gesteld en hoewel hy, in zijn mandement, spreekt over de vreugde, die hij had genoten voor de bewijzen vau sympathie zyner kudde, was die vreugde echter niet groot genoeg, om te beletten, dat hij zich bij den minister beklaagd heeft over de weinige ondersteuning van den kant der plaatselijke autoriteiten ondervonden.
— In de ultramontaansche kringen koestert men volstrekt geene hoop meer. Openlijk werd in de salons van den heer de Montalembert verhaald, dat de paus eene circulaire aan de bisschoppen heeft doen toekomen met verzoek om de opbrengst van den Petruspenning niet meer naar Rome op te zenden; later zou de plaats worden opgegeven, waarheen de gelden kunnen worden opgezonden.
— Le Figaro-programme deelt de waarde mede van de voornaamste koffijhuizen alhier. Het Café Anglais, 1 millioen fres.; het Caféßiche, 830,000 fres.; het Café du Helder, 818,000 francs; het Café./de la Rotonde, 600,000 fr.; la Maison dOr, het Café Cardinal ieder 500,000 fres.; het Café Mazarin en het Café Tortoni ieder ,3£.ff,000 fres. Tevens deelt het blad mede, dat de koffijhuisbedienden jaarlijk smeer dan 6 millioen francs aan drinkgelden ontvangen. — Men verzekert, dat de onderhandelingen tusschen Frankrijk en Engeland omtrent de Amerikaansche quaestie op het punt zijn tot een gunstig resultaat te geraken.
— Engeland heeft weder onderhandelingen geopend omtrent de verruiling der Engelsche kolonie St. Maire de Ba'hurst aan den Senegal tegen de Fransche bezitting Chondernazor.
---

