
§¦s"* Verzoeke alle brieven te adresseren aan tte Directie of Redactie van het Blad.
---

Verkiezing-en.
Ter vervanging van baron M. Mackay, benoemd tot vicepresident van den Raad van State, en Dr. W. R. baron van Hoëvell, •hans lid van datzelfde staatscollegie, moesten nieuwe verkiezingen plaats hebben in de districten Arnhem en Almelo. Wij hadden verdacht, dat de kiezers in beide districten hunne keuze zouden vesti-Ben op personen, die op dezelfde uitstekende wijze eene plaats in 3e Tweede Kamer konden innemen. Bovenal koesterden wij den Wensch, dat de leemte mogt worden aangevuld, die in de Tweede Kamer bestaat, nu ook de heer Duymaer van Twist tot het burgerlijke leven terugkeert. Juist nu de meest gewigtige quaestiën van Koloniaal bestuur, in de laatste jaren besproken, in wettelijken vorm »°t eene oplossing moeten gebragt worden, is de behoefte grooter 3an ooit aan voorlichting door koloniale specialiteiten, en in de Tweede Kamer vinden wij thans slechts één man als zoodanig van e*ke der twee groote rigtingen. Vooral van het district Almelo hadden wij dit mogen verwachten. Het doet ons leed, wij erkennen het onbewimpeld, dat de aandacht meer op andere personen, hoe verdienstelijk ook, werd gevestigd. Te Arnhem is het pleit beslecht; bij de eerste stemming is Mr. G. Groen van Prinsterer gekozen. Die uitkomst hebben wij verwacht, zij stelt ons niet tè leur, al doet zij ons leed. Wat de politieke kleur betreft, niets is rationeler, dan dat de meerderheid, die den heer Mackay afvaardigde, thans den heer Groen zendt, nu deze meent te moeten terugkomen van zijn vrijwillig genonien besluit, om een mandaat neder te leggen. Mogt hij in 1857, moedeloos over de nederlaag, welke zijne beginselen hadden geleden, en wrevelig over den triomf der liberale begrippen, zijn afgetreden, er bestaat toch wel niet meer kans, iets te verkrijgen in deze dagen, nu een ministerie Thorbecke aan het roer is. Hoe dit zij, de heer Groen heeft zich eene keuze laten welgevallen, en hij is verkozen. Hij vervangt den heer Mackay. Wanneer wij het parlementair leven van laatstgenoemde nagaan, dan zien wij in hem ».en tegenstander van onze beginselen in sommige punten, maar een eerlijk, ronden open bestrijder, waarom iedereen hem achting toedraagt; wat meer is, wij zagen in hem den meest praktischen man van zijne rigting.
Mr. Groen v.Prinsterer daarentegen is begaafd met talenten; hij bezit Veel vernuft; hij is een waarlijk parlementair man en bij uitstek welsprekend; maar tevens is hij de minst praktische, de minst positieve leider van zijne rigting. In zeker opzigt bestaat er overeenkomst tusschen Groen en Disraëli, ofschoon de eerste door geboorte en positie aan het hoofd van zijne partij gebragt is, eu niet door nood gedrongen als zoodanig wordt geduld. Beiden hebben talent en de gave van het woord; beiden zijn vol vuur, geest en ironie; beiden zijn niet te verachten tegenstanders; maar dat alles lost zich op als een schitterend vuurwerk; zij zijn geene praktische mannen, en hunne eigene rigting deinst terug voor het denkbeeld, den leider van die oppositie in het gouvernement te zien optreden. Als het handelen gold, hebben de partijgenooten dan ook beide aanvoerders vaak verlaten. Hetgeen de heer Disraëli met weinig gevolg voor korten tijd durfde doen, zou de heer Groen, volgens meermalen afgelegde verklaringen,niet wagen, want hij is overtuigd, dat de dag, waarop hij en zijne vrienden aan de froene tafel zouden plaats nemen, het moment zou aanvoeren, waarop e doodklok voor zijne politieke partij zou luiden.
In een tijd, waarin zooveel valt in te halen, dat in de laatste jaren verwaarloosd is; in een tijd, waarin ons nog slechts kort geleden van den ministeriëlen zetel werd toegeroepen: //de natie is het twisten moede; zij verlangt dat er gehandeld worde!" en waarop een Ministerie is opgetreden, dat weet, wat het wil, dat werken wil en kan, betreuren wij de verkiezing van den heer Groen van Prinsterer. Het uitstekende hoofd der anti-revolutionaire partij Ware toch in de laatste jaren bij uitnemendheid in zijn element geweest, want hij heeft steeds getoond te kunnen afbreken, en hij had ruim spel gehad tegenover beginselloosheid en staatsmanskunst; maar op te bouwen weet hij niet, en dit is thans meer dan ooit noodig. De oppositie verheugt zich over die ver-1 kiezing; reden voor die blijdschap zien wij niet, want de heer Groen heeft het conservatieve en reactionaire element, hoezeer zijne beginselen hier en daar aan die begrippen verwant zijn, menigmaal door de bijtende geeselroede der satyre meer afbreuk gedaan, dan eenig liberaal. Maar het is Schadenfreude, die de tegenpartij bezielt. Zij begrijpt, en de Aruhemsche kiezers hadden het moeten begrij-! pen, dat de onpraktische aard van den heer Groen leiden zou tot verlenging van de zittingen der Kamers, tot uitvoeriger debatten, tot schitterende spiegelgevechten, maar tot niets meer. Het gouvernement behoeft intusschen deze oppositie evenmin te vreezen, als elke andere- ' Want een krachtig gouvernement kan alleen winnen bij een strijd met loyale wapenen. Bovendien is de heer Groen de man van eene kleine minderheid in Nederland, die geene hoop heeft meerderheid te worden. Maar omdat al zijne verdiensten slechts strekken om onpraktische resultaten op te leveren, daarom is zijne wederoptreding' niet in het belang van eene ernstige, degelijke, tevens echter spoedige behandeling van zaken. De natie heeft behoefte aan handelingen; zij is doorvoed en oververzadigd van vruchteloozen strijd en theoretische bespiegeling; zij is wars van haarkloverij en onnut debat. Ziedaar de gronden, die ons met leedwezen de plaats van den heer Mackay op deze wijze zien vervargen, ofschoon wij aan geene enkele minderheid misgunnen, dat zij vertegenwoordigd worde, en wij den heer Groen , in vele opzigten achten. | En nu de verkiezing te Almelo. In dit district heeft de liberale meerderheid sedert jaren een zoo beslissend overwigt, dat men er met geen anderen dan een liberalen candidaat kan te voorschijn komen. Ongelukkig heeft zich hier weder het geval voorgedaan, dat de liberale meerderheid verdeeld was, hetgeen in zoo menig ander district de overwinning aan de tegenpartij verschafte. Drie personen werden genoemd, namelijk de heeren Mrs. H. van Logchem, regter in de regtbank en oud-burgemeester van Deventer, B. Brouwer, substituut-officier bij de regtbank te Heerenveen, en P. A. S. van Limburg Brouwer. Al deze candidaten waren bekend, als tot de liberale rigting behoorende. En, wat gebeurde er nu? De tegenpartij was volkomen bewust, dat zij in het district Almelo geen candidaat van hare keuze kon doordrijven. Men trachtte dus verdeeldheid to zaaijen, eigende zich den eenen of anderen candidaat toe en hoopte op deze wijze de zege te behalen. De heer van Limburg Brouwer is bekend als liberaal. De Tijd neemt echter den heer Brouwer in bescherming. Is die heer een man van de rigting van de Tijd.' Volstrekt niet. Indien wij wel onderrigt zijn, heeft hij niets te maken j met katholiek reactionaire begrippen, want hij belijdt niet de katho- j lieke godsdienst. In de Twentsche Courant verklaart hij een liberaal, > ja een Thorbeckiaan pur sang te zijn. De ijver van de Tijd zon dus ] onverklaarbaar wezen, indien het niet bekend was, dat het devies van j zekere partg is: /,verdeel om te heerschen".
Aan den anderen kant zien wij den heer van Logchem door een reactionair dagblad in bescherming genomen. Nu erkennen wij, dat het eene aangename verrassing voor ons is, van die zijde geestverwanten van de heeren van Hoevell en van der Linden te zien aanbevelen, ofschoon het wel wat vreemd klinkt. Wie toch is de heer van Logchem, en welke is zijne rigting? Is hij een man van de suiker-partij ? Het tegendeel is waar, de feiten bewijzen dit, en de candidaat zelf wijst weder de hem opgezette muts, in den vorm van een suikerbrood met nadruk af. De heer van Logchem werd bij de vorige algemeene Verkiezing door de reactionaire partij aanbevolen tegenover den heer van der Linden. Het voormelde dagblad, dat rondtastals een blinde naar de kleuren, had naauwelijks vernomen, dat eenige kiezers, eene maand geleden, hunne stem wilden uitbrengen op een ander dan het aftredend lid, of het beval hem ook reeds aan. Wat antwoordt de heer van Logchem? In de lmentsche Courant van Zaturdag 7 Junij, N°. 23, las men het volgende: „Met zekerheid kunnen wy mededeelen, dat het de wensch is van den heer van Logchem te Deventer, van wiens candidatuur gesproken wordt, om niet in aanmerking to komen bij de ophanden zijnde verkiezing in dit kiesdistrict voor een lid der Tweede Kamer der Staten-Generaal, en dat Z. E. als grond daarvoor heeft opgegeven, dat hij, dezelfde beginselen huldigende als de heer van der Linden, het tegen het belang der liberale partij zou achten, indien iemand anders dan deze gekozen wierd. „Wij vernemen ook nog, dat Z. E. aan eenige kiezers te Oldenzaal, op hunne vraag, of hij zich de verkiezing zou laten welgevallen, in bovengemelden geest geantwoord en bepaaldelijk de verkiezing van Mr. G. M. van der Linden aanbevolen heeft". Pc heer van Logchem weigerde dus de eandidatHur, omdat hg de beginselen deelde van de toenmalige afgevaardigden uit Almelo, de heeren van Hoëvell en van der Linden; wat meer is, hij achtte' het in het belang van de liberale partij, zijne vrienden uit te noodigen, hunne stem uit te brengen op-laatstgenoemden heer. Bovenbedoeld reactionair blad wenscht intusschen tot eiken prijs een candidaat in Almelo te hebben, en in plaats van nu ruiterlijk een strijd uit te lokken door aanprijzing van een man der reactionaire rigting, wordt de heer van Logchem op nieuw aanbevolen. Het antwoord vinden wij in de Amh. Ct. van Zondag en Maandag, waarin de heer van Logchem opkomt om te verklaren, dat hij het nagenoeg geheel eens is met onze beginselen. Hij voegt er de vraag bij: ,/Is het mijne schuld, wanneer het Haagsche blad mij gelieft aan te bevelen?" Hij zegt: ik ben het hoogst zelden met die lieden eens. De slotsom is, dat hij is een man van de liberale rigting, en dat hij tegenover de aanprijzing, van die zijde stelt: je n'ai ni mérité eet honneur, ni cette indignité. Wij zouden, ten gevolge van dit alles, bijna tot de conclusie komen, dat men ditmaal juist de verkiezing van den heer van Logchem minder gaarne ziet, en hem daarom aanbeveelt.
Op Dingsdag a. s. moet de herstemming plaats hebben tusschen de heeren van Logchem en B. Brouwer, die de meeste stemmen op zich hebben vereenigd. Wanneer wij nu in aanmerking nemen, dat beide candidaten verklaren, onze beginselen te zijn toegedaan, dan is de keuze inderdaad moeijelijk. Maar een terugblik op de antecedenten vestigt onze keuze. In Junij 1860 liet de heer Brouwer zich tot werktuig maken om den heer van Hoëvell, zoo mogelijk, uit de Kamer te verdrijven, en werd geslagen met 900 tegen 300 stemmen. In Junij 1862 weigerde de heer van Logchem daarentegen de candidatuur tegenover den heer van der Linden, wiens beginselen hij verklaart te zijn toegedaan. 'Wij zien dus niet alleen in dezen een bondgenoot op politiek en koloniaal terrein, maar een man, die niet uit persoonlijke eerzucht tracht, een ander van uitstekende verdiensten te verdringen. Dat hij herhaaldelijk in aanmerking kwam, bewijst reeds, dat hij in het district Almelo velerlei relatiën heeft en de algemeene achting heeft vcri worven. j; ! Het is op deze gronden, dat wij gelooven, dat het district, hetwelk vroeger een de Man, later van Hoëvell en van der Linden afvaardigde, niet beterkan doen, dan den heer van Logchem te verkiezen, nu de baan vrij is. Wij gunnen gaarne aan de tegenstanders van liberale beginselen eene overwinning van dien aard, en wij zijn steeds bereid ons homogeen te verklaren, wanneer men voorstanders van liberale begrippen aanprijst. Hoe de uitslag evenwelzijn moge, elk der candidaten verklaart liberaal te zijn en het Ministerie te willen ondersteunen, terwijl de tegenpartij, ultramontaan of reactionair, den moed niet heeft gehad, in het district Almelo met den eigen candidaat op te treden, maar slechts verdeeldheid heeft weten te zaaijen. Kiezers van Almelo, vereenigt dus uwe stemmen op den heer Mr. H. -van Logchem.
---

Politiek Overzigt. AMSTERDAM, Vrijdag 1 Augustus.
In een vroeger nommer meldden wij, dat het scheen alsof Engeland en Frankrijk het omtrent eene interventie in de Amerikaansche quaestie niet eens waren, daar Engeland met het Washingtonsche kabinet onderhandelde, om een tegenwigt te verkrijgen tegen den invloed van Frankrijk op de Zuidelijke Amerikaansche staten. Thans wil men, dat Frankrijk, Rusland en Engeland onderhandelen omtrent de erkenning der Zuidelijke Staten en eene bemiddeling tusschen de oorlogvoerende partijen. Ten gevolge vaneenige conferentiën tusschen het Russische enFransche kabinet, hebben deze mogendheden aan het Londensche kabinet doen voorstellen om gezamenlijk de Zuidelijke staten te erkennen.Het antwoord vanEngelandis nog niet bekend, doch men zegt, dat lord Palmerston en lord Russell in overeenstemming met het Fransehe kabinet een afgevaardigde naar Washington hebben gezonden, met last om aan den president Lincoln de plannen van Frankrijk mede te deelen en hem aaa te raden zelf het initiatief voor dan vrede met het Zuiden te nemen.
Het is moeijelijk vooraf te oordcelen welke ontvangst dien raad zal te beurt vallen, doch zeker is het, dat wanneer hij wordt verworpen en Frankrijk, Engeland en Rusland hunne bemiddeling met geweld opdringen en de rampen van den burger-oorlog in Amerika mitsdien nog worden vermeerderd met die van een oorlog ter zee, Europa daardoor veel zon lijden.
Wat de Italiaansche quaestie betreft, hieromtrent verneemt men, dat Frankrijk aan alle mogendheden, die het koningrijk Italië hebben erkend, eene nota heeft gezonden, waarin op een congres wordt aangedrongen, dat over de Romeinsche quaestie zou beslissen.
Onder Frankrijk deelen wij een uittreksel mede uit het rapport van generaal de Lorencez over de overwinning, door hot Fransehe leger op de Mexicanen behaald. De overwinning is echter niet beslissend geweest, en er zullen nog vele gevechten moeten plaats hebben, eer Frankrijk zijn doel heeft bereikt.'
Naar men uit Weenen aan de Köln. Ztg. schrijft, heeft het besluit van het huis der der afgevaardigden aldaar, om het budget voor 1863 in behandeling te nemen, over het algemeen geen gunstigen indruk gemaakt. De meening wint er namelijk meer en meer veld, dat men in do regeringskringen den rijksraad slechts beschouwt als eene noodhulp voor slechte, doch spoedig voorbijgaande tijden, en als geen ander doel hebbende, dan belastingen en leeningen goed te keuren.
Een in het geheim te Warschau circulerend blad, getiteld: „de Beweging", wijdt een lang artikel aan de Zweedsche manifestatie van 8 Julij (de viering van den slag bij Pultawa als een nationale rouwdag). Wij ontleenen aan bedoeld blad eenige volzinnen, omdat daaruit kan blijken, welke eenheid er heerscht in de aan Rnsland vijandelijke gevoelens onder die volken, welke het zoo lang onderdrukt heeft. „Wij moeten — zegt het blad — de gemeenschappelijkheid van doel en belangen, die Zweden aan Polen verbindt aan toonen. Even als de Zweden, beschouwen ook wij den slag van Pultawa als eene nederlaag, niet alleen voor Zweden, maar ook voor Polen. Het is derhalve de piigt van de Poolsche patriotten en de Zweedsche staatsmannen, gemeenschappelijk te handelen en elkander de behulpzame hand te bieden. Wat ons betreft, wij zijn daartoe bereid, terwijl wij buitendien overtuigd zijn, dat de Scandinavische eenheid eerst dan een feit zal wezen, wanneer ook de onafhankelijkheid van Polen eene werkelijkheid zal zijn geworden. De Russische regering zelve verkondigt ook even luide als wij de broederschap der onderdrukten, in de bloedige les, dezer dagen door haar gegeven. Den 28sten Junij werden op den Poolschen bodem — een bodem van tranen en lijdon — Rostkowski, onderofficier, Arnold en Sliwicki, officieren, de eerste een Pool, de tweede een Zweed en de derde een Rus, doodgeschoten, ten einde gezamenlijk tegen den czar te getuigen. Laat ons de tijding van dit offer naar Stokholm overbrengen voor de eerste verjaardagsviering van ons gemeenschappelijk ongeluk."
---

BUITENLAND. Frankrijk.
PARIJS, 30 Julij. De Moniteur bevat een rapport van generaal de Lorencez en laat dit door het volgende voorafgaan: //Generaal Zaragoza heeft, nadat de troepen onder bevel van generaal Ortega zich bij hem hadden gevoegd, eene soort van aanval op Orizaba vriïlen beproeven.
Den 12den Junij had hij aan generaal de Lorencez een voorde eer onzer wapenen beleedigenden brief geschreven; het antwoord werd hem in den nacht van den 13den op den 14den, op den top van den berg Borrego, door twee compagniën van het S*9ste regiment linietroepen gebragt; de volgende dépêche van generaal de Lorencez geeft mededeeling van dit schitterend wapenfeit.
Deze dépêche is gedateerd 24 Junij en berigt, dat generaal Zaragosa den 12den des avonds te 7 uur een parlementair zond met een brief, waarin hij eene capitulatie aanbood, waarvan de voornaamste voorwaarde was, dat de Franschen binnen een be paalden tijd het Mexicaansche grondgebied zouden verlaten Daar een vijandelijk legercorps van 5000 man tegen de stad omrok trachtte generaal de Lorencez tijd te winnen en gafeen ontwijkend' antwoord. J
Ter zelfder tijd zond hij een officier naar Ingenio mot 1 des nachts met het 99ste regiment linitroepen naar nS y. T rukken; dit kwam te 6 uur des ochtends aan ba °P te Den nacht van den I3den op den. Uden. kreeg de kolonel l'Hériller, commandant van het 99ste regiment, tijding, da' de vijand positie nam op den berg Borrego en hij zond de cl ;rde compagnie van het eerste bataillon, om dien berg te bekllm-nen en den vijand te verjagen. Na gedurende 1% uur dien moeö dijken togt te hebben voortgezet, werd de kapitein Detrié door een hevig geweervuur overvallen. Hij stortte op den vijand in en ontnam hem twee houwitserkanonnen.
Daarop hield hij halt, om op versterkingen te wachten, die dan ook spoedig aankwamen, en toen vielen twee cempagniën den vijand aan en verdreven hem; de vijand was ongeveer 2000 man sterk.
De 3de compagnie verloor 5 manschappen en had 17 gekwetsten; de 2de slechts 1 gekwetste. Ongeveer 250 Mexicanen bleven op het slagveld en 200 gevangenen vielen in handen van 140 Franschen. Een generaal, drie kolonels, twee luitenant-kolonels der Mexicanen zijn gesneuveld. De belegeringswerken van den vijandzijn vernield en zijne positien ingenomen.
— De heer Slidell, gezant van de Zuidelijke Amerikaansche staten, is te Vichy aangekomen; er zijn daar verscheidene hooggeplaatste personen.
— Het is thans stellig, dat generaal José Concha, markies van Havanna, voorwaarden hteft gesteld voordat hij de betrekking van ambassadeur te Parijs aannam. Hij en zijn broeder behooren tot de weir.ige personen in Spanje, die het betraurden, dat de regering het gedrag van generaal Prim heeft goedgekeurd. Men veronderstelt dus, daar hij benoemd is, dat zijne voorwaarden vervnldzijn. — De minister van binnenlandsche zaken heeft den heer de Lamartine gemagtigd eene loterij te organiseren tot een kapitaal van één millioen, bestaande uit 4 millioen loten.
— De bisschop van Orleans heeft reeds een paar malen van den kansel medegedeeld, wat hij te Rome heeft gezien. Al zijne redevoeringen worden, naar men zegt, door stenographen, dio de regering uit Parijs heeft gezonden, opgeschreven. — De heer Alexandre Dumas heeft aan de Italiaansche regering een nieuw voorstel gedaan tot redding van Italië; hij vraagt daarvoor slechts 30,000 francs. Dit voorstel bestaat hierin: Hij zal nationale liederen schrijven'en doen drukken. Een 500 tal Savoyarden zullen met orgels naar het Napelsche vertrekken en daar die liederen zingen. Het volk zal zich rondom hen vereenigen, die liedjes koopen en medezingen; daardoor zal het andere politieke denkbeelden krijgen en medewerken om de roovers te verdrijven. Uit Bome wordt gemeld, dat het werpen van bommen op de voornaamste pleinen der stad dagelijks geschiedt; tot nu toe heeft dit geen ander gevolg gehad, dan dat er glazen zijn gesprongen .
---

Engeland.
LONDEN, 30 Julij. ('s avonds). In de zitting van het Hoogerhuis op gisteren heeft lord Stratford de Redcliffe de zeerooverijen in deu Indischen Archipel ter sprake gebragt, naar aanleiding waarvan de hertog van Somerset zëide, dat het moeijelijk is, de zeeroovers in de Indische Wateren te bereiken, omdat zij zich van bodems van zeer geringen diepgang bedienen en tnsschen de klippen de wijk nemen, zoodra zij een oorlogschip ontwaren, hetgeen hen wegens zijn meerderen diepgang natuurlijk derwaarts niet kan volgen. Het eenige middel is, eene vloot van kanonneerbooten met geringen diepgang zamen te stellen en tegen hen aan te wenden. Overigens herhaalde de minister, wat bereids door den heer Layard in het Lagerhuis was gezegd, dat namelijk de Britsche regering zich op dezen oogenblik onledig houdt met het treilen van schikkingen iv deze aangelegenheid met de gouvernementen van Nederland en Spanje. Wat er tegen de zeeroovers te doen is, zal zoo spoedig mogelijk gedaan worden.
In het Lagerhuis heeft kolonel Sykes de regering gevraagd, of het waar is, hetgeen door de laatste uit China ontvangen bladen wordt medegedeeld, dat namelijk de geallieerden genoodzaakt werden alle steden en stellingen, die zij aan de Taipings hadden ontnomen,' weder te ontruimen en naar Shanghae terug te trekken, en wijders of het waarheid is, dat 400,000 insurgenten eensklaps in het gezigt der geallieerden waren verschenen, en dat de eersten, verbolgen over de wijze, waarop zij door de laatsten waren teruggedreven, verschrikkelijke verwoestingen in de omstreken van Shanghae hebben aangerigt. Eindelijk verlangde spr. nog te weten, of er bij de autoriteiten in Indië versterking is aangevraagd. De heer Layard antwoordde hierop, dat de regering geene berigten heeft ontvangen, die deze bijzonderheden bevestigen. Het ia overigens onjuist, dat de geallieerden genoodzaakt werden, de vroeger door hen genomen steden en stellingen te verlaten en naar Shanghae terug te trekken. De waarheid is, dat de bevelhebber het om andere redenen wenschelijk heeft geacht, zijne troepen terug te trekken. Wat betreft de plotselinge verschijning van 400,000 Taipings, gelooft spreker, dat die strijdkracht alleen bestond in de verbeelding van den persoon, van wien de heer Sykes zyne inlichtingen had ontvangen. (Gelach.) De heer Layard gelooft ook niet, dat bij de Indische regering versterking is aangevraagd. — De onderkoning van Egypte heeft gisteren afscheidsbezoeken afgelegd bij den hertog en de hertogin van Cambridge, de groot-hertogin van Mecklenburg Strelitz, graaf Russel en lord Palmerston. — Volgens opgaven van den Board of Trade, heeft de aangegeven waarde der uitgevoerde goederen in de maand Junij 11. £, 9,769,441 bedragen, tegen £ 9,236,454 in Junij 1860 en & 10,362,893 in Junij 1861. Van Koffij zijn in de eerstgenoemde maand 12,481,248 ponden ingevoerd, tegen 4,368,433 ponden in dezelfde maand van 1860 en 7,933,836 in die van 1861. De invoer van ruwe Suiker bedroeg in Junij van het tegenwoordige jaar 1,336,536 centenaars, tegen 1,254,549 centenaars in Junij 1860 en 1,199,756 centenaars in Junij 1861. De invoer van wijnen bedroeg in Junij 11. 1,145,703, in dezelfde maand van 1860 1,458,584, en in die van 1861 1,073,298 gallons.
In de maand Junij 11. zijn 3217 schepen, gezamenlijk van 820,906 ton, voor de bnitenlandscho vaart ingeklaard, tegen 3,594, gezamenlijk van 929,055 ton, in dezelfde maand des vorigen jaars. Uitgeklaard zijn in de eerstgenoemde maand 4306 schepen, gezamenlijk van 977,014 ton, terwijl in Jnnij 1861 4885 schepen, gezamenlijk van 1,027,076 ton, uitgeklaard waren. Voor de kustvaart werden in Junij 11. 12,579 schepen, gezamenlijk van 1,448,047 ton, ingeklaard, en 12,608, gezamenlijk van 1,398,875 ton, uitgeklaard, tegen 13,279, gezamenlijk van 1,439,964, en 13,446, gezamenlijk van 1,434,483 ton, in dezelfde maand van 1861.
-- Gedurende de jongst verloopen week hebben in de hoofdstad 1137 sterfgevallen en 1758 geboorten plaats gehad. fi/tTooDe tentoonsteHiDg werd gisteren (toegangsprijs 1 sh.) door o*,*wa personen, waaronder 6,181 met doorloopeade kaarten, en net^glazen paleis te Sydenham door 14,703 personen bezocht, i c-glgens eene gireren openbaar gemaakte officiële opgave zijn 1802 tot en met 1861 bij de koninklijke munt geslagen: 52,385 860 soyei.eignSj 14j773)863 halve sover.; 16,471,352 florijnen, 23,937,475 lfiÏJrf' 20,048,996 six penees, 1,849,574 gr0at5,41,540 fourpences, l! on Vi56 -breepences, 59,412,864 pennies, 89,642,781 halvepennies, en 29,122,516 farthings. Gedurende 1861 werden in Engeland en Wallis 21,03 8 geregtehjke lijkschouwingen gehouden, waarvan de kosten £ 65,299 15 sh. bedroegen. eed Gedurende het iaar 1861 zi5n bier te lande 82,194 personen die a®Vaard wegens dronkenschap, of wegens ongeregeldheden in 7 J^toes^and gepleegd. Dit cijfer, ofschoon aanzienlijk, is toch nog vni minder dan in 1800> en ook toeD reeds was het beneden dat an 1859. Voorts hebben er 199 lijkschouwingen plaats gehad, aa£ Ü de dood gebleken is het gevolg te zijn van misbruik van "«¦ken drank. Dit was weder 30 pCt. minder dan in 1860. In een door den heer Wanklyn, fabriekant te Manchester, J'gemaakt rapport omtrent de op de tenstooustelling ingezonden onsters katoen, maakt hij de berekening, dat de voorraad van " artikel voor dit saizoen 1% millioen balen zal kunnen bedragen, waaronder een millioen uit Indië, terwijl dan voor het overige e invoer uit Amerika geheel buiten berekening kan worden geaten. Inzonderheid heeft de schrijver eene gunstige verwachting nopens de katoenproductie in Algerië. Hij gelooft niet, dat Mnrïque ooit veel zal opleveren, maar vertrouwt dat daarentegen zoo veel te meer van Guadeloupe zal worden aangevoerd. De geexposeerde monsters uit Fransch Guyana noemt hij over het algemeen uitmuntend. De katoen uit Senegambië staat zijns inziens in fijnheid en sterkte gelijk met de Amerikaansche middelqualiteiien, maar is korter van stapel. Die uit Gabon beschonwt hij als betere. Eindelijk prijst hij de klaarblijkelijk goede bewerking der Fransehe monsters en zegt ten slotte, dat de proeven aan de oevers der
Gardon, in Frankrijk, door een Eransch landbouwkundige genomen, zeer veel belangstelling in Engeland ondervinden - Het bekende Amerikaadsche oorlogschip Tuscatora heeft heden de haven van Southampton verlaten.
---

Duitschland.
WEENEN, 29 Julij. Volgens de Presse i, door het kabinet alhier reeds geantwoord op de jongste dépêche van het kabinet te Berlijn, waarbij Oostenrijks voorstel om tot het tolverbond toe te treden, werd van de hand gewezen. In dat antwoord moet verwezen zijn naar het Pruissisch-Oostenrijksch handels- en tolverdrag van 19 Eebr. 1853 en, op grond van art. 25 van het verdrag worden aangedrongen op het houden van conferentiën tot behandeling dezer quaestie.
— De afgevaardigden Brinz en Rechbauer hebben in de Presse hun antwoord aan prof. Bluntschli, betreffende de quaestie van een Duitsch voorparlcment, openbaar gemaakt. Zij stellen daarin T^ , , Zamfnkomen eener voorloopigo vergadering, bestaande uit Zb leden der groot-Duitsche en 25 der klein-Duitsche partijten einde te trachten tot eene overeenstemming te geraken. ¦kkl Uit Fe3th wordt aan den Waneer gemeld, dat de heeren Medgyaszay en Hauchard, beiden stoomscheepskapiteins aldaar voornemens zijn eene Hongaarsche stoomscheepvaart-maatschappij op te ngten met een kapitaal van fi. 3,000,000 O. W., in actiën van fl. 200.
BERLIJN, 81 Julij. Naar men verneemt, zal het Japansche gezantschap den 3 Augustus van hier vertrekken en zich het eerst naar Stettijn begeven. Dit gezantschap heeft aan de koningin een stuk zijde ten geschenke aangeboden, bestemd voor een japon. Daar dit stuk echter, bij do uitgebreidheid der tegenwoordige mode, niet toereikend was, heeft het gezantschap naar Japan aanvrage gedaan om eene nadere toezending van dezelfde stof.
— Mr. Benson, de president der republiek Liberia, is weder van hier vertrokken. Hij begeeft zich over Dresden en Leipzig naar Engeland, alwaar hij tot in October zal vertoeven.
— Het rapport der commissie van het heerenhuis betreffende het handelstractaat met Frankrijk, is thans uitgegeven. Het concludeert met algemeene stemmen tot goedkeuring van dat verdrag. — In de gisteren gehouden zitting van het huis der afgevaardigden zijn de discussiën over de begrooting voortgezet. Ten aanzien der van de begrooting geschrapte post tot subsidiëring der officieuse Allgem. Pr. Ztg., verklaarde de minister van financiën, dat de uitkeering dezer subsidie evenwel zon geschieden en op eene latere begrooting zou worden overgeschreven, aangezien de regering bij contract met den uitgever van dat blad voor nog twee jaren tot die uitkeering verpligt was. Onderscheidene sprekers voerden daarover het woord; o. a. verklaarde de heer Henning, dat een ministerie, dat zich aan de grondwet wil houden, eene door de vertegenwoordiging afgekeurde uitgave niet langer mogt bewerk stelligen. De minister drong er op aan, dat genoemde spreker wegens deze uitdrukking tot de orde zou worden geroepen, heteeen de president evenwel weigerde te doen, en de quaestie verdaagde totdat het stenographisch rapport zou zijn ter tatel gebragt. Voorts ,werd de post voor een militair gevolmagdigde te St. Petersburg van de begrooting gestreken.
— Aan de Neue Pr. Ztg. wordt uit Rastatt gemeld, dat de Prnissische luitenant von Bonin, die wegens zijn duel in die vesting gevangen zat, van den groothertog van Baden gratie heeft verkregen.
FRANKFORT, 30 Julij. Het comité der Dnitsche nationale vereeniging heeft aan het comité voor het hier gehouden schuttersfeest, alsmede aan de bewoners dezer vrijstad, zijne warme erkentelijkheid betuigd voor hunne zoo wel geslaagde bemoeijingen tot het tot stand komen van dit nationale feest.
— Men verneemt, dat de koning van Saksen voor eenige dagen het slagveld bij Leipzig bezocht heeft. Men beschouwt dit als een feit van veel beteekenis, naardien sedert 49 jaren geen Saksisch koning of prins een stap op dat slagveld heeft willen doen, en men brengt het in verband met het in het volgend jaar te vieren jubilé, bij welke gelegenheid, naar men wil, onderscheidene gekroonde hoofden aldaar bijeen zullen komen. — De keizerin van Oostenrijk heeft zich uit Possenhofen weder naar Munchen begeven. Luidens de van daar ontvangen berigten, is haar gezondheidstoestand op verheugende wijze verbeterd, en ziet men haar dagelijks, in gezelschap van hare zuster, de ex-koningin van Napels, watertogtjes in een bootje doen, waarbij zij veelal zelve het roer bestuurt.
---

Zwitserland.
Volgens berigten uit Bern, heeft de bevolking van het kanton Aargau, aangezet door de Catholieken, die moord en brand schreeuwen over de door de regering gedecreteerde emancipatie der Israëlieten, besloten, den grooten raad te ontbinden.
---

BINNENLAND. Officiële Berigten.
Z. M. heeft tot burgemeester der gemeente Oploo c. a. benoemd J. C. Arts; aan J. van Heesbeen eervol ontslag verleend als burgemeester der gemeente Hedikhuizen; aan den heerD. J. Storm Buysing eervol ontslag verleend als hoofdingenieur der eerste klasse van den Waterstaat en als hoogleeraar aan de Koninklijke akademie te Delft; aan W. J. H. Bok vergund zijne standplaats als notaris over te brengen van Helder naar Nieuwediep, gemeonte Helder en benoemd tot notaris ter standplaats Helder B. W. Smit candidaat-notaris te Zaandam, een en ander in te gaan met 15 Ausustus aanstaande.
Z. M. heeft aan den heer J. L. Crap Hellingman eervol ontslae verleend uit zijne betrekking van inspecteur over de ambulante re cherche te water, tevens belast met de waarneming der functièn van controleur der directe belastingen, in- en uitgaande regten en acciinsen in de divisie Helder, behoudens aanspraak op pensioen en mët dankbetuiging voor zijne langdurige aan den lande bewezen dienstenen voorts benoemd: tot controleur der directe belastingen, in-en uit. gaande regten en accijnsen te Helder en commandeur der ambulante recherche te water in de Iste afdeeling, bevattende de Zuiderzee, de noordelijke zeegaten en de wadden, <le heer Jhr. T. J. Kraijenhoff, thans controleur der directe belastingen te Amsterdam (reeds gisteren gemeld); tot controleur der directe belastingen te Amsterdam, de heer W. G. Hoffmann, thans controleur der directe belastingen, men uitgaande regten en accijnsen te 's Bosch (buitengemeenten) (reeds gisteren gemeld); en tot bewaarder van de hypotheken, het kadaster en der scheepsbewijzen te Maastricht, de heer J. A. Moet, vroeger buitengewoon inspecteur der registratie en domeinen, verbonden aan het gewestelijk bestuur van Nederlandsch Limburg en als zoodanig gepensioneerd, thans secretaris der gemeente Maastricht.
---

AMSTERDAM, 1 Augustus. Hertog Bernhard van Saksen-Weimar.
De telegiaaph beeft ons na het at'di ukken van ons vorig nommer de treurmare gebragt, dat hertog Bernhard van Saksen-Weimar gisteren voormiddag, in de badplaats Liebenstein, in het Thuringsche, is overleden.
Reeds voor eenigen tijd maakten de berigten uit 's Gravenhage melding van eene ziekte des hertogs, waarvan hij echter herstelde, en ofschoon voor weinige dagen uit Duitschland van eene wederinstorting des lijders berigt werd, waren echter de jongste tijdingen deswege van zoodanigen aard, dat de thans ontvangen treurmare inderdaad onverwacht mag genoemd worden. Wij houden ons overtuigd, onzen lezers aangenaam te zijn door de volgende mededeeling van eenige weinige bijzonderheden nopens het leven van den overledene. .. Hertog Karl Bernhard van Saksen-Weimar;, tweede zoon van wijlen den groothertog Karl August, was te Wc.mar den 30 Me. 1792 geboren en heeft dis den 70jarigeh ,eeft,jJ overschreden. Reed» m ISO6 streed hij als vrijwilliger bij Jena. Nadat zijn vader zich by het Bijnverbond had aangesloten, trad bij m Saksische dienst en vertoefde meeval te Dresden, totdat hij, als majoor bij den generalen staf, [in 1809 het Saksische leger in den veldtogt tegen Oostenrijk volgde, alwaar hij zich inzonderheid bij Wagram onderscheidde. In 1812 tot luit.-kolonel bevorderd, hield hij zich van den Russischen Yeldtogt Ter
wijderd en trad eerst na den slagbij Leipzig.in October 1813, terwijl hij intusschen tot kolonel was bevorderd, weder bij zjjn regiment in dienst. Hij streed vervolgens met de Saksische troepen, totdat hij in Mei 1815, als kolonel van het regiment Oranje-Nassau, tot de Nederlandsche dienst overging. Als plaats vervangend commandant eener brigade, nam hij aan de veldslagen bij Quatre Bras en Waterloo een roemrijk deel. Ba November 1815 naar Nederland teruggekeerd, werd hij eerst tot bevelhebber eener brigade infanterie, en in 1816 tot generaal-majoor benoemd. Toen hij in 1819 met het provinciaal commandement van Oost-Vlaanderen werd belast, vestigde hij zich te Gent, tot aan het uitbarsten van de Belgische revolutie. In Mei 1831, na twee maandsn te voren tot luitenant-generaal te zijn verheven, werd hij aan het hoofd gesteld van het burgerlijk en militair beheer van Luxemburg. Later werd hem het opperbevel over de tweede divisie van het leger opgedragen, waaruit hij den linkervleugel vormde, toen in Augustus 1831 de veldtogt tegen België begon. Den tijd, dien hij voor en na de Belgische onlusten beschikbaar had, besteedde hij aan studiën en uitgestrekte reizen. Zoo ondernam hij in 1825 en 1826 cci e reis naar Noord-Amerika, waarvan eene beschrijvinodoor Luden in 2 deelen in 1828 te Weimar is uitgegeven. Later gaf hij ecu Précis de la campagne de Java en 1811 ('s Gravenhage, 1834) uit. Den 7den December 1848 werd, aan hertog Bernhard, als generaal der infanterie, de betrekking van opperbevelhebber over het leger in Nederlandsch Oost-Indië opgedragen, en sedert eenige jaren genoot hij eene welverdiende rust na een zoo wel volbragten werkkring.
Uit zijn den 30 Mei 1816 gesloten huwelijk met prinses Ida van Saksen Heiningen (geboren 25 Junij 1794, gestorven 4 April 1852) zijn vijf kinderen, namelijk drie zoons en twee dochters, geboren, waarvan de jongste, prinses Anialia Maria da Gloria Augustus (geb. 20 Mei 1830) den 19 Mei 1853 met Z. K. H. Prins Hendrik der Nederlanden in het huwelijk is getreden. Buitendien was de overledene nog aan ons koninklijk huis verwant door het den Bsten Oetober 1842 gesloten huwelijk van Prinses Sophie, dochter van wylen Z. M. Koning Willem 11, met den toenmaligen erfgroothertog, sedert 8 Julij 1853 regcrenden groothertog van Saksen-Weimar-Eisenach, broeders-kind van den thans overleden hertog.
Door de kamer van koophandel en fabrieken te Rotterdam is het volgende adres aan de Eerste Kamer der Staten-Generaal iDgezonden: iiAan de Eerste Kamer der Staten-Generaal! ii Geeft eerbiedig te kennen de kamer van koophandel en fabrieken te Rotterdam, „Dat zij met de meeste belangstelling de beraadslagingen over het nieuwe tarief van inkomende en uitgaande regten door de Regering voorgesteld, gevolgd heeft, en thans meer dan ooit overtuigd is, dat 's lands belang vordert, dat het door de Tweede Kamer der Staten-Generaal aangenomen ontwerp, spoedig tot wet worde verheven.
„Dat zij niet uitwijden zal in algemeene beschouwingen over vrijen handel en bescherming, maar eenvoudig de ondervinding inroept, welke overal leert, dat niet alleen de handel, maar ook de fabriekmatige nijverheid op den duur het meest bloeit, wanneer de belemmeringen worden weggenomen en de concurrentie wordt opgewekt.
„Dat dit ook ten onzent het geval is, getuigt de vooruitgang in de laatste twintig jaren, in menig vak van handel en nijverheid, ten toon gespreid, naarmate de bescherming uit ons tarief verdween.
„Dat de voorgestelde wijzigingen allezins strekken om den gezonden toestand onzer nijverheid te versterken, door de op sommige voorwerpen nog bestaande hooge en zeer ongelijk werkende bescherming in een matig regt te veranderen, terwijl de mededinging met den vreemdeling gemakkelijker wordt gemaakt door den geheel vrijen invoer van onderscheidene grondstoffen.
„Dat het wel is waar niet te ontkennen is, dat het fiscale regt volgens het ontwerp te heffen voor vele binnenlandsche fabriekanten nog eene bescherming daarstelt, doch dat het — ook dan wanneer de schatkist de opbrengst mogt kunnen ontberen — ongeraden zou te achten zijn die bescherming op eens op tj heffen en het veel verkieslijker schijnt de geleidelijke verbetering, welke het tarief van 1845 tot 1854 onderging, voort te zetten, gelijk bij het tegenwoordig ontwerp op eene doeltreffende wijze geschiedt.
„Dat aan de voortzetting van het sedert 1854 gestaakt werk allezins behoefte bestaat, daar onderscheiden bepalingen van het tarief verouderd zijn en de wel begrepen belangen van de nijverheid en van den handel beide dringend eene herziening vorderen. „Dat het voor onze handelsbetrekkingen met het buitenland eenen zeer nadeeiigen indruk zou maken zoo de verbetering onzer mercantiele wetgeving ia eene liberale rigting, andermaal door de vertegenwoordiging werd afgewezen, terwijl daarentegen het thans voorgestelde beginsel om een menigte artikelen geheel vrij te stellen, een hoogst gunstigen indruk bij andere natiën zal maken en de eenvoudigheid en duidelijkheid van het ontwerp veel zal kunnen bijdragen om onzen handel te bevorderen, en dezen zoowel als de binnenlandsche fabriekmatige nijverheid in staat te stellen de concurrentie van andere landen het hoofd te bieden.
„Dat voor de gelijke werking der inkomende regten de belasting bij de waarde — reeds grootendeels bij fabriekgoederen bestaande — verreweg de voorkeur verdient, terwijl die bij het gewigt, zoowel voor den invoerder als voor den ambtenaar niet minder bezwaar oplevert, en de nijverheid verlokt om zich op de minwaardige voortbrengselen bij voorkeur toe te leggen, hetgeen zoo wel voor haar als voor den uitvoerhandel op den duur niet dan nadeelig werken kan.
„Dat zoo sommige tegenstanders van het voorstel der regering zich in allerlei vorm en met eene volharding eene betere zaak waardig, luide in* hun vermeend belang doen hooren, de kamer daartegen de volle overtuiging heeft dat hunne voorgewende vrees voor achteruitgang der Nederlandsche industrie, ten eenenmale ijdel is en dat zoo wel het belang van deze, als dat van den handel, ja van de geheele natie, door de aanneming der concept-wet zal bevorderd worden.
„Waarom de kamer zich veroorlooft uwe vergadering te verzoeken aan genoemde wet uwe goedkeuring te willen schenken. De Kamer van Koophandel en Fabrieken te Rotterdam, Van Rijckevorsel, President. Julij 1862. J. C. Reepmakee, Secretaris."
---

