
UW Verzoeke alle brieven te adresseren aar de Directie of Redactie van het Blad.
---

Engeland.
LONDEN, 24 April ('s avonds). Men verneemt het overlijden van den admiraal Norwich Duff. Hij was een van -de weinige nog levende officieren, die aan den zeeslag van Trafalgar onder Nelson deelnamen.
—¦ De kanselier der schatkist heeft gisteren de jaarlijksehe meeting van de Association of Lancashire and Cheshire mechanics' institutes te Manchester gepresideerd, terwijl lord Palmerston bij de opening van de nijverheidstentoonstelling te Romsey eene redevoering heeft uitgesproken. Geen der beide ministors heeft zich bij deze gelegenheid met de staatkunde ingelaten, zoodat hunne redevoeringen voor het buitenland van geen belangzijn. Alleenzij vermeld, datlordPalmerston den bewoners Van Romsey Holland tot een aanprijzend voorbeeld stelde. Toen hij namelijk voor eenige jaren eene reis door Holland deed, een land, gelijk de minister zich uitdrukte, bewoond door nijvere, volhardende lieden, die geene gelegenheid laten voorbijgaan, om zich zelven en het land waarin zij wonen te verbeteren, zag hij in elke slechts eenigzins aanzienlijke stad niet slechts eene tijdelijke tentoonstelling, maar een permanent museum, bevattende eene verzameling van allerlei voorwerpen van algemeen belang.
— De heer W. H. Russell, de speciale correspondent van den Times in de Vereenigde Staten, schrijft uit Washington, dat hij waarschijnlijk eerstdaags naar Europa zal terugkeeren, aangezien de minister van oorlog, de heer Stanton, onder sanctie van president Lincoln, hem verboden heeft, generaal Mac Clelian op diens veldtogt te vergezellen, niettegenstaande de generaal zelf er niets tegen, ja hem zelfs verklaard had, dat het hem aangenaam zou zijn, indien de heer Russell de expeditie vergezelde, terwijl hij er zich een genoegen uit zou maken, zoo hij hem op de eene of andere wijze behulpzaam kon zijn. Hetzelfde lot heeft den heer Vicetelly, den correspondent van den London Illustrated News., getroffen.
— Met het Amerikaansche schip Screamer zijn berigten ontvangen uit de Kaap de Goedo Hoop, loopende tot 4 Maart, zijnde 10 dagen later dan de laatst ontvangene. Toen genoemd schip de Kaapstad verliet, was aldaar juist berigt ontvangen, dat de longziekte in Namaqua» land was uitgebroken. Ten gevolge daarvan was alle communicatie gestaakt, zoodat de handelaren, als ware het, opgesloten waren.
Sir Walter Currie was gelukkig geslaagd in zijne onderhandelingen met Kreli, die nu dezelfde voorwaarden heeft aangenomen, welke hem vroeger door sir George Grey waren aangeboden. Hij heeft er in toegestemd, zich onder Britsche bescherming te stellen en een zeker grondgebied aan te nemen, om zich daar te vestigen, namelijk aan gene zijde van de Umtata in Umbombe, welke landstreek zeer vruchtbaar moet zijn. Hij zal elke maand £ 10 voor hem zelven en £ 1 voor elk zijner raadsheeren van het gouvernement ontvangen. Het spoorwegverkeer ging zeer goed vooruit. De eerste mails per spoorweg van Stellenbosch waren den 22sten Febr. te Kaapstad aangekomen. Eene meeting van de directeuren van den Wijnbergspoorweg werd den 28sten Febr. gehouden en besloten, dat met die lijn dadelijk een aanvang zou worden gemaakt. De quaestie aangaande het spoorwegverkeer op Zondag zou waarschijnlijk voor het uitvoerend bewind gebragt worden.
De berigten omtrent den wijnoogst in de Paerl- en Wellingtondistricten luiden gunstig; in Somerset echter begon men de uitwerkselen der droogte en van het oïdium te bespeuren.
---

Duitschland.
WEENEN, 23 April. Aan het paleis des keizers heeft gisteren namiddag eene zitting van den ministerraad plaats gehad, welke drie uren duurde. Heden heeft de staatsminister von Schmerling eene langdurige audiëntie bij den keizer gehad, na afloop waarvan hij zich naar zijn bureau begaf, waar de beambten hem met zijne genezing gelukwenschten.
— Uit Triest wordt gemeld, dat de Salamander, zijnde het eerste gepantserde fregat, dat de Oostenrijksche marine bezit, en volgens het Fransche stelsel gebouwd, den 18 dezer is te water gelaten en onverwijld zal gewapend worden. Den 20sten werd met dit fregat een proeftogt gedaan, welke uitmuntende resultaten opleverde. Nog drie andere dergelijke bodems zijn er in aanbouw, waarvan een, de Schwarzemberg, in het begin der volgende maand van stapel zalloopen.
— Nopens het voorgevallene te Krakau op 20 dezer, reeds kortelijk per telegraaph gemeld, zijn de volgende bijzonderheden bekend geworden. Na afloop der mis in de Maria-kerk aldaar, hieven de zeer talrijke aanwezigen het bekende verboden lied Boze cos Polske aan, toen het gerucht zich verspreidde, dat een in nationale dragt gekleed jongman door een agent van politie was in hechtenis genomen, wegens het vasthechten van den Poolschen adelaar aan een openbaar gebouw. Onmiddellijk stroomde de menigte de kerk uit, om den gearresteerde te bevrijden, en gewapende politie-soldaten, die door den steeds talrijker wordenden volkshoop trachtten door te dringen, werden met allerlei beleedigingen ontvangen; vóórdat nog eene militaire patrouille kon naderen, vuurde eene uit 12 man bestaande afdeeling politie af, waardoor echter alleen eenige nabijgelegen huizen werden getroffen .Eene deputatie uit do burgerij begaf zich daarop naar den plaatsvervangenden directeur van politie, om hem de wenschen der bevolking kenbaar te maken, en nadat eenige burgers geruststellende verzekeringen hadden gegeven, ging de menigte uiteen en had er geene verdere rustverstoring plaats, terwijl eenige gearresteerde personen dadelijk weder in vrijheid werden gesteld. Volgens andere berigten, zou het eerste schot zijn gelost, doordien een uit de menigte geworpen steen den haan van een geweer trof.
BERLIJN, 25 April. De koning heeft vergunning verleend tot den verkoop van 1200 paarden der artillerie, welke tot dus ver bij landbouwers waren uitbesteed. Een 315 tal anderen blijven echter nog voor den trein bestemd.
— Volgens de Berl. Allg. Ztg. meende de onlangs afgetreden minister van financiën von Patow reeds in het begin der vorige maand, door het onverwacht gunstige sluiten der staatsreker.ing over het afgeloopen jaar, zoo veel van het budget van oorlog te kunnen dekken, dat de daartoe strekkende opcenten met 10 a 12% pCt. zoudenkunnenverminderd worden.
Hetzelfde blad verzekert, dat zoowel die oud-minister als zijn voormalige ambtgenoot voor binnenlandsche zaken, graaf Schwerin, verklaard moeten hebben, bij hunne eventuele verkiezing in het huis der afgevaardigden, de rol niet te willen spelen, welke in den regel de afgetreden ministers in Engeland vervullen, die namelijk om als hoofden der oppositie op te treden. — Particuliere brieven, hier uit New-York ontvangen, berigten, dat de uit de vesting Glogau ontvlugte officieren von Sobbe enPutzki den 3den dezer aldaar zijn aangekomen, waar zij echter eene alles behalve gulle ontvangst hebbün ontmoet. Uit alle Duitsche huisgezinnen zijn zij namelijk gebannen; de toetreding tot elke Duitsche vereeniging is hun ontzegd, terwijl niet slechts alle Duitsche logement-, koffijhuishouders enz., maar ook onderscheidene aanzienlijke Amerikanen, openlijk hebben bekend gemaakt, «dat zij hen niet in hunne huizen willen toelaten. Ook de dagbladpers toont er zich ten zeerste tegen hen verbitterd, en heeft reeds bij voorbaat geprotesteerd, voor het geval, dat «ij in het leger der Unie mogten opgenomen worden.
FRANKFORT, 24 April. De Duitsche nationale vereeniging heeft een bedrag van 1000 gulden beschikbaar gesteld tot aankoop van prijzen voor het algemeene Duitsche schuttersfeest, dat eerlang hier zal worden gehouden. Deze prijzen bestaan in eene fraaije revolverbuks en in eene zilveren, met toepasselijke beelden versierde bokaal.
— Het koningrijk Saksen bevatte op 3 Dec. des vorigen jaars, volgens de toen gehouden telling, 2,225,240 zielen, zijnde 102,338 meer dan in 1858.
— Tot gouverneur der bondsvesting Mainz is, luidens aldaar uit Weenen ontvangen bsrigten, aartshertog Wilhelm benoemd, ter vervanging van wijlen pr'is Windischgratz. Het gerucht, dat prins Alexander van Hessen als zoodanig zou worden benoemd, is derhalve ongegrond.
— De bisschop van Mainz, Mgr. Ketteler, vertrekt heden naar Rome, om er de canonisatie der Japansche martelaars bij te wonen. Laatstl. Zondag hield hij in den dom eene soort van afscheidspreek.
---

België.
BRUSSEL, 25 April. De hertog van Braband wordt tegen de helft der volgende maand uit Spanje hier terugverwacht. Luidens de jongste berigten van daar, vertoont zich in zijn gezondheidstoestand eene aanmerkelijke beterschap.
— De Moniteur meldt, dat gelijke overeenkomsten, als door België met Engeland, Frankrijk, de Nederlanden, Zweden en Noorwegen zijn getroffen, tot wederkeerige verligting van het paspoortwezen, thans ook met Zwitserland en Denemarken zijn aangegaan. — Door de muziekcorpsen van al de hier in garnizoen liggende regimenten zal aanstaanden Zondag, ten voordeele der noodlijdende werklieden te Gent, een groot concert worden gegeven, dat door den koning en de hier aanwezige leden van het koninklijk gezin zal worden bijgewoond, en waartoe het zangkoor der hier gevestigde arbeidersvereeniging zal medewerken.
— De spoorweg van Morialmé naar de grenzen en van Charleville naar Ginet is voor eenige dagen zonder eenige plegtigheid voor het*lgemeen verkeer geopend.
---

BINNENLAND. Officiële Berigten.
De Ministervan Buitenlandsche Zaken mackt bekend dat, ingevolge eene beschikking des Konings, dd. 2 dezer, alle vreemdelingen, te rekenen van 1 Mei aanstaande, in het Rijk zullen worden toegelaten op den voet van de artikelen 3 en 4 der wet van 13 Augustus 1849 (Staatsblad N°. 89),' en mitsdien niet meer gehouden zullen zijn een buitenlandsch paspoort te vertoonen; tevens maakt dezelfde Minister bekend, dat, ten gevolge van schikkingen met de regeringen van Denemarken en van de vrije stad Bremen, de Nederlanders, te rekenen van 1 Mei aanstaande, in die Staten zijn vrijgesteld van de verpligting om een paspoort te vertoonen. Gelijke vrijstelling zal binnen kort ook in de hertogdommen Sleeswijk en Holstein verleend worden.
Met de regering van het groothertogdom Hessen is eene dergelijke schikking aangegaan, waarbij evenwel uitdrukkelijk is bepaald, dat de Nederlanders, die niet van een paspoort voorzien zijn, zich in het bezit moeten bevinden van andere papieren ter legitimatie van hun persoon en van het doel hunner reis.
De audiëntie van den Minister van Oorlog zal op Dingsdag den 29sten dezer geen plaats hebben.
---

AMSTERDAM, 26 April.
Nopens het bezoek van Z. M. den Koning aan de prov. Overijssel, wordt, dd. 25 dezer, nog het volgende uit Zwolle gemeld: „Heden (Vrijdag-morgen) te 10 ure heeft Z. M. audiëntie aan particulieren verleend, die tot ongeveer 1 ure voortduurde.
//Daarna reed Z. M. uit en bezigtigde de in aanbouw zijnde burgerschool en den aanleg der Nieuwe Plantage; vervolgens bragt Z. M. een bezoek aan het paviljoen van Zr. Ms. Commissaris in de provincie.
„Ruim te 5 ure maakte Z. M. gebruik van een diner, dat hem door den gemeenteraad werd aangeboden. Verschillende autoriteiten waren uitgenoodigd dit diner bij te wonen, dat diensvolgens voor zestig couverts was aangerigt. De eetzaal was prachtig gedecoreerd; bijzonder trokken op de tafel eenige kolossale zilveren plateaux de aandacht, die met keurige bloemen als bezaaid waren.
z/De heer burgemeester stelde een toast in op Z. M., die er dadelijk op heeft gelieven te antwoorden. Z. M. betuigde bij die gelegenheid zijne erkentelijkheid voor de hartelijke ontvangst,die hem ten deel was gevallen. Z. M. verklaarde, dat de vorsten van Oranje nooit genoeg kunnen doen voor Nederland; toch kan ieder hunner het zijne doen; zoo zou ook hij het zijne doen tot bevordering van het geluk en den voorspoed van Nederland; met het oog daarop zal Z.M. ook voor de belangen der provincie Overijssel waken en in het bijzonder de belangen behartigen van de stad Zwolle, die hem zoo met open armen ontvangen had.
„Deze woorden van Z. M. werden met geestdrift toegejuicht. //Heden avond te 9 ure biedt de stad Zwolle Z. M. een bal aan. Z. M. zal aan dit bal te 11 ure een bezoek brengen. //Morgen, Zaturdag-ochtend, begeeft Z. M. zich naar Kampen". (N. B. Ct.) Naar wij vernemen, zullen met Julij aanstaande de Departementen van Eerediensten worden opgeheven. Er zullen afzonderlijke afdeelingen worden gevestigd. Aan 't hoofd van elke afdeeling zal een administrateur geplaatst worden, die staan zal, wat Hervormde Eeredienst betreft, onder verantwoordelijkheid van den Minister van Justitie, en wat Roomsch-Katholieke Eeredient betreft onder den Minister van Buitenlandsche Zaken. (N. D. v. 's Gr.)
De Minister van Binnenlandsche Zaken heeft, naar men wil, dezer dagen, het advies gevraagd van onderscheidene specialiteiten, over de oprigting van een Indisch instituut aan eene of' andere onzer hoogescholen te vestigen; de gelegenheid zou worden gegeven aan zoodanige instelling, kennis van onze koloniën en overzeesche bezittingen op te doen, om als ambtenaar in Indische dienst te treden of uit de opgedane kennis op andere wijze nut te trekken.
Door den boekhandelaar G. G. Voogt, te Breda, is aangifte gedaan, dat aldaar op 29 Maart jl. op den post is gedaan een door hem afgezonden brief, geadresseerd aan de gebroeders Diederichs, bureau Handelsblad, Amsterdam, inhoudende: 1 postwissel, N°. 1533, ad ƒ 12.50; 1 coupon Oostenrijk, N°. 4064, betaalbaar te Amsterdam, 1 Januarij 1862, ad ƒ 30.90, en 1 muntbiljet, 71 V. S., j *"' we^ een en ander den 16 April jl. nog niet aan het adres was bezorgd.
' D(l officier van justitie te Zwolle berigt, dat, volgens aangifte van 11- J. Oelius, veehouder te Giethoorn, op 5 April jl. aan hem per post door zekeren J. van Kempen, wonende te Amsterdam, in de Eglantiersstraat N°. 213, is afgezonden een brief, volgens zijne opgave bevattende een muntbiljet van ƒ 10, hetwelk in den brief niet aanwezig is bevonden, weshalvo het welligt daaruit is ontvreemd.
-&ls nadere bijzonderheden omtrent de gisteren door ons medegedeelde arrestatie der voortvlugtigen Struik en Groen, vernemen wij nog ]10t volgende: Op hunne wandelingen, hadden zij de eenzame heidevelden uitgekozen, op het vernemen van menschen zich houdende, alsof zij kievitseijeren zochten. Twee dagen waren zij aldus voortgesukkeld, zonder voedsel te gebruiken. Op een eenstallig boerenerf' gekomen, hebben zij daar een duffelschen jas verkocht voor ƒ3 en tevens eenige verkwikking genoten. De Hoogeveensche en Smilder vaarten waren zij beiden doorgezwommen en hadden over Uffelte, gemeente Havelte, cours gezet naar de omstreken van Steen- WIJk. Aldaar ongeveer een uur in het bed liggende bij eene zuster van den eenen, zijn zij door de politie uit Steenwijk op nieuw gearresteerd en op den namiddag van gisteren naar Zwolle getransporteerd.
Naar men verneemt, heeft de plaatselijke belasting op den wijn en de sterke dranken in de provincie Groningen, onder een centraal beheer geheven wordende, over 1861 debelangrijke som vanƒ366,595.27 opgebragt. De restitutiën wegens uitvoer buiten de provincie en het Ry'k bedroegen ƒ 20,933.22 en de onkosten van perceptie,administral'e;'toezigt enz. ƒ 10,172.31, zoodat zuiver te verdeelen overbleef ƒ *535,489.74. Behalve Groningen, dat van dit bedrag ƒ 105,873.78 ontving, is daarvan in de gemeentekassen te platten lande een zeer belangrijk bedrag gevloeid. Veendam, Wildervank en Hoogezand deelden daarin het hoogst, en wel voor niet minder danyil 786 00V f 10,674.95 en ƒ 10,047.03, terwijl Oldenkerk, Noorddijk en Hoogkerk daaruit de kleinste bijdragen kregen van ƒ 1330.30, ƒ 1366 en ƒ1399.31. Zoo als bekend is, wordt % van het geheele bedrag naar de bevolking en % naar het meerder verbruik, ingevolge den aangenomen maatstaf, verdeeld. Wie eenigzins met de vermeerderde uitgaven der gemeenten ten gevolge van de nieuwe wet op het lager onderwijs, hekend is, zal deze belasting zeker even doelmatig als noodzakelijk vinden.
Uit Harlingen, dd, 23 April schrijft men ons: ;,De collecte ten behoeve van het fonds voor de gewapende dienst in de Nederlanden op gisteren in deze gemeente gehouden, heeft zuiver opgebragt de som van f 62.68%.
Op verzoek der directie van het Grand Theatre van den heer van Lier, geven wij volgaarne eene teregtwijzing, betrekkelijk de in ons voorlaatst nommer voorkomende aankondiging der dramatische voorlezing van Lessings Nathan der Weise door den hecrZademak, en wel door de verklaring op te nemen, dat dit stuk door de stedelijke censuur in geenen deele zoo zeer verminkt is, als men had beweerd, doch dat zij daarin slechts eenige doorhalingen heeft gedaan van zoo min beduidenden aard, dat daaraan de niet-opvoering van dit stuk op genoemd tooneel niet is toe te schrijven.
---

Stadsnieuws.
B. en W. brengen ter kennis, dat als verhuisdag voor dit jaar wordt aangewezen Donderdag de lste Mei.
Tevens wordt aan de ingezetenen herinnerd de verpligting tot aangifte bij den buurtsecretaris, hun in geval van verhuizing opgelegd bij de verordening op het buurtwezen.
Tot deze aangifte van verhuizing is ieder ingezeten zonder onderscheid verpligt, en worden mitsdien ook dienstbaren daarop opmerkzaam gemaakt en ernstig vermaand om bij hun buurtsecretaris aangifte van hunne verhuizing te doen, wanneer zij het gezin, waarbij zij dienstbaar waren, verlaten, om in eene andere dienst te treden of elders hunne woning te vestigen, ten einde zich te vrijwaren van de straffen, die bij verzuim op hen zouden moeten worden toegepast.
Om de naleving van dezo verordening te helpen bevorderen, worden de hoofden van huisgezinnen uitgenoodigd, hunne dienstbaren daarop opmerkzaam te maken.
B. en W. noodigen mitsdien allen en een iegelijk, wien het aangaat uit, om op bovengemelden dag vóór twaalf ure des middags te verhuizen en door de opvolging der verpligtingen, welke bij deze herinnerd worden, tot inachtneming der orde mede te werken.
Het Provinciaalblad van Noord-Holland bevat de lijst der bevoegd erkende beoefenaren van de onderscheidene takken der geneeskunde m die provincie. Het blijk daaruit, dat er te Amsterdam 139 mcd. doe • toren, 88 chirurgijns, 178 apothekers, 106 droogisten en 106 vroedvrouwen zijn.
In de maand Februarij jl. is te Amsterdam ontvreemd 1 obligatie Oostenrijksche Nationale Metalliek, groot 1200 fl. a 5 pCt. N° 275446 met de daarbij behoorende coupons en talon, waarvan de eerste coupon zal vervallen op 1 Julij 1862.
NIEUWEDIEP, 25 April. Naar men verzekert, wordt Zr. Ms. drijvende batterij Neptunus in het begin der volgende maand in dienst gesteld tot opleiding van scheepsvolk en zal het commandement worden opgedragen aan den kapt. luit. t/z, R. de Haes, thans non-actief. — De lste offic. v. adm. J. A. L. den Ouden treedt den 15den der volgende maand in non-activiteit, en zal vervangen worden door den offic. v. adm. lste kl. J. S. Spanjaard. — Heden middag is Zr. Ms. stoomschip Cycloop, comm. Lambert, naar Vlissingen gestoomd, ter overbrenging van een transport voor het stoomschip Medusa.
ROTTERDAM, 25 April. Naar wij vernemen is heden eene proef genomen met het oostelijk stoomgemaal van het waterproject, welke proefneming de verwachting nog heeft overtroffen, daar de machine 16 a 17 slagen per minuut deed. — Bij de heden ten raadhuize alhier plaats gehad hebbende aanbesteding van 1 . het vernieuwen van eenige kaaimuren in de buitenstad; 2 . het vernieuwen van eenige kaaimuren in de binnenstad; 3°. het voegen en stoppen van eenige kaaimuren in de buitenstad; en 4°. het voegen en stoppen van eenige kaaimuren in de binnenstad; is de minste inschrijver geweest de heer J. Göbel, aannemer te Schiedam, als: lste perceel voorde som van f 23.60 per kub. el; 2de perceel voorde som van ƒ18.50 pet kub. el; 3de perceel voegwerk voor de som van ƒ0.89 per vierk. el; stopwerk voor de som van ƒ 5.90 per vierk. el; en 4de perceel voor de som van ƒ 1.16 per vierk. el. — In de heden gehouden vergadering van heeren correspondenten en commissarissen ter zake van drenkelingen zijn belooningen uitgereikt aan 7 personen, voor het redden van 5 drenkelingen, en is aan 1 tapper schadevergoeding verleend. De namen der redders, waaronder 2 agenten van politie 3de klasse, zijn A. van der Meyde, F. Bulte, H. H. Riemslag, E. W. Assendelft, P. Kruit, J. P. Kind' en K. Oosthoek.
NIEUWEND AM, 25 April. Heden is van de werf der scheepsbouwmeesters W. en A. H. Meursing, te water gelaten, het brikschip Sophia Maria, groot circa 200 tonnen, zullende gevoerd worden door kapitein P. T. Teensma, gebouwd voor eene reederij onder directie van den heer B. W. Kaars Sijpestein te Krommenie. Dadelijk werd er de kiel gelegd voor een schip, groot circa 400 tonnen, genaamd Sirius, zullende gevoerd worden door kapitein W. van Wijngaarden van Rees, voor rekening eener reederij, onder directie van de heeren Gebr. Goedkoop, te Amsterdam.
GOES, 24 April. Naar wij uit goede bron vernemen, zal Zr. Ms. bezoek aan Zeeland ook Zuid-Beveland en wel bepaald deze gemeente gelden. (G. Ct.) 's HERTOGENBOSCH, 24 April. Heden morgen van af 10 tot des avonds 8 uur heeft het Provinciaal Geregtshof alhier zich onledig gehouden met de behandeling der zoo veel gerucht gemaakt hebbende zaak tegen den bewaarder der hypotheken te Amsterdam, baron v. H. t. D. De beschuldigde zag er bleek en vermagerd uit; zielsverdriet was duidelijk zigtbaar; hij was op de gewone bank der beschuldigden gezeten. Het Hof werd gepresideerd door den raadsheer Mr. van Lelijveld van Cingelshouck. De zetel van het openbaar ministerie werd ingenomen door Mr. baron van Hugenpoth tot den Berenelaauw. Door het O. M. werden 24 getuigen opgeroepen; de verdediger had 5 getuigen tot ontlasting bijgebragt. Ten einde de massa volks eenigzins te weren werden alleen zij toegelaten, welke van toegangkaarten voorzien waren. Uit de met zorg bewerkte acte van beschuldiging, welke circa 50 bladzijden schrifts beslaat, blijkt hoofdzakelijk het volgende: In September 1838 werd de beschuldigde tot hypotheekbewaarder te Arnhem benoemd, welke betrekking hij heeft waargenomen tot in Maart 1855, als wanneer hij naar Breda, een kantoor van minderen rang, werd overgeplaatst. Bij verificatie van het kantoor te Arnhem was reeds door onderscheidene heeren inspecteurs ontdekt, en aan de hooge Regering berigt, dat de registers van irf- en overschrijvingen niet het bij de wet bepaalde getal lettergrepen inhielden. Op het laatste van die rapporten volgde de aanmerking des Ministers, dat indien de beschuldigde zich in het vervolg dergelijke afwijkingen van de wet mogt veroorloven, de teruggave van het te veel genoten salaris zou dienen te worden gelast. Uithoofde de beschuldigde bereids naar Breda vertrokken was, schijnt de ministeriële aanmerking niet aan hem te zijn medegedeeld.
Te Breda was de beschuldigde opvolger van den heer Pels Rijken, onder wiens beheer alles ordelijk toeging en de voorschriften van het tarief met naauwgezetheid werden nageleefd. Met het overipe personeel van dat kantoor, had de beschuldigde den klerk Harthoorn overgenomen, welke met de overschrijvingen belast was en eene vaste hand en schrijfwijze had, waardoor het hem moeijelijk was, minder dan het gevorderd getal lettergrepen op iederen regel te plaatsen. Dit maakte de rekening des beschuldigden niet, en deed hem al aanstonds en later herhaaldelijk aan Harthoorn den last geven ruimer te schrijven, waarvan het gevolg was, dat in het tweede jaar van het beheer des beschuldigden te Breda, 9 a, 10 in plaats van 12 lettergrepen op iederen regel voorkwamen. De heer inspecteur Heijkamp rapporteerde aan de regering ten aanzien van het beheer des beschuldigden te Breda, dat de inschrijvingen door elkaar slechts 7 a 8 in plaats van 10 en de overschrijvingen slechts 9 a 10 in plaats van 12 lettergrepen per regel, inhielden. Dat rapport lokte eene aanmerking des Ministers uit van den navolgenden inhoud: //De bewaarder behoort zich aan de voorschriften te houden en niet meer of minder dan het bepaald getal lettergrepen, door elkander, op eenen regel te plaatsen". Deze aanmerking is aan den beschuldigde door den directeur der registratie bij missive van 12 November 1857 medegedeeld. De beschuldigde was alstoen bewaarder der hypotheken te 's Hertogenbosch en beweert dien brief eerst eenige dagen later te Amsterdam gelezen te hebben.
: De heer Heijkamp verklaart den beschuldigde mondeling over zijne verkeerde handelwijze te hebben onderhouden.
Uit een staat van opbrengst over de laatste tien jaren van het kantoor Breda blijkt, dat de beschuldigde in 1856, het eenige volle jaar, dat hij te Breda geweest is, ƒ 400 a 500 meer heeft genoten dan iemand zijner voorgangers of opvolger.
Op last der justitie zijn een zestig-tal in- en overgeschreven acten ten kantore te Breda nageteld, uit welke telling blijkt dat er voor slechts ééne niet te veel salaris gerekend is en dat de beschuldigde daarvoor ruim ƒll te veel salaris genoten heeft. Van wege het administratief gezag heeft te Breda geene telling plaats gehad.
Li Junij 1857 werd de beschuldigde als hypotheekbewaarder van Breda naar 's Hertogenbosch overgeplaatst, alwaar hij tot ultimo Januarij 1860 is werkzaam geweest, als wanneer hij tot bewaarder der hypotheken te Amsterdam bevorderd werd.
De heer inspecteur Spoor verifieerde het beheer des beschuldigden over een tijdvak van 25 maanden (1 Januarij 1858—ultimo Januarij 1860) en bevond dat de regels in de registers van in- en overschrijvingen minstens % te weinig syllaben inhielden en berekende dat de beschuldigde zich alzoo % of ƒ2500 te veel salaris had toegeëigend.
Ten gevolge van die verificatie werd door den Minister van Financiën bij beschikking van 16 Mei 1860 gelast, dat door een of twee surnumerairs de lettergrepen der gedane in- en overschrijvingen zouden worden nageteld, en het te veel genoten salaris aan regthebbenden zou worden wedergegeven, onder opmerking dat de handelwijze des beschuldigden alleen het gevolg kon wezen van hebzucht of het te hoog opdrijven van verteringen.
De alzoo bevolen telling had plaats en bij beëedigde processenverbaal constateerden de aangewezen surnumerairs, dat hun bij eene zeer gematigde telling gebleken is, dat de beschuldigde blijkens het dagregister de kapitale som van ƒ 3391.72% teveel aan salaris genoten heeft, welke som in Dec. 1861 door den beschuldigde ten kantore der hypotheken te 's Hertogenbosch gestort is.
De beschuldigde heeft persoonlijk 126 borderellen in de registers ingeschreven en bij verificatie is gebleken, dat hij voor de overschrijving van al die stukken te veel salaris heeft ontvangen.
Ten bewijze dat de beschuldigde met den verkeerden gang van zijn kantoor en met de onregtmatige heffing van salaris bekend was, wordt bijgebragt, dat de heer notaris Rits, te 's Hertogenbosch, hem daarover reeds in December 1859 heeft geschreven, en dat de klerk Ritschie door den beschuldigde over te ruim schrijven is onderhouden, bij gelegenheid dat bleek, dat voor dezelfde acte, te Nijmegen en te 's Bosch ingeschreven, te 's Bosch eenige guldens meer salaris dan te Nijmegen gevorderd werden.
Uit een staat houdende opgave van de opbrengst van het kantoor der hypotheken te 's Hertogenbosch over de laatste tien jaren blijkt, dat de opvolger des beschuldigden, voor hypotheken het eene jaar ruim ƒlBOO en het andere jaar ruim ƒ2OOO minder saiaris dan de beschuldigde heeft ontvangen.
Het opvoeren van het zegelregt is een tweede punt van beschuldiging. Het onwettig ortvangen zegelregt bedraagt de helft van het te veel genoten salaris of een halve cent per regel,voor welke ontvangst de beschuldigde een vastgesteld collecteloon heeft genoten.
De beschuldigde zegt wel te willen gelooven, dat niet altijd het vereischt getal lettergrepen op de regels geplaatst zijn, en alzoo een hooger salaris te hebben gevorderd en ontvangen dan het tarief voorschrijft, maar daarbij ter goeder trouw te zijn te werk gegaan en de gewoonte te hebben gevolgd, welke op alle hem bekende kantoren in zwang is.
Om de beweerde goede trouw aannemelijk te maken, loochent de beschuldigde de verklaringen van de heeren Heijkamp, Harthoorn en Rits, en is hij blijven beweren, de aanmerking betrekkelijk het kantoor te Breda te Amsterdam voor het eerst gelezen te hebben. Bij zijn laatste verhoor heeft de beschuldigde geweigerd de hem gedane vragen te beantwoorden.
Ten slotte wordt baron v. H. t. D. beschuldigd van knevelarij, door in zijne hoedanigheid van openbaar ambtenaar (bewaarder der hypotheken en van het kadaster te Breda en 's Hertogenbosch) regten en loongelden te vorderen en te ontvangen, welke hij wist dat niet verschuldigd waren en het verschuldigde te buiten gaan.
Morgen voormiddag te 11 ure is de heer advocaat-generaal aan het iwoord. (Arnh. Ct.)
* BREDA, 25 April. Naar men zi nuis van ar rest gebragt L. van N. en V. wegens het zich gewelddadig toeëigenen van andermans goederen; omdat zij circa 12 gulden moesten hebben, hadden zij waren laten koopen, en vermeenden die daarmede te kunnen betalen en ze zich aldus aan te matigen. De goederen volgden niet gemakkelijk, zoodat er nog eene hevige worsteling ontstond, waarbij een van hen het pand van zijn jas verloor.
RA ALT B 23 April. Gisteren namiddag had hier een hevige onweder plaats. Niet ver van het dorp werd een boom getroffen en beschadigd; in de buurtschap Heeten sloeg de bliksem in de landbouwerswoning van 'W. Blankhorst. Schielijk was het gebouw in asch verteerd, twee koeijen kwamen er in om, de eene scheen onmiddellijk door den bliksemstraal te zijn gedood, en de andere is levend verbrand en onder het instortend dak bedolven. Het gebouw was tegen brandschade verzekerd, doch de inboedel niet. * OISTERWTJK, 25 April. Den 22sten is alhier in eene vergadering van het boogschuttersgezelschap Asterius, bestaande uiteen 70tal leden, besloten zich te wenden tot den Minister van Oorlog, om naar aanleiding van de verschillende plaats gehad hebbende discussiën bij de vaststelling der begrooting voor dit jaar, door Z.Exc. in de gelegenheid te mogen worden gesteld en ondersteund, om zich te oefenen in de behandeling van juistheidswapenen en het scherpschieten.
---

Politiek Overzigt. AMSTERDAM, Zaturdag 26 April.
In Engelands hoofdstad houden thans twee onderwerpen, namelijk A.merika en de heer de Morny, die zich thans te Londen bevindt, 'chier uitsluitend de aandacht bezig. Men herinnert zich namelijk dat, Bog kort geleden,de president van het Fransche wetgevende ligchaam, als een der vermoedelijke opvolgers van graaf Flahaut, als Fransch Vertegenwoordiger bij het hof van St. James genoemd werd. Men hecht te meer gewigt aan de komst van den heer de Morny te Londen, Naardien hij er, als ware het, den heer Lavalette op den voet gevolgd is, aan welken laatste het gerucht eveneens eene zeer belangrijke of- Icieuse zending toeschrijft. Indien nu de dubbele diplomatieke zending van beide heeren gegrond is, dan moeten er inderdaad tusschen frankrijk en Engeland netelige quaestiën zijn uit te maken. Aan het staatkundige doel der reis van beide diplomaten twijfelt men te minder, daar dit door de meest geloofwaardige kringen ten stelligste wordt Verzekerd. Wat dit doel is, daarvan is nog niets uitgelekt; men gelooft echter, dat het met eene ophanden zijnde oplossing der Italiaansche quaestie in verband staat. Ook de berigten uit Frankrijk doen veronderstellen, dat er eene verandering in de Italiaansche zaken zal komen, en dat er een ultimatum aan de Romeinsche regering zal worden gedaan. De officieuse dagbladen ten minste hebben een wenk ontvangen, om de Romeinsche quaestie meer uit het oogpunt van de Italiaansche éénbeid te beschouwen en te behandelen.
De te Weenen verschijnende Scharjfs Correspondenz logenstraft «e bekende geruchten nopens eene aanstaande vermindering van het Oostenrijksche leger. De Ostdeutsche Post, die inzonderheid deze geruchten mededeelde, schrijft ten betooge der wenschelijkheid van bedoelde vermindering het volgende: //Frankrijk, waarop men toch bij de berekening van het politieke weder het eerst het oog moet rigten, schijnt niet in de mogelijkheid te verkeeren, om zich in den loop van dit jaar nog nieuwe oorlogskosten op den hals te halen. De financiële Plannen van den heer Fould zijn niet gelukt; de conversie der 4 % pCts. is verre, zeer verre onder de verwachting gebleven; de vlottende schuld is vooreerst toegenomen, in plaats van te verminderen, en hetwetgevende ligchaam is, ondanks den dringenden nood der regering, "og niet gereed met de behandeling der financiële voorstellen. Dit zijn dringende noodwendigheden voorden keizer der Franschen, om den vrede te behouden. Ook is nergens een kenteeken te bespeuren, dat hij andere bedoelingen zou hebben. Van welken kant nu gaat eene bedreiging "it, welke voor Oostenrijk eene zoo sterk toegeruste legermagt noodig Maakte, als welke wij in de laatste jaren bezaten? De snorkerijen van Garibaldi leveren toch waarlijk geen ernstig gevaar op, en vóórdat de 'cherpschutters, welke hij opwekt, genoegzaam in den wapenhandel geoefend zijn, kan het Oostenrijksche budget gerustelijk nog eenige regt goede dagen beleven". Onder de schier ontelbare protesten, door onderscheidene corporalen in Pruissen tegen de bekende ministeriële circulaires betreffende de aanstaande verkiezingen openbaar gemaakt, deelde de National- Zeitung voor eenige dagen ook eene verklaring van gelijke strekking mede, onderteekend door een aantal leden van het hof van appèl van Insterburg. Thans meldt de officieuse Allg. Preuss. Ztg. van gisteren, dat door den minister van justitie bevel is gegeven om te onderzoeken, of die verklarirg werkelijk van die regters is uitgegaan, wier naamtekening daaronder wordt gevonden, en dat, wanneer dit inderdaad het geval is, eene disciplinaire vervolging tegen hen zal worden ingesteld . Dit is eene bijdrage te meer tot de kennis der wijze, waarop het kabinet te Berlijn thans de uitoefening van het kiesregt wil hebben begrepen.
---

BUITENLAND. Frankrijk.
PARIJS, 24 April. Waarschijnlijk zal er morgen of overmorgen een besluit in den Moniteur worden medegedeeld, waarbij de zitting van het wetgevend ligchaam tot 14 Junij aanst. wordt verlengd. Misschien zal zelfs de zitting nog langer worden verlengd, daar de raad van state heden voor het eerst vergadert, om over de supplementaire credieten van dit jaar te discussiëren, welke in de volgende jaren niet meer zullen voorkomen. Het hierop betrekking hebbende budget zal in het laatst der volgende week aan het wetgevend ligchaam worden ingezonden en er zal daarvoor eene nieuwe commissie worden benoemd. In één woord, de maand Mei zal voorbijgaan,zonder dat het totale. budget en het rapport aan de vergadering zal zijn medegedeeld.
— Het gerucht.dat de komst van de Koningin der Nederlanden alhier ten doel heeft een huwelijk van den Prins van Oranje met prinsesMurat, wint veld.
De Koningin zal in het kasteel der Tuileriën de beneden-appartementen van het pavilloen Marsan bewonen. De trappen, die daarheen leiden, zijn mot prachtige bloemen versierd. Eerst komt men in eene entree, die met meubelen met groen fluweel versierd is. Regts is een vertrek, waarin zich wapenen en sieraden uit China bevinden; links is een salon, waarin de portretten van koningin Victoria en den prinsgemaal hangen. Daarna komt men in de zoogenaamde roode zaal, die tot receptie-zaal dient. Daarachter is een boudoir, dat met blaauw is behangen en waarin zich prachtige schilderijen bevinden; hierna komt de slaapkamer en daarnaast is de toilet- en badkamer.
Koning Victor-Emmanuel zal gedurende de aanwezigheid van den Koning en de Koningin der Nederlanden alhier komen.
— Niet de heer de Franqueville, directeur aan het ministerie van openbare werken, die belast is met al hetgeen de spoorwegen betreft, maar zijn zoon is met den heer de Morny naar Londen vertrokken.
— Morgen zal de Moniteur een rapport van den heer Rouland mededeelen, waarin denkeizer wordt gevraagd om eene vermeerdering van het tractement der onderwijzers van de lagere scholen. De minister heeft bronnen in zijn budget gevonden, om het lot dezer onderwijzers te verbeteren, zonder de lasten van den staat te verhoogen.
— Officieel is aangekondigd, dat de heer Renan, die aan het College de France belast is met het onderwijs in de Hebreeuwsche, Chaldeeuwsche en Syrische talen, des Donderdags over de vergelijkende studie der Semiotische talen zal spreken en des Zaturdags het boek Job zal uitleggen. Zijn werk over dit boek is, reeds vóór de uitgave, door het collegie van kardinalen op den index geplaatst.
— Op 1 Maart beliep, volgens officiële mededeeling, het getal oude militairen uit de jaren der republiek en des eersten keizerrijks, die eene levenslange ondersteuning ontvangen, nog 22,859. Van dezen ontvangen 3898 een pensioen van 175 tot 300 francs; de overigen hebben een minder pensioen.
— Gisteren is een ministerieel besluit geteekend, waarbij aan den heer Grandguillot wordt verlof gegeven, om alhier een politiek en financieel dagblad op te rigten, onder den titel „la Politique".
— Met groote zekerheid wordt gezegd, dat generaal de Goyon van Rome zal terugkeeren, zoodra markies de Lavalette aldaar zal zijn aangekomen.
— De heer Benedetti, Fransch gezant te Turijn, is nog niet vertrokken, om koning Victor Emmanuel naar Napels te hegeleiden; hij zal echter later daarheen reizen.
— Men zegt, dat de half-officiële dagbladen en correspondenten de uitnoodiging van do regering hebben gekregen, om de zaken van Rome meer uit een Italiaansch oogpunt te behandelen. Dit zou doen denken, dat er eindelijk door de Fransche regering een einde aan het status gvo zal worden gemaakt. — De pauselijke nuncius heeft heden een groot diner gegeven ter eere van prins Doria Pamphili, waarbij de voornaamste vertegenwoordigers der Napelsche emigratie waren genoodigd. — De heer de Persigny zal naar Londen vertrekken, doch het is nog onbepaald wanneer. Men beschouwt deze reis als het begin eener ministeriële crisis.
— Prins Napoleon is van Geneve teruggekeerd. — Een landman van Mantes kwam drie dagengeleden te Parijs om eene dienstmeid te huren. Hij zag vier meisjes staan en vraagde haar den weg naar een verhuurkantoor van dienstboden. Een der meisjes, Marie S., antwoordde dat, indien hij eene dienstbode wilde hebben, hij alle moeite kon sparen, want dat zij zich juist bij het verhuurkantoor, dat zij hem aanwees, had opgegeven en wel bij hem wilde dienen. De huur werd gesloten en de landman gaf haar een godspenning van 5 francs en zeide haar, dat hij haar den volgenden ochtend te 7 % uur op eene bepaalde plaats zou komen afhalen. Naauwelijks was hij vertrokken, toen de andere dienstmeisjes aan Marie vraagden, of zij werkelijk met dien man zou vertrekken. //Stellig zal ik dat doen", zeide zij. — //Maar herinnert gij u dan de zaak van Dumollard niet meer?" was de algemeene vraag. Marie werd beangst en besloot niet te gaan; om den ellendigen opvolger van Dumollard te straffen, zouden de vier meisjes van zijne 5 francs een prettigen dag houden. Dit werd dan ook gedaan. Den volgenden morgen kwam de landman op de bepaalde plaats, doch vond niemand; hij informeerde eerst bij het verhuurkantoor, waar Marie zich had doen inschrijven, en vernam, dat zij in straat Saint- Honoré woonde; daarna gaf hij de zaakbij de politie aan. Marie werdin hechtenis genomen en verhaalde weenende het voorgevallene en den schrik, dien zij voor den vermeenden Dumollard den tweede had gehad. Daar haar verhaal door hare vriendinnen werd bevestigd en de tegenwoordige meesteres van Marie de 5 francs aan den landman teruggaf, liep de zaak met eene ernstige vermaning af. — Acht minnen hielden zich dezer dagen in eene herberg even buiten Parijs op om te ontbijten; elke harer had een zuigeling, die haar door het centrale bureau alhier was toevertrouwd; om op haar gemak te kunnen ontbijten, legden zij de gebakerde kinderen op eenbillard. Na verloop van eenigen tijd kwamen er jongelieden, die, wenschende billard te spelen, de zuigelingen door elkander op een bed legden, zoodat de minnen niet meer wisten, welk kind aan hare zorg was toevertrouwd, en naar het centrale bureau moesten terugkeeren, om inlichtingen te ontvangen. De ouders werden ontboden om deze Babelsche verwarring te doen ophouden, doch het is zeer mogelijk, dat er eene verruiling heeft plaats gehad.
---

