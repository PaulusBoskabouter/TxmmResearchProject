
§*" Verzoeke alle brieven te adresseren aan öe Directie of Redactie van het Blad.
---


Uithoofde van den Feestdag zal onze gewone Tweede Editie Zondagavond niet verschijnen.
---


Aan onze Geabonneerden wordt gratis toegezonden: OOst-INOIË. Java. Driemaandelijksche Aantooning v*u de in de verschillende Kesidentiën op Java geraamde, reeds ontvangen en vermoedelijk nog to ontvangen Producten uit de Oogsten 18S« en 1861, 2°o mede van den stand vsn het Gewas onder ultimo December 1861.
---

Tot dit blad behoort een Bijvoegsel. Politiek Overzigt. AMSTEBDAM, Zaturdag 19 April.
Er zal een Fransch escader van de Middellandsche Zee naar Napels Vertrekken, om aldaar tijdens het verblijf van koning Victor Emma- J,veluel te vertoeven. De Turijnsche regering heeft hierin een blijk van beleefdheid gezien, doch anderen zien hierin eene geheel andere demonstratie, en zou dit escader, volgens hen, slechts naar Napels wor* gezonden om, door den morelen invloed van de Fransche vlag, *e geheime handelingen der Murattistische partij te ondersteunen. De Fransche dagbladen houdenzich nogbezig met het antwoord van jord Palmerston op de redevoeringen van de lersche partij in het par'Mnent over Italië. De Pays houdt een pennestrijd met de libe**le bladen over de beteekenis der woorden van lord Palmerston,uo «oor een Constitutionnel-axtikel doet de heer de Limayrac het vermoeden ontstaan, dat men in de Tuileriën zeer bedekt ten opzigte van de Italiaansche quaestie handelt. ,/De heer Palmerston heeft goed spreken—zegt de heer Limayrac — wie zonder illusiën oordeelt, die moet •bekennen, dat Bomes verblinding, welke, van een politiek standpunt beschouwd, eene groote fout en, van een godsdienstig standpunt gezien, een ongeluk moet worden genoemd, nog steeds voortduurt, doch dat iederen dag, die voorbijgaat, de Eomeinsche quaestie meer van haar godsdienstig element wordt ontdaan en zij meer en meer op politiek gebied komt". Als bewijs hiervoor wordt het gezegde van den Paus: „de wereldlijke magt is geen dogma", aangevoerd, en de heer Limayrac zegt, dat, wanneer zij geen dogma is, men er ook over kan discussiëren. „Wanneer — zoo redeneert de Constitutionnel — kardinaal Antonelli zich voortdurend over deze vraag in den mantel der stilzwijgendheid hult, dan draagt hij het Credo op de diplomatie over, hij verlaagt de godsdienst en brengt dat in gevaar, wat hij wil verdedigen. Hoe is de wereldlijke magt ontstaan en hoe bestaat zij? Toch slechts zoo, dat zij zich aan de noodwendige levensvoorwaarden van iedere regering onderwerpt. Als werk door eene meesterhand ge- Blaakt, heeft zij daardoor geleefd en zich ontwikkeld, dat zij de wezenlijke elementen, die aan menschelijke producten eigen zijn, in °anmerking nam. Er was een tijd, dat de paus slechts suzerein was, en toch bezat hij de voordcelen en niet de lasten der souvoreiniteit. Later was hij niet meer tevreden, over zijne onderdanen te regeren, hij wilde er ook over heerschen; maar het kwam hem niet in de gedachten, jn den poiitieken loop van zaken de onveranderlijkheid van het geloof te mengen en tijd eu onveranderlijkheid als niet bestaande te verklaren. Te lang reeds wordt de Kerkelijke Staat slechts nog zoo bestuurd en geadministreerd, dat de morele insurrectie daar voortdurende is en de orde slechts door vreemde hulp wordt gehandhaafd. In dezen moeijelijken toestand schoten slechts twee soorten van politiek over; de eene, die verstandig is, raadt met de waardigheid overeenkomstige concessiën aan; de andere wijst °P eindelooze halsstarrigheid en onbuigzame protesten. De eerste politiek werd te Eome aangeraden van dien kant, die den pauselijken troon weder opgerigt en sedert tien jaren met het zwaard ondersteund heeft; de laatste wordt door eene coalitie van personen doorgedreven, die alle zaken, waartoe zij hunne hulp hebben verleend, te gronde hebben gerigt, die men de loodsen kan noemen van alle groote schipbreuken, die sedert de laatste veertig jaar voorvielen. En aan die politiek leent men te Eome een gereed oor!" In dat artikel wordt ook lord Palmerston aangevallen, en wel op de volgende wijze: ?Wanneer de magtige minister, in plaats van ¦erankrijk te gispen, den invloed, die hem bij een zeker kabinet Wordt toegeschreven, daartoe aanwendde, om dit kabinet over to ha«n, om eindelijk het nieuwe koningrijk Italië te erkennen, dan zou hij, onzes inziens, Italië eene betere dienst hebhen bewezen".
Uit het aangehaalde is echter duidelijk op te merken, dat het half-officiële artikel, want dit karakter wil men daaraan geven, meer tegen Eome, dan tegen lord Palmerston is gerigt; dat er, zoo als wij boven aanmerkten, aan het hof der Tuileriën op zeer bedekte «n geheimzinnige wijze wordt gehandeld, en dat het geheele antwoord van lord Palmerston misschien niet zonder voorkennis van keizer Napoleon is geschied, maar in allen gevalle zijne goedkeuring heeft weggedragen. Men zal zich herinneren, dat de heer Cobden in der tijd de discussen in het Britsche lagerhuis over de quaestie der blokkade en de begten der onzijdige staten wegens ongesteldheid niet kon bijwonen. V"11 nu evenwel aan het publiek zijne meening omtrent deze gewig"ge aangelegenheid niet te onthouden, heeft hij een zeer uitgebreid schrijven over dit onderwerp aan den president van de kamer van koophandel te Manchester gerigt, waarvan de hoofdconclusiën op het volgende nederkomen: I°. Particulier eigendom aan boord van koopvaardijschepen moet vrij zijn van confiscatie, onverschillig door welke gewapende schepen; 2°. blokkades moeten beperkt worden tot maritieme etablissementen en tot steden, welke te gelijker tijd te land Worden belegerd; 3°. koopvaardijschepen van onzijdige staten moeten in tijd van oorlog zoowel als van vredo niet aan visitatie van vreemde oorlogschepen onderworpen zijn. De heer Cobden zegt ten slotte, dat het alleen van de Britsche regering afhangt, de voorgestelde hervormingen verwezenlijkt te zien. In de zitting van den Deenschen rijksraad op 15 dezer, heeft de minister-president, in antwoord aan de heeren Hage en Krieger, die de ïegering wegens hare concessiën aan Duitschland aanvielen, gezegd, dat er zekere concessiën zijn, die men doen moet, om een grooter kwaad af te wenden; verdere concessiën konden echter niet gelaan Worden, en daarom heeft Denemarken in der tijd krijgstoerustingeu gemaakt, opdat in de -eerste plaats de constitutionele verbinding van Sleeswijk met Denemarken niet aangerand of opgeheven worde, en 'on andere, dat de Duitsche bond zich niet in Sleëswijks aangelegenheden menge. Boven zoodanige concessiën, zeide de minister ten slotte, moet men aan een oorlog de voorkeur geven. De Pruissische bladen houden zich inzonderheid bezig met beschouwingen aangaande het gisteren door ons besproken koninklijk besluit betreffende de opcenten en het budget van oorlog. Over het algemeen 18 de indruk, daardoor op de liberale bladen te weeg gebragt, alles behalve onvoorwaardelijk gunstig, en het voortdurend dringend aansporen, om de liberale leden van het huis der afgevaardigden weder daarin te kiezen, toont voldoende aan, dat de schijnbare, inderdaad min beduidende concessiën, welke de regering er thans doet, geenszins voldoende zijn, om het geschokte vertrouwen der bevolking te herwinnen. Natuurlijk hebben dan ook schier alle politieke berigten uit ïruissen op die verkiezingen betrekking, en, gelijk te verwachten Was, toonen zij duidelijk aan, dat de oppositie tegen het tegenwoordige kabinet er dagelijks veld wint. De ministeriële Allg. Preuss. Ztg. beeft dan ook getracht, in een leading-artikel de Kölnische Zeitung en de „demokraten" te beschuldigen van overdrijving bij het schetsen van den tegenstand, dien het ministerie ontmoet. Laatstgenoemd blad Vergenoegt zich, in antwoord daarop, met de verklaring, dat het aantal Protesten tegen de bekende ministeriële kies-circulaires te groot ''vordt, dan dat zij ze nog verder kan mededeelen. En inderdaad is dat aantal protesten legio, en bevinden zich daaronder, merkwaardig genoeg, ook niet weinigen van onderscheidene rijks-ambtenaren. Hoe droevig het vooruitzigt voor dit reactionair ministerie dan ook is, behoeft wel niet te worden aangewezen. De New- Vork Times meldt als zeker, dat de operatiën tegen New Orleans reeds een aanvang hebben genomen, terwijl eene door de dagbladen Van Charleston openbaar gemaakte dépêche meldt, dat de aanval op fort Jackson door twee kanonneerbooten der Unie den 28 ¦Waart is begonnen.
---

BUITENLAND. Frankrijk.
PAEIJS, 17 April. Niettegenstaande de heilige week zal de commissie voor het budget slechts eene korte vaeantie van drie dagen nemen. De commissie toont eene groote vastheid, ofschoon zij tracht de belangen der schatkist met de wenschen des keizers te verzoenen. De meerderheid schijnt genegen te zijn, om de helft van de 112 millioen, die de minister heeft gevraagd, toe te staan.
De belasting op het zout wordt algemeen afgekeurd; die op de suiker zal slechts gedeeltelijk worden toegestaan.
Voor het ministerie van oorlog blijft men op nieuwe verminderingen aandringen; de minister van financiën eischt die, doch de keizer weigert tot nu toe de cavallerie van den voet van oorlog op den voet van vrede te brengen. — Er zijn zes verschillende plannen aan den raad van admiraliteit door den minister van marine ingediend over de verandering van houten schepen in gepantserde van het zwaarste kaliber. Men zegt, dat een der plannen is, dat een schip, behalve zijne ijzeren huid, een ijzeren punt zal hebben, die alleen 30,000 kilo weegt. — Men wil, dat de komst van de koningin der Nederlanden naar Parijs in verband staat met een plan van huwelijk tusschen de prins van Oranje en prinses Anna Murat. — Heden verhaalde men, dat een bediende aan de Fransche bank die met het innen van geld was belast, met 150,000 francs was verdwenen . — De voorbereidende werkzaamheden voor de ontvangst van de troepen in het kamp van Chalons worden met ijver voortgezet. De manoeuvres zullen met de maand Mei een aanvang nemen. Er zullen 50,000 man in het kamp worden bijeengebragt, die onder opperbevel van den hertog van Magenta zullen staan.
— Toen do Japansche ambassade zich bij den heer Nadar liet photographeren, bezag zij ook de collectie karikaturen van beroemde tijdgenooten, die door den heer Nadar zijn geteekend en waaronder hij zelf voorkomt. Een der officieren van de ambassadeurs verzocht den heer Nadar te gaan zitten, daar hij van hem een karikatuur wilde maken, waarin deze toestemde, mks ook hij eene karikatuur van den officier mogt vervaardigen. De beide karikaturisten namen tegenover elkander plaats en gingen aan het werk onder het luide gelach van de ambassadeurs, die nu eens het werk van den een, dan eens dat van den andere bekeken. Ofschoon men tegenover vreemdelingen alle beleefdheid moet in acht nemen, moet men echter erkennen, dat de Europesche teekenkunst bij dezen wedstrijd de bovenhand heeft verkregen boven de Japansche. — Men zegt, dat markies Pepoli, die aan de keizerlijke familie is verwant en als zoodanig een jaarlijksch inkomen, groot 25,000 frs., van den keizer ontving, aan Z. M. heeft verklaard daarvan af te zien, sedert hij "in het Italiaansche ministerie was getreden. — Het escader van de Middellandsche Zee zal naar Napels vertrekken en aldaar gedurende het verblijf van koning Victor Emmanuel vertoeven. De Turijnsche regering heeft den keizer voor dit blijk van beleefdheid doen bedanken. — Aangaande den diefstal van 40,000 francs aan het station van Tarascon deelt de Messager du Midi het volgende mede. Ten gevolge van de volledige bekentenis van de ware misdadigers, is de onschuld van den chef van den trein Tarboriech, die algemeen voor den dader werd gehouden, aan den dag gekomen. Zondag den 5 den is hij dan ook in volkomen vrijheid gesteld en hij werd aan de gevangenis opgewacht door zeer velen zijner medebeambten. Aan het station stonden'alle beambten en werklieden geschaard, om hem te verwelkomen. Lator is hem een banket aangeboden, waarbij het herstel van eer werd gevierd van den ongelukkige, die door een oogenbiik niet te bewaken hetgeen onder zijne bewaking was gesteld, bijna het slagtoffer was geworden vaneene verkeerd ingestelde beschuldiging. De diefstal is gepleegd door een schilder van Arles, zekeren Brunigal, en door een beambte aan den spoorweg, zekeren Jambon. De laatste is gevlugt en heeft, volgens de verklaring van zijn medepligtige, 10,000 francs ontvangen voor het doen van seinen met eene driekleurige lantaarn. Van de 30,000 francs, die hij voor zich heeft behouden, heeft hij 22,000 francs tot aankoop van meubelen enz. besteed en het overige verteerd.
---

Engeland.
LONDEN, 17 April ('s avonds). De heer C. F. Adams, gezant der Vereenigde Staten bij het hof van St. James, heeft gisteren eene deputatie van de maatschappij tot afschaffing der slavernij ten gehoore ontvangen, welke hem kwam geluk wenschen en haren dank betuigen voor de nieuwe maatregelen, door de Vereenigde Staten genomen tot geleidelijke afschaffing der slavernij.
— De Morning Post bevat heden een artikel, tot strekking hebbende, de vergelijking te ontzenuwen, die men herhaaldelijk tusschen Engeland met betrekking tot lonië en Oostenrijk met betrekking tot Italië gemaakt heeft. Volgens het orgaan van lord Palmerston drukt Oostenrijk met een ijzeren hand op de aan zijne wetten onderworpen volken. De afschaffing der representatieve regten, het militaire dispotismus en drukkende belastingen verpletteren den handel dier volken, verwoesten den akkerbouw, versmoren elk initiatief en vernietigen tot zelfs de geschiedenis der oude natiën. Elk verlangen naar vrijheid wordt er onderdrukt, de vrije uiting der gedachte wordt er tot misdaad en elke eisch tot erlanging der bij do traetaten gewaarborgde regten wordt er met ketenen of met ballingschap gestraft.
De lonische eilanden daarentegen zoo zij al slecht bestuurd worden 'dan is de oorzaak daarvan gelegen in de omstandigheid, dat Engeland hun te veel vrijheid heeft gegeven; wantdie eilanden genieten grootere mate van vrijheid dan Engeland zelf of eenige andere Britsche bezitting.. Zij hebben eene wetgevende kamer, die zonder de sanctie, zelfs zonder de medewerking der openbare magt, de bezoldiging van eiken openbaren ambtenaar, hetzij burgerlijk, regterlijk of geestelijk, kan verhoogen, verminderen of opheffen en het budget met eiken nieuwen post, dien zij gelieft te creëren, belasten. De wetgevende kamer wordt bij geheime stemming en bij een schier algemeen stemregt gekozen; persdelicten worden op exceptionele wijze aan eene iury onderworpen, aangezien die instelling overigens in de lonische rcgtspleging niet bestaat.
Het orgaan van lord Palmerston merkt wijders aan, dat wel is waar zekere magt aan de vertegenwoordigers der Britsche autoriteit is gereserveerd; maar Engeland heeft zich ook bij twee verschillende gelegenheden bereid verklaard, van die magt af te zien; den eersten keer naar aanleiding van zekere voorstellen door sir Henry Seward in 1852, en te tweeden male door den heer Gladstone in 1859. En wat vroeg Engeland daarvoor terug? Geene enkele concessie, geene enkele vermeerdering van gezag voor Groot Brittannië. Engeland stelde als eenige voorwaarde voor het opgeven zijner voornaamste administratieve regten, dat de lonische natie zelve de verantwoordelijkheid der regering op zich nam. Twee malen werden die voorstellen verworpen, en waarom ? Omdat er een zeker onbepaald verlangen bestond naar de vereeniging met een land, welks regeringsvorm, gelijk de Post zich uitdrukt, bijna anarchisch is, met een land, dat de rust in zijn eigen boezem niet kan handhaven en dus nog veel minder aan onderhoorigheden bescherming kan verleenen.
De Morning Post besluit zijn artikel met de bewering, dat de openbare instellingen der lonische eilanden, behalve daar, waar zij aan locale actie zijn onderworpen, volmaakt zijn; waar gebreken bestaan, heeft men die te danken aan kwalijk begrepen vrijheden en aan het slechte beheer der verkiesbare municipaliteiten. Het is, volgens meer genoemd blad onmogelijk aan Engeland eenige daad van onderdrukking te verwijten, en de voorstellen van den heer Gladstone, hoe ook gecritiseerd, hebben bewezen, dat Engeland niet kan worden begrepen onder de kategorie der natiën, die hare magt trachten te vestigen op eenigen anderen grondslag dan op de stipte naleving harer wettige verpligtingen en op de uitbreiding der volksprivilegiën. De Portugesche regering heeft ter algemeene kennis gebragt, dat de haven van Pernambuco sedert 16 Febr. wordt beschouwd als door de cholera te zijn aangetast, en wijders, dat de vrije uitvoer van katoen uit de Portugesche bezittingen van Afrika gedurende 10 jaren wordt toegestaan. — Omtrent de ramp te Priestfield (zie ons vorig nommer) zijn nog nadere bijzonderheden bekend geworden, waaruit blijkt, datnog 6 personen, derhalve in het geheel 25, daarbij het leven hebben verloren. — Volgens eene dépêche uit Bombay van 27 Maart, werd lord Elgin den 12den als onderkoning vanßritsch Indië gehuldigd en had lord Canning den 18den Calcutta verlaten. Mogulbey is den Uden voor het paleis te Delhi opgehangen. Te Hyderabad, in deirDeccan, is eene wijd uitgestrekte Mahratta-zamenzwering door Sarar Jung en den resident ontdekt en gedempt. Bala Bao, neef van NenaSahib en het hoofd der zamenzweerders, is ontvlugt. Geen enkel Muzelman heeft deel aan het complot genomen. Scinda heeft het uitvoerregt op katoen in Gwalior afgeschaft. Sir J. P. Grant heefteene openbare herroeping van de door lord Canning tegen hem uitgesproken veroordeelingen geëischt.
---

Duitschland.
WEENEN, 16 April. Het tusschen Pruissen en Frankrijk gesloten handelstractaat is thans ook bij het kabinet alhier aangekomen en onmiddellijk gerenvoyeerd aan de permanente commissie voor handelsaangelegenheden bij het ministerie van financiën, ten einde het te onderzoeken en daaromtrent te rapporteren. — Men wil hier weten, dat tusschen Frankrijk cv. Busland eene geheime overeenstemming bestaat aangaande de Grieksche aangelegenheid, ten doel hebbende, het hertogelijk huis van Deuchtenberg op den Griekschen troon te verheffen. — Gisteren heeft de raad van bestuur der Credit-Anstalt zich bezig gehouden met de aanvulling der vacatures in zijn midden, ontstaan door de aftreding van prins Schwarzenberg, als president, en van graaf Zichy, als tweede vice-president. Als zoodanig werden respectievelijk gekozen graaf Barkoczy en ridder Leopold von Lamel.
— Sedert eenige dagen wordt hier de algemeene aandacht bezig gehouden door de arrestatie van een brievenbesteller aan het postkantoor alhier, die reeds eenige jaren op schier ongelooflijke wijze zich aan verduistering van brieven schuldig maakte. De officiële Wiener Zeilung meldt thans, dat bedoelde beambte Karl Kalab heet en nog slechts 30 jaar telt. In de kamer van den gearresteerde werden ruim 50,000 brieven gevonden, alsmede een zeer groot aantal pakjes asch, afkomstig van reeds verbrande brieven; de hospita van den misdadiger had namelijk bij hem geklaagd tegen het voortdurend branden van postpapier in de kagchel, zoodat hij zich genoodzaaktzag, de ontvreemde brieven midden in zijne kamer te verbranden, en de in pakjes verzamelde asch van tijdtottijduit huis te dragen. Onder de ontdekte brieven bevond zich eene geheele verzamelingvan nieuwjaars-, verjaringswenschen enz., en vooral allerlei soort van photographiën, welke de misdadiger waarschijnlijk op den tast voor banknoten had gehouden. De Presse wijst op de bijzondere toevalligheid, dat juist thans, nu de wet betreffende het bewaren van het geheim der brieven nog kortelings is goedgekeurd, het geregt reeds eene op zoo groote schaal bedreven overtreding dezer wet, door een rijks-beambte gepleegd, zal hebben te straffen.
— Tn Venetië zijn negen beambten bij de douanen in-hechtenis genomen, welke aan het hoofd eener uitgestrekte bende van smokkelaars stonden.
BEELIJN, 18 April. Bij koninklijke kabinetsorder is bepaald, dat alle personen, die bij gelegenheid van het krooningsfeest tot den adelstand verheven zijn, in het bovenste gedeelte van hun wapen de Pruissische kroon op een purper veld mogen voeren.
— Door de ministers van binnenlandsche zaken en van koophandel is afwijzend beschikt op de van wege den handelsstand in deze hoofdstad hun toegezonden petitie, om, ter wille van de Leipziger mis, de op 28 dezer bepaalde verkiezingen voor het huis der afgevaardigden eenige dagen vroeger te doen plaats hebben. Deze weigering is o. a. gegrond op de openbaar gemaakte verklaringen van een groot aantal handelsfirmas, dat zij een dag later genoemde mis zullen'bezoeken, ten einde aan de verkiezingen te kunnen deelnemen.
— Uit onderscheidene plaatsen komen berigten in nopens voorloopige vergaderingen, door de liberale kiezers gehouden, met het doel om zich onderling te verstaan omtrent het stellen van candidaten voor de aanstaande verkiezingen. Onder anderen werd iri eene dergelijke vergadering te Bannen, welke zeer talrijk bezocht was, besloten, den heer von der Heydt niet weder te kiezen, en werden tot candidaten gesteld de heeren Kühne en von Auerswald.
— Volgens berigten uit St. Petersburg van 14 dezer was aldaar sedert twee dagen geen post van het buitenland aangekomen. De streek aan gene zijde van Dunaburg was door eene vreeselijke ramp getroffen; het water van de Dwina had er eene hoogte van 26 voet bereikt. Alle bruggen, behalve de nieuwe spoorwegbrug, werden weggerukt. Hondorde huizen staan tot aan de daken onder water, en reeds waren verscheidene personen, inzonderheid kinderen, verdronken. Te St. Petersburg zat de Newa nog vast.
Op den oogenbiik, dat dit berigt werd afgezonden, meldde eene dépêche van Dunaburg het einde der overstrooming. De ijsmassas der Dwina hadden zich eindelijk eene baan gebroken en namen nu haren natuurlijken loop.
FEANKFOET, 17 April. De te Hamburg vergaderde commissie van hoofdofficieren, door de meeste Duitsche bondsstaten afgevaardigd ter behandeling der quaestie van de kustversterking, is gisteren door den regerenden burgemeester aldaar, Dr. Sieveking, als zoodanig tevens opperbevelhebber van de militaire magt en de burgerwacht van die vrijstad, met eene redevoering geopend.
— Luidens berigten uit Munehen, moet koning Otto aan het hem verwante hof aldaar het stellige voornemen hebben te kennen gegeven, om afstand van den Griekschen troon te doen, waarop aan de gezanten van Oostenrijk en Beijeren te Athene de meest bepaalde instructiên zijn toegezonden, om den koning te bewegen, van zijn voornemen terug te komen. Voorts zou er van Munehen een vertrouwd persoon naar Athene worden afgevaardigd, om koningin Amelie te ondersteunen in haar verzet tegen 's konings voornemen. Intusschen is het aanvankelijk gerucht der overgave van Nauplia nog door niets bevestigd.
— Het officiële Dresdener Journal meldt, dat de invoering van het onlangs goedgekeurde burgerlijk wetboek in Saksen is uitgesteld tot na de opening van den aanstaanden landdag, wien de met de Thuringsche staten behandelde gemeenschappelijke burgerlijke wetgeving zal worden ingediend.
— Uit Bern wordt gemeld, dat de bondsraad stappen heeft gedaan bij de Nederlandsche regering, ten behoeve van een minderjarigen Zwitser, zekeren Christen van Andermatt, dien men op eene reis met geweld voor de dienst in Neêrlandsch Indië had geworven.
---

België.
BRUSSEL, 18 April. Men wil met zekerheid weten, dat de heer Teichmann zijn ontslag als gouverneur van Antwerpen heeft aangeboden en dat dit reeds door den koning is aangenomen, onder benoeming van den heer Teichmann tot grootofficier der Leopoldsorde, terwijl de heerPyeke als zijn opvolger wordt genoemd. ~ Er is hier ter stede veel sprake van het volgende curieus geval. Voor een paar dagen werd door de jury van het hier gehouden concours voor landbouw en veeteelt een prijs toegekend voor eene koe, wegens de uitmuntende wijze, waarop het dier gemest was. Kort daarop werd de koe geslagt, en thans ontdekten de vleeschhouwers, dat de vetheid van het arme dier, waardoor het den prijs behaald had, t"t geheel andere oorzaken dan het mesten was voortgesproten; de koe was namelijk op het punt vau te kalven. Men kan zich geen denkbeeld vormen, hoe het mogelijk was, dat de leden der jury zich zoo deerlijk konden vergissen.
---

BINNENLAND. Officiële Berigten.
2. M. heeft vergunning verleend aan W. A. Bowbyes, kapitein van den reddingkotter Willem van Houten, tot het dragen der gouden medaille, en aan M Adamse, P. Paret, C. Koster, F. Berwald, H. Okkerse en P. Dietz, matrozen op genoemd vaartuig, te Zierikzee, tot het dragen der zilveren medaille, aan elk hunner door Hare Majesteit de koningin van Groot-Brittannië toegekend voor het redden der equipage van het Britsche schoonerschip ./V<at.--Castfe in Januarij 1857; en aa° .voornoemden W. A. Bowbyes en G. van Duin, schipper van den reddingschokker N°. 2, te Zierikzee, tot het dragen der aan elk hunner door Zijne Majesteit den keizer van Kusland toegekende gouden medaille voor het redden der equipage van de Russische bark Sicomi, m «ovember 1860.
6. M. heeft benoemd tot procureur bij het Provinciaal Geregtshof men by de arrondissements-regtbank te Utrecht, Mr. C. de Wilde, advocaat aldaar.
Een Regeringstelegram dd. BUITENZOBG 4 Maart, 1862, luidt: " liaavat met familie en verschillende hoofden te Batavia". (Meeds gisteren medegedeeld.)
Ingevolge art. 41 der wet van 27 April 1820 (Staatsblad N°. 11), houdende wijzigingen in de wet van 8 Januarij 1817 (Staatsblad N°. 1) op de Nationale Militie, is aan het Depart. van Binnenl. Zaken opgemaakt een nominatieve staat van 113 dienstpligtigen van de ligting van 1860, welke aan de inschrijving of aan de ontvangen oproeping niet hebben voldaan.
---

Bijdragen voor lijdenden door den waternood.
Bij den Minister van Binnenlandsche Zaken is ten behoeve der lijdenden door den waternood ontvangen: Van den Minister van Buitenlandsche Zaken, het overgemaakte door Zijner Majesteits gezant te St. Petersburg, als eene bij hem ontvangen gift van den heer Giammaloa, vice-consul der Nederlanden te Kertsch, f 8.20.
---

AMSTEBDAM, 19 April.
Wij vernemen dat Z. M. de Koning, tijdens Hoogstdesz. verblijf in Twenthe, met zijn gevolg en vergezeld van den Koninklijken commissaris, op het kasteel Twickelo zijnen intrek zal nemen.
Ook onderscheidene Nederlandsche bisschoppen zullen, naar men verneemt, zich naar het concilie te Eome begeven.
In het begin der volgende week zal Zr. Ms. stoomschip Cycloop van Nieuwediep naar Vlissingen vertrekken, ter overbrenging van een de; tachement matrozen voor de equipage vanZr.Ms. stoomschip Medusa, en in het laatst dezer maand zal gezegde bodem een togt doen naar Huil, om verschillende werktuigen voor de ketelmakerij op 's Eijks marine werf alhier af te halen.
De Nederlandsche Handel-Maatschappij vraagt scheepsgelegenheid voor het transport van 600 Engelsche tonnen geraffineerd zout van Liverpool naar Batavia en eene gelijke hoeveelheid van Liverpool naar Samarang, met eene speling van 100 tonnen meer. Aanbiedingen worden ingewacht vóór of op Donderdag den 24sten dezer, en bij de agenten te Botterdam vóór of op Woensdag den 23sten dezer.
Door de arrondissements-regtbank te Middelburg is regtsingang, met bevel tot gevangenneming, verleend tegen D. van Creveld, koopman te Botterdam, thans zich vermoedelijk te Londen ophoudende, ter zake van bedriegelijke opligting.
Bij gelegenheid der jaarmarkt te Mei, op 10 April jl. is door Arnoldus Bosmalen, wonende te Overasselt, vermist eene portefeuille, waarin 1 banknoot ad ƒlOO, 2 muntbiljetten van ƒlO en 1 coupon van ƒ12.50.
Op 9 April jl. is onder de gemeente Bemmel in de rivier de Rijn gevonden, het lijk van een aldaar onbekend vrouwspersoon van middelbare lengte, welgevormd en goed gevoed, naar gissing oud omstreeks 50 jaren. Het lijk, reeds in vergevorderden staat van ontbinding verkeerende, is denzelfden dag begraven.
In een nader berigt omtrent de Engelsche mailboot Sultan, wordt gemeld, dat dit vaartuig, na voorloopige reparatie, gepasseerden Zondag, des middags te 12 ure, uit Malta de reis naar Marseille, met de naar Frankrijk bestemde passagiers en pakketten uit Calcutta, China en Australië aan boord, heeft voortgezet, en te Marseille 11. Woensdag is aangekomen.
---

Stadsnieuws.
De herijk der gewone koperen en ijzeren gewisten, alsmede der lengtematen, wordt op Woensdag den 30 April gesloten.
In den vroegen morgen van heden is uit de Korte Prinsengracht het lijk opgehaald van een manspersoon.
Een der werklieden aan het Paleis voor Volksvlijt is heden morgen van een ladder gevallen en met twee gebroken ribben naar het gasthuis gebragt; zijn naam is B. Grotendijk en hij is wonende in de Laurierstraat.
In den naoht van 10 op 11 April jl., is te Amsterdam ontvreemd: 1 gouden horologie met dubbele kast; 1 zilveren dito, 1 spinsbek dito, 1 gouden horologie ketting van kleine tonnetjes, waaraan een langwerpig gouden sleutel; 1 ronde koperen tabaksdoos, 1 paarlemoeren potloodpen, waarin tevens 2 mesjes, 1 portemonnaie waarin eenig klein geld, 1 langwerpig geelhouten geschilderd kistje, hebbende den vorm van eennaaikistjewaarin ƒl5O aan verschillende muntspeciën, 1 muntbiljet groot ƒ 50; 1 bankbiljet vau ƒ 25; eenige muntbiljetten van/" 10 en eenig losgeld, te zamen ƒ 200; eene som van ƒ46 aan muntspeciën en een Pruissische thaler; 1 Oostenrijksche coupon groot ƒ 3.09 zilver metalliek, 1 zwart lederen portefeuille waarin 3 acceptatiën, 2 tiende kooploten der thans trekkende staatsloterij van de 5 kl. N°. 15423 en 14776; 1 recu van 5 stuks obligatiën metalliek elk a 100 fl. en nog eenige andere kleinigheden.
Aan het COMMISSABIAAT VAN POLITIE, in de 2de sectie (Oudeßrng), is ter kostelooze terugbekoming voor de eigenaresse voorhanden een zilveren knip met koralen beursje, waarin zich eenig geld bevindt, den 19den dezer op de openbare straat gevonden.
* 's GRAVENHAGE, 18 April. H. M. de Koningin heeft gisteren de godsdienstoefening in de Hoogduitsche kerk, onder het gehoor van Ds. Kogel, bijgewoond.
— Heden middag hebben H. M. de Koningin en Z. K. H. Prins Hendrik in do Kloosterkerk de voorbereiding tot het H. Avondmaal bijgewoond, waarbij de wel-eerw. heer Ds. Jas voorganger was. * HOOEN, 19 April. Men verneemt dat de 2e luitenant G. Luymes.van het lste bataillon 7de regiment infanterie alhier, den theoretischen en praktischen cursus te Maastricht zal bijwonen, welke aldaar over het onderhouden en herstellen der draagbare wapenen, onder de leiding van den kapitein der artillerie Reuther, van den lsten der volgende maand tot den lsten October daaraanvolgende, zal gehouden worden.
* LEEBDAM, 16 April. Bij de heden plaats gehad hebbende herstemming tusschen W. de Stichter, te Kedichem, en B. Pellikaan, te Nieuwland, als hoofdingeland voor het hoogheemraadschap der Vnf- Heeren landen, in het derde district, hoofdplaats Leerdam, zijn uitgebragt 555 stemmen, waarvan op W. de Stichter 298 en op B. Pellikaan 257, zoodat eerstgenoemde is'gekozen.
— Bij de stemming voor een heemraad in den polder Hoogmiddelhoop, is het aftredend lid J. Kortlever herbenoemd met 245 van de 252 stemmen; als gecommitteerdevoor denzelfden polder met 190 van de 263 stemmen, hat aftredend lid Jan de With; als heemraad voor den polder het regt van ter Leerde is Maarten van der Leeden met algemeene stemmen (285) herbenoemd en tot gecommitteerden P. van Buuren met 286 van de 288, Peter de Jong met algemeene stemmen (287) en Pieter de Jong met 149 van de 287 stemmen; tot heemraad voor den polder klein Oostenrijk is herbenoemd Arie de Jong Dz. met algemeene (106) stemmen en tot gecommitteerde P. van Voorthuijsen met 87 van de 106 stammen.
* VLISSINGEN, 18 April. Gisteren is uit zee ter reede gesleept in zinkenden staat het Oostenrijksch barkschip Lucie, kapt. Nicolits, met rogge. — Het alhier ter reede liggende, geballast, Amerikaansch barkschip Sir Walter Scott is finaal verbrand; gisteren avond 10 uur werd de brand ontdekt en heeft den ganschon nacht doorgewoed; de equipage, met hetgeen zij nog van haar plunje heeft kunnen redden, is heden morgen aan wal gekomen. * BBEDA, 19 April. Van de lste en 2de escadrons van het 4de regiment dragonders uit 's Hertogenbosch zullen, van den lsten Junij a. s. tot den 15den Julij daaraanvolgende, alhier gevestigd worden een bereden detachement cavalleristen, sterk 2 officieren en 60 onder-officieren en manschappen, met bestemming voor de praktische oefeningen der cadetten van de beide hoogste studiejaren van de Koninklijke Militaire Akademie alhier, in het kamp op de Teteringsche heide, die in dat tijdvak aldaar zullen kamperen. EINDHOVEN, 17 April. Het voorloopig regterlijk onderzoek betrekkelijk den verschrikkelijken moord, onlangs in de gemeente Asten gepleegd, nadert zijn einde. Zoo als bekend is, wordt voor deze gruweldaad een 22jarig jongeling vervolgd, welke de misdaad beleden en reeds meermalen der justitie rekenschap zijner handelingen gegeven heeft. De zucht naar goud was in deze de voornaamste drijfveer. Wil men den jeugdigen misdadiger kennen, dan is de volgende karaktertrek voldoende, want hij stelt de inborst van den ellendeling in het volle licht. Toen hij namelijk op den noodlottigen morgen zijn ruim 70jarig slagtoffer alleen te huis aantrof, maakte hij haar, nadat hij het voorhanden zijnde geld bij zich gestoken had, kenbaar, dat zij onder zijne handen sterven moest. De ongelukkige vrouw, geen redmiddel ziende, smeekte slechts eenige oogenblikken uitstel, ten einde te kunnen bidden. Dit stond hij haar toe. ' De vrouw wierp zich op de knieën en bragt een paar minuten in het gebed door. Gedurende dien tijd was hij een rustig toeschouwer gebleven; toen maakte zich de hel van hem meester; hij bragt haar een paar hevige slagen met een tuijer hamer toe en nadat hij bemerkt bad dat er nog eenige levensvonken in zijn offer overig waren, sneed hij haar als het ware het hoofd van het ligchaam. * LOENEN AAN DE VECHT, 18 April. Het wekt hier leedwezen, dat een sedert lang en — in spijt van die weinigen, welke zoo te vergeefs geijverd hebben — dadelijk bij de eerste stemming herkozen raadslid nog zijne stukken niet heeft willen, of wel niet heeft kunnen inleveren. Als bloote berigtgevers volstrekt onbevoegd hierover te oordcelen, vermelden wij alléén het feit, in de hoop,dat een onderzoek niet enkel eenerzijds, maar evenzeer anderzijds, moge doen blijken, wat er naar waarheid hapert, en in allen gevalle de herkozene, die sedert eene reeks van jaren steeds wakker op zijnen post heeft gestaan en welken vele burgers inzonderheid zeer verlangen weder te zien optreden, weldra herkrijge de plaats hem bij het bestuur toekomende. * ARNHEM, 19 April. De 3de comp. van het regiment rijdende artillerie alhier zal, onder hevel van den kapitein baron van Tuyll van Serooskerken, den 28sten dezer zich van hier naar 's Gravenhage op marsch begeven en den 2den der volgende maand aldaar aankomen, ten einde de 4de compagnie van het regiment veld-artillerie te vervangen, welke dienzelfden dag de residentie zal verlaten en naar Leiden vertrekken, om daar gestationneerd te worden. * NIJMEGEN, 18 April. Het zakken der Waalkade blijft zigtbaar voortduren. * ZUTPHEN, 18 April. De heer de Groot van Utrecht, is de minste inschrijver bij de besteding van een houtwal enz., voor de som van ƒ31,899. * KAMPEN, 18 April. Z. M. de Koning wordt den 26sten dezer alhier verwacht. * ZWOLLE, 19 April. De komst van Z. M. den Koning begint met rassche schreden te naderen. Heinde en ver wordt, zoowel binnen als buiten deze stad,alles in het werk gesteld,omZr. Ms. verblijf alhier op te luisteren. Het is te hopen, dat gunstig weder in de aanstaande week al deze festiviteiten hegunstige, voornamelijk dien dag, waarop de algemeene illuminatie zal plaats hebben. Naar wij vernemen, geschiedt deze verlichting, e. k. Zaturdag den 26sten April, en zal zij ontwijfelbaar door hare luisterrijke en sierlijke schakeringen een schoon effect to weeg brengen. Ook zijn er reeds eenige eerebogen tot dat einde opgerigt; waarvan die, welke op de Groote Markt geplaatst is, door antiquiteit en netheid uitmunt. Het oratorium de Schepping van Haydn zal wederom in de prachtig gedecoreerde zaal van het Odéon, met medewerking van Mw. Offermans van Hove, worden nitgevoerd. — In den afgeloopen nacht zijn uit het huis van burgerlijke en militaire verzekering alhier 3 gevangenen ontsnapt, waarvan 2 tot 15 jaren gevangenisstraf zijn veroordeeld en voor den derden de eisch van 6 jaren is gesteld. Het is te wenschen, dat het der justitie weldra gelukke, deze vlugtelingen op het spoor te komen. — In den morgen van den 17den dezer overleed de Ed. Gestr. heer Mr. G. T. J. Wicherlinck, ridder der orde van de Ned. Leeuw, president van het prov. geregtshof in Overijssel. In 1838 als raadsheer in gemeld hof gekozen, werd hij in 1859 tot voorzitter benoemd, welke waardigheid hij sedert met lof bekleedde. ?LEEUWARDEN, 18 April. Heden hebben alhier aan het gouvernementshuis de volgende aanbestedingen plaats gehad: I°. van het uitvoeren van eenige vernieuwingen en herstellingen aan de havenwerken en zeeweringen te Harlingen en Makkum, met het gewoon onderhoud der eerstgenoemden van 1 Mei 1862/63. 2°. Idem aan de groote zeesluis en hijhooren, genaamd de Nieuwe zijlen, met het onderhoud als boven. 3°. Idem aan de zeesluis en bijhooren, genaamd de Munnezijlen, met het onderhoud als boven. 4°. Het plaatsen van bakens langs de geul van het vaarwater de Wijde Ee, ten westen van Borgumerdam. s°. het gewoon onderhoud van den provincialen Lindedijk de daarin gelegen sluis en sluiswachterswoning, van 1 Mei 1862/63. 6°. het uitdiepen van den mond van het buitenkanaal de Schoterzijl of zoogenaamde Worstsloot. 7°. a. het gewoon onderhoud van de Scharstenbrug en bijbehoorende brugwachterswoning; 6. het diephouden van het vaarwater de Scharsterijn; c. het onderhoud der tonnenin de Langweerder Wielen en het Tjeukemeer, alles van 1 Mei 1862/63.
Het werk is aangenomen door J. P. Schaafsma te Harlingen, voor ƒ2400; het 2de door M. van de Molen te Buitenpost, voor ƒ 3150; het Bde door R. J.Kerkestra te Munnekezijl,voor ƒ 899; het 4de door A. A. Bonnema te Kollum, voor ƒ 474; het sde door J. D. Kerkststra te Wolvega, voor ƒ 234; het 6de door R. B. Schehinga te Wolvega, voor ƒ 149; het 7de door B. T. de With te Oosterzee, voor ƒ 760.
---

