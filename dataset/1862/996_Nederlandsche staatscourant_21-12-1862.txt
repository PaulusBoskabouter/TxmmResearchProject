NEDERLANDEN. ’s Gravenhage, den 20sten December 1862.
15 Nov. 1862. Wij WILLEM 111, bij de gratie Gods, Koning n°. 61. der Nederlanden , Prins van Oranje-Nassau , Groot-Hertog van Luxemburg, enz., enz., enz. Beschikkende op bet aan Ons ingediend verzoekschrift van Adolphe Bavo Carpreau, te IJzendijke, daarbij overleggende een authentiek afschrift der acte van oprigting der aldaar te vestigen naamlooze vennootschap van koophandel: Maatschappij van den Grindweg van Axel, naar de grens, en op die acte Onze bewilliging verzoekende ; Op de voordragt van Onzen Minister van Justitie, van den 14den dezer, n°. 116, 2de afd. ;' Gelet op artt. 36 tot en met 56 van het Wetboek van Koophandel, Hebben goedgevonden en verstaan : Onze bewilliging te verleenen op het bij het verzoekschrift overgelegd authentiek afschrift der acte van oprigting der naamlooze vennootschap : Maatschappij van den Grindweg van Axel naar de grens voornoemd. Onze Minister van Justitie is belast met de uitvoering van dit besluit. 'sGravenhage, den 15den November 1862. WILLEM. De Minister van Justitie, Olivier. [De bij dit besluit goedgekeurde acte wordt hierachter medegedeeld.] Bij Zijner Majesteits besluiten van den 19den December, n°. 80—83 zijn benoemd : tot regter in de arrondissements-regtbank te Appingedam jhr. mr. A. F. de Savornin Lohmau, advocaat te Groningen ; tot in de arrondissements-regtbank te Appingedam mr. R. T. Mees, advocaat aldaar-, tot plaatsvervangend kantonregter te Tholen C. J. de Vulder van Noorden, burgemeester der gemeenten Tholen en Oud-Vossemeer; en tot lid van het collegie van regenten over het huis van arrest te Zierikzee J. G. Spandaw, betaalmeester aldaar. Bij Koninklijk besluit van 18 December, n°. 62, is aan den heer J. G. de Bosson Pz., op zijn verzoek, eervol ontslag verleend uit zijne betrekking van ontvanger der registratie en domeinen te Zevenbergen , behoudens aanspraak op pensioen.
---

MINISTERIE VAN FINANTIEN.
Uit aanmerking dat de verzending van brieven naar Nederlandsch Indie met de landmaal, of door middel der gesloten brievenmalen naar Suriname en Curaçao over Engeland ,in de laatste jaren meer en meer algemeen is geworden, en daarentegen het gebruik maken van bijzondere schoopsgclegenlieden tot het bedoelde einde , hetgeen vroeger de regel was, thans onder de uitzonderingen moet worden gerekend, in dier voege dat de vroeger in het gemelde opzigt gegeven voorschriften niet meer doeltreffend zijn , en de stipte opvolging daarvan zelfs somwijlen aanleiding geeft tot klagten van de zijde der belanghebbenden, zoo is na gehouden overleg tusschen dit Departement en dat van Koloniën nader bepaald geworden en wordt mitsdien ter algemeene kennis gebragt, dat voortaan alle brieven bestemd naar de hierboven opgenoemde Nederlandsche Koloniën, ook dan wanneer daarop geene bepaalde aanwijzing tot verzending met de Indische landmaal of met de West-Indische brievenmalen gevonden wordt, bij voorkeur zoowel door de postkantoren in het Ryk als door die in de bedoelde koloniën met die versnelde middelen zullen verzonden worden. . Daarentegen zal de verzending met bijzondere scbeepsgelegenheid op den voet van zeebrieven zich bij uitsluiting bepalen tot de brieven op welker adres die wijze van verzending van de zijde der belanghebbenden door de eene of.andere vermelding, waaruit van hun verlangen daaromtrent blijkt, genoegzaam wordt aangewezen. Indien op het adres der voor Nederlandsch Indie bestemde brieven een der wegen over Southampton, Triest of Marseille is aangewezen, wordt die aanduiding, gelijk tot dus verre, gevolgd. Geene zoodanige aanwijzing echter op hétaïres voorkomende, geschiedt de verzending over Marseille, als zijnde dit de minst kostbare en in den regel de meest bespoedigde weg. Omtrent de brieven naar St. Eustatius en naar St. Martin, benevens naar do Nederlandsche bezittingen op de Kust van Guinea, en in het algemeen ten aanzien der gedrukte stukken bestemd vour de Nederlandsche koloniën, die alleen met bijzondere scheepsgelegenheden ongefrankeerd kunnen vertrekken, blijft alles op den bestaanden voet. De verzenders van brieven bestemd naar Oost- of West-Indie worden op nieuw en met den meesten aandrang verzocht hunne brieven niet met lak of met eenige andere kleefstof wanneer dezelve niet door het papier is bedekt, maar met een ouwel of met een ander dergelijk middel, waardoor de eene brief zich in het warme klimaat niet aan den anderen kan vasthechten, te sluiten. Het verzuimen van die in het algemeen belang noodzakelijke voorzorg belet dikwijls de onbeschadigde overkomst niet alleen van de brieven welke het betreft, maar ook van andere brieven, welke daarmede in aanmerking komen. Tot voorkoming van dit laatste is er last gegeven om alle brieven, die niet aan het voorschrift voldoen, afzonderlijk in te pakken , opdat andere er niet door worden benadeeld.
---

BUITENLANDSCHE BERIGTEN. DUITSCHLAND.
Nadat in de zitting der Duitsche Bondsvergadering van eergisteren versla" was uitgebragt omtrent het voorstel om aan den Bondsdag eene vergadering van gelastigden der onderscheiden Landdagen toe te voegen, is besloten de stemuitbrenging over dat voorstel over vijf weken te houden dewijl de vergadering wegens het Kersfeest eene korte vacantie pleegt te nemen. Te Berlyn verwacht men , dat, indien de meerderheid dor bondsregeringen dat voorstel mogt willen doordrijven, het Pruissische Gouvernement daardoor tot krachtige maatregelen zou worden genoopt. Er zou zelfs, naar gezegd wsrdt, bij het Berlynsche kabinet voornemen bestaan, om in dat geval zijnen gezant uit Frankfurt terug te roopen , en zich vooreerst niet op den Bondsdag te doen vertegenwoordigen. Het gisteren medegedeelde artikel der Allgemeine Preussische Zeitung n_ef't voedsel aan die geruchten.. In de zitting van het Heerenhuis van den Oostenrijkschen Rijksraad van den 16den dezer is (gelijk wij reeds in onze telegraphische berigten hebben o_mel 1) de wet tot regeling van do zaken der Nationale Bank , o-elijk zij ten gevolge van nader overleg door het andere Huis vastgesteld was, definitief aangenomen. Bij de voorafgaande beraadslaging werd door eenige leden , ook door den gouverneur der Bank , die tevens lid van het Heerenhuis is, te kennen gegeven, dat het twijfelachtig was of de aandeelhouders der Bank die regeling aannemen of wel verevening en staking harer zaken verkieslijk achten zouden. De minister van finantien beval de aanneming der voordragt dringend aan, niet omdat hij dezelve in hare tegenwoordige gedaante volkomen Goedkeurde, maar omdat de afdoening dezer zaak, in den geest der voordragt , hoogst wenschelijk en dringend noodig was om de openbare ruilmiddelen in Oostenrijk weder op eenen goeden voet te brengen. Hij zeide verder, volgens het officiële verslag van de zitting: » Ik erken dat, indien de overeenkomst onder de nu vastgestelde bepalingen door de Bank wierd afgewezen, hieruit voor de regering moeijelijkheden zouden voortkomen in haar streven om de ruilmiddelen des lands weder op de volle waarde te brengen , en zelfs in het dekken der staatsuitgaven. Dpch het zouden geenszins onoverkomelijke moeijelijkheden zijn. »In het mijns bedunkens niet te verwachten geval dat de Bank de overeenkomst afwij-t, zal het vertrouwen, hetwelk gevestigd is door onze tegenwoordige inrigtingen en door de gebleken eenstemmigheid der twee Huizen van den Rijksraad in de hoofdvragen betreffende 's rijks finantien, in alle gevallen en onder alle omstandigheden een krachtige steun voor Oostenrijks staatsbelangen zijn. » Het bestuur onzer finantien is geenszins uitsluitend van de Bank afhankelijk ; ook wanneer het met de Bank niet zou kunnen eens worden, zal het in staat zijn om zonder ongelegenheden van ook maar eenigzins bedunkelijken aard zijn doel te bereiken en in de behoeften des rijks behoorlijk to voorzien." De Donau-Zeitung, een half-officieel dagblad van Weenen, bevestigt het berigt dat Hannover, ook na de kabinets-verandering daar te lande, weigert tot het Fransch-Pruissische handelsverdrag toe te treden, zoo lang hetzelve door de zuidelijke Tolverbondstaten onaannemelijk wordt geacht. De regering van het Keurvorstendom Hessen heeft aan de Stendenveri-adering in hare zitting van den 17den dezer de begrooting der openbare inkomsten en uitgaven ingediend, alsmede een ontwerp van wet, de bepaling inhoudende n dat de bestaande belastingen en regten tot 1 Julij eerstkomende bij voortduring geheel op den tegenwoordigen voet zullen worden geheven en geind." Hierbij werd door den gelastigde der regering gezegd, dat zij steeds hot regt vermeende te hebben om op eigen gezag voort te gaan de belastingen te innen, doch dat zij hierin geenen regtsgrond zag die haar belette de zaak nu reeds met goedvinden van de volksvertegenwoordiging , en dus op den weg van grondwettig overleg, te regelen ; maar dat zij vertrouwde dit nieuwe bewijs harer inschikkelijkheid en zucht tot toenadering door de Stendenvergadering als zoodanig te zullen zien waarderen.
De vergadering heeft dienstig geacht van hare zyde insgelijks zucht tot toenadering te betoonen en, de beweringen van den gelastigde der regering in het midden latende, zich gehaast het gemelde wetsontwerp eenstemmig en zonder discussie aan te nemen.
---

