IJZERDRAAD-EGGE TOT HET VERNIELEN VAN ONKRUID.
[Met Afbeelding)
Het werktuig, hier boven afgebeeld, werd door den Heer EDO. GAIJOT in het Journal d'agriculgure pratique beschreven. Wij nemen daarvan het volgende over. Op de groote tentoonstelling te Saint-L6 en Za Rochelle van 1859 in Frankrijk, werd deze egge ingezonden en trok, zoolang zij daar in eene kist opgevouwen lag, weinig belangstelling. Toen zij echter ontvouwd en op den grond gelegd werd, begon men onwillekeurig te lagchen, niet kunnende vermoeden, waartoe een toestel Moest dienen, dat te zamengesteld was uit kleine stukjes hout met ijzeren draden vereenigd en niet eene massa van tanden van ijzerdraad voorzien. Toen echter de werking van deze egge, door den uitvinder, den Heer DE LA VILLE-MONTAZON, Werd uiteen gezet, begon men er vertrouwen in te stellen en te erkennen, dat zij zeer goed eene nuttige strekking kon hebben. De egge is te zarnengesteld uit 90 blokjes hout, die 15 Ned. duim breedte, 20 duim lengte en 4 duim dikte hebben, waarvan ieder met 8 elastieke ijzerdraden is voorzien, te zamen een getal van 720 stuks uitmakende. De 90 blokjes zijn verdeeld in 6 rijen, ieder van 15 blokjes en die op korte afstanden onderling verbonden zijn, en op die wijze een vierkant vormen van 1.50 Ned. el. De verbinding geschiedt door middel van eene duurzame soort van ijzerdraad , die eene vereenigde werking veroorloven, doch waarbij ieder OP zich zelve staat. Daardoor worden alle golvingen of onevenheden van den grondslag gevolgd en alle planten getroffen, die zich daarop bevinden. Het veld, waarover deze egge loopt, heeft een zeer treurig aanzien. Men komt enwillekeurig tot de gedachte, dat alles bedorven is. Maar bij de eerste schoone dagen vertoonen zich de graansoorten weder in vollen wasdom, en groeijen nu des te sterker, naarmate er meer Onkruid voorhanden was, dat den wasdom belette. Vooral vernielend werkt dit werktuig op alle kruisbloemen, zoo als heerik , kaek , de mostaard, de spurrie, de kamillen, de boterbloemen, de blaauw- of korenbloemen, de bolderik enz. Merkwaardig is het dat daarbij aan het koren geen het minste nadeel wordt toegebragt. Op plaatsen waar men gewoon is het koren te schrepelen of te hakken, wordt door dit eggen veel werk uitgewonnen. Eene ondervinding van 15 jaren van den uitvinder en van den Heer ALP. DE CALBIAC, strekt tot aanbeveling om deze egge overal te gebruiken, waar men veel last van onkruid heeft, dat uitsluitend door zaad zich vermenigvuldigt. Intusschen, gelijk in de meeste zaken, hangt bij de handelwijze veel van het weder af en het juiste tijdstip waarop de egge wordt aangewend. De meeste onkruiden toch zullen dood gaan, zoodra zij hier of daar eene wond bekomen, op het oogenblik , dat de temperatuur tot op een paar graden vorst gedaald is. De ondervinding heeft dit bewezen en daarop steunt de handelwijze van de landbouwers in eenige gedeelten van het zuid-westelijk Frankrijk, waar de landlieden in het voorjaar eene nachtvorst afwachten , en dan zeer vroeg in den morgen het wintergraan met zeer sterke bezems vegen, ten einde vooral de soorten van kruisbloemen daarbij te vernietigen. Daar nu deze bewerking slechts in zeer korten tijd moet afloopen en een groot personeel behoeft, zoo is de uitvinding van de ijzer-draadegge voor zoodanige streken eene groote verbetering te noemen, en moet zulks overal zijn, waar veel onkruid aanwezig is, dat aan een stevig borstelen geen wederstand kan bieden.
---

DE GROOTE WESP.
Met belangstelling de artikelen over de insecten, die den Landbouw nadeel kunnen aanbrengen, in deze Courant gelezen hebbende, zoo wensch ik de aandacht te bepalen ook op die groote wespen, welke hier in de wandeling bekend zijn onder den naam van Horens. Het onlangs ontdekken van een buitengewoon groot nest dezer diertjes geeft mij hiertoe aanleiding. Dit nest werd zeer toevallig in de maand October van dit jaar alhier op eenen turfzolder gevonden. Het hing aan de nok-verbindingsspant van het dak, zijnde daar, waar deze uit het dak komt, eene kleine opening naar buiten, door welke de wespen uiten invlogen, knijerende overigens, even als de mieren, langs de spant heen en weder naar het nest, want toen ter tijd was het nog onvoltooid. Gezegde opening, groot genoeg om eenen kleinen vogel door te laten, was niet dezelfde stof, waarvan het nest gemaakt was, kunstmatig vernaauwd, waarschijnlijk ter beveiliging voor vijanden, zoodat ze nu j slechts den doorgang voor eene wesp toeliet. De Heer JOEL MARCUS bewoner van het huis, stond dit fraaije nest welwillend aan mij af, stelde het ter mijner beschikking, en werd het door mij bestemd voor het Koninklijk Zcnilogisch Genootschap te Amsterdam, werwaarts het dezer dagen verzonden is. Bij ondervinding wetende, hoe boosaardig en hevig pijnlijk de steek dezer wespen is, zoo was ik op middelen bedacht, om de wespen te verdrijven. Onder de vele bezoekers, die allen getuigden nimmer zulk een nest van dien omvang gezien te hebben, was een bijenhouder, die mij uit den brand hielp, mij verzekerende, dat, wanneer de esschen hun blad lieten vallen, de wespen alsdan verdwenen. Dit was dan ook werkelijk het geval, zoodat ik in de vorige niaand tot het wegnemen van het nest koude overgaan. Het bleek aan weérszijden der spant met een gelijkmatig uitspansel, in den vorm van zwaluwstaarten bevestigd te zijn, latende het geheel, nadat het evenwigt gebroken was, dadelijk los. Ik verwonderde mij, dat zulk een betrekkelijk zwaar nest, dat eene lengte had van 7 palmen en eene breedte van ruim 3 palmen, aan zulk een broos en dun uitspansel had kunnen blijven hangen. De stof, waaruit dit nest en alle gelijksoortige vervaardigd is, komt het meest overeen met ongelijmd stroopapier, en ik ben geneigd te geboven, dat beide fabricaten dezelfde theorie tot grondslag hebben. Immers deze wespen voeden zich bij voorkeur met het sap van fijne vruchten, zijnde het bekend hoedanig zij de pruimen geheel kunnen uithollen, en wanneer zij eenigzins in aantal aanwezig zijn, alsdan groote schade kunnen aanrigten ; maar daarenboven doen zij een belangrijk nadeel aan het jonge esschen plantsoen, knagende den bast weg, hetwelk, wanneer dit in het rond is geschied, het afsterven van den top ten gevolge heeft, een nadeel, hetwelk ik, eenige jaren geleden, vrij aanzienlijk ondervond. Dat deze bast de wespen tot voedsel zoude strekken, kan ik niet gelooven, veel aannemelijker komt het mij voor dat zij dezen afgeknaagden bast tot eene pap bereiden, en dan met volgeladen bek ter verdere verwerking nestwaarts vliegen, te meer daar ik ze menigmaal aan rietschuttingen het dunne bastje van het riet heb zien wegknagen. Deze wespen zijn de natuurlijke fabrijkanten van stroopapier; wisten zij daaraan te geven de witheid en de lijmstof, zij zouden onze industriëelen ver overtreffen, door de fijnheid der stof. Ik herinner mij eens een wespennest, ik meen een West-Indisch, gezien te hebben, globaal van vorm, van onderen slechts eene kleine opening hebbende, hangende aan eenen tak, hetgeen geheel glad was, helder wit en stevig als het beste cartonpapier. Onderscheidt zich dit nest door buitengewone grootte, zoo dient hier nogtans vermeld te worden, dat bij den landbouwer D. HELMEN, op Hasselaar alhier, voor eenige jaren een horensnest vertoond werd, dat den vorm en de grootte had van twee op elkander staande gewone bijenkorven. Barneveld, J. R. v. N. 15 December 1859.
---

