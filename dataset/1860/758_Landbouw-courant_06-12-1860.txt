(Met Afbeelding.) ROODE BRANDTARWE VAN SHIRREFF.
â€“ Onder de goede praktijken, die den Engelschen landbouw kenmerken, behoort ook de zorg, welke besteed wordt om goed deugdzaam zaaizaad te bezigen , en niet zelden worden er lieden aangetroffen, die er zich bepaald op toeleggen om van eenige forsche aren de korrels te bewaren , en dan deze door tuinkultuur zoo te vermeerderen, dat daaraan het zaadkoren voor de geheele bouwerij ontleend wordt. Benige dezer uitzaaisels leveren verscheidenheden, welke min of meer standvastig worden, en uit deze zijn in den laatsten tijd eenige deugdzame nieuwe soorten verspreid geworden , waarvan velen weder verbasterden, doch anderen als standvastige verscheidenheden zich keinnerkten. Thans vindt men in de Engelsche bladen de boven afgebeelde tarwe als eene nieuwe verscheidenheid aangekondigd. Zij werd in 1856 in het Graafschap East-Lothian gewonnen en heeft hare eigenschappen sedert onveranderd behouden. Die tarwe moet in het najaar gezaaid worden, stoelt goed uit, is weinig onderhevig aan het gaan ligger en wordt vroeg rijp. Zij is in den handel gebragt door PATRICK SHIRREFF, Paddiugton, London.
---

