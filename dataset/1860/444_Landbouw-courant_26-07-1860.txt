(Met Platten Grond.)
NATIONALE TENTOONSTELLING VAN LANDBOUW TE PARIJS. In afwachting van eene mededeeling van Nederlandsche bezoekers dezer tentoonstelling, nemen vvij een verslag over, dat in het Belgische Weekblad de Akkerbouw van 8 Julij werd bekend gemaakt. Meermalen hebben wij de aandacht op deze tentoonstelling gevestigd, en vooral doen uitkomen, hoe de Fransche Regering alle mogelijke pogingen in het werk stelde, om de inzending te bevorderen en die tentoonstelling den naam van »nationale" Waardig te maken. Deze wedstrijd, schrijft de Akkerbouw, was dan ook de meest volledige van alle, die tot heden te Parijs gehouden werden. Het Nijverheidspaleis Was te klein om al de dieren, al de werktuigen en al de vruchten te bevatten, welke van alle punten des Keizerrijks aangevoerd waren. Nieuwe reeksen van stallen moesten er gevoegd worden bij degenen, die in 1856 werden opgerigt, toen de internationale wedstrijd niet zulk eenen goeden uitslag bekroond werd. In het geen de nevengebouwen, rijk met groen en vlaggen versierd, waren niet minder dan 1470 stuks zwaar vee. allen behoorende tot de Fransche of de vreemde rassen, die in Frankrijk werden opgevoed. De Belgische verslaggever bewonderde vooral de Cotentynsche, de Vlaamsche, de Bretonsche en de Ayrshire rassen. Bij dit laatste ras vertoefde men vooral bij één stier en koe, ingezonden door de Princes Bachiocchi. De stier werd verkocht voor f 1125, en de koe voor f5OO. De Durhatnmers leverden niets merkwaardigs, en de Zwitsersche rassen waren niet best vertegenwoordigd. Over het algemeen was het vee door en door gemest , en deed eerder denken aan eenen wedstrijd voor vet vee, dan aan voorttelende dieren. Dieren, die zooveel vet hebben, achten wij niet geschikt ter voortteling. Het is mogelijk, dat het Parijsche Publiek behagen schept in het zien tentoonstellen van dergelijke overtollig vetgemeste runderen, wier vormen overdreven zijn, doch zeker zijn de beesten te verkiezen, uit wier oogen vuur straalt, en die kloek op de beenen staan. Het getal dezer laatsten was gering. Op de gaanderijen van het gebouw waren de kleinere landbouw-werktuigen geplaatst, alsmede de voortbrengselen van, en de stoffen dienstig voor de o landbouw. De lijst in deze afdeeling bevatte 3600 nommers. De Fransche volkplantingen Waren thans op eene volledige wijze tentoongesteld door verschillende soorten van hout, planten, allerlei spinbare gewassen en fabriekaten, verf-Waren, geneeskrachtige gewassen, balsem, gom, °lars, koffij, cacao, specerijen, tabak en duizend andere voortbrengselen, die eenen naauwkeurigen indruk gaven van den omvang en de verscheidenheid van die gewassen, welke in verafgelegene oorden geteeld worden, en waar de landbouw niet rassche en onwankelbare schreden voorwaarts gaat. De meeste departementale commissiën van landbouw-maatschappijen hadden veel en goed ingezonden, als ook de besturen van de kroondomeinen van Fouilleuse, Champagne, de Landes en van Sologne. De Keizerlijke boschbouw-school te Nancy leverde eene uitnemende en hoogst belangrijke verzameling van monsters hout, waarvan de boomen in Frankrijk t'huis behooren , of ingevoerd waren. Aan de noordzijde van het Nijverheidspaleis, naar den kant der Elyseesche velden, waren twee ruime gebouwen opgetrokken, waar de schapen geplaatst werden. De Southdowns trokken hier vooral de aandacht, en onderscheidene dieren zouden zelfs door een JONAS WEBB geroemd worden. De merino-schapen vormden eenen merkwaardigen groep, welke vooral de aandacht trok. De zuiver Fransche soorten echter waren weinig en lieten veel te wenschen over. Aan de westzijde van het gebouw waren de varkens – in voldoend aantal aanwezig, en bijna uitsluitend in Engelsche rassen bestaande. Zuiver Engelsche rassen toch werden er 200 nommers geteld, terwijl van de inlandsche Fransche rassen slechts 32 nominers aanwezig waren. Uit het tentoongestelde bleek ten duidelijkste, dat de Fransche landbouwers de voorkeur geven aan de rassen van Essex, Berkshire, Yorkshire en Derby, boven die van het vaste land. Langs dezelfde zijde, regts en links, prijkten de hoenders in sierlijke kooijen, en omringd van waterbakken. Men zag daar zeer schoone verzamelingen van hanen en hennen , van Crévecoeur, Houdon , Mans, la Fleche, Caux enz. Van het voortreffelijke Dorking-ras waren echter slechts enkele, en dat nog slechte kuikens ingezonden. De voortbrengselen, werktuigen, gereedschappen en toestellen, voor den landbouw dienstig, bedroegen 3976 nornmers. De ploegen alleen vereischten reeds eene zeer groote oppervlakte. Al die grootere werktuigen waren in gebouwen aanwezig, in de wandeldreven opgeslagen. Men vond er vervoerbare en vaste stoomwerktuigen, dorschwerktuigen, koren- en grasmaaijers, hooiwerktuigen, grondbrekers, rollen, zaaiwerktuigen, haksel- en knollensnijders, werktuigen om droogduikers te maken; in een woord, hier werd alles gevonden, wat in den hedendaagschen landbouw voorkomt. Hier zag men stoomwerktuigen in beweging, daar werd gedorscht , elders zag men pompen werken, ginds allerlei soort van graanbrekers en molens; in een woord, alles was in beweging en een en ander maakte een leven en eene beweging, om het hoofd er bij te verliezen. Het is bekend, dat thans ook paarden en ezels bij deze tentoonstelling werden toegelaten. Daarvoor waren aanzienlijke gebouwen in gereedheid gebragt, die de geheele zoogenoemde Cours la Reine innamen. De hengsten waren aan de eene zijde, en de merriën aan de andere zijde geplaatst. Nevens de Arabische, Engelsche , Normandische, Tarbische, Bigoerdische, Navaresche, Limousinsche, Bretonsche en Percheronsche rassen, schitterde vooral het vermaarde Bolonnesche ras. Ook de Keizerlijke maatschappij van tuinbouw was niet achterwege gebleven. Uit den platten grond van de afbeelding blijkt, welk gedeelte door bloemen en heesters was ingenomen. Zoo wel het aantal van planten als de keur van inzendingen maakten eenen allerprachtigsten indruk. In het geheel laat deze tentoonstelling een indruk na, welke lang in het geheugen zal blijven, en dit te meer, omdat zij de blijken gaf, hoe de pogingen van de regering, om den landbouw te bevorderen, met den besten uitslag bekroond werden.
---

WANNEER MOET DE KLAVER GEZAAID WORDEN?
(Vervolg en Slot.) 6. Indien men niet reeds het jaar te voren den grond, voor het klavergewas bestemd, in goede mestkracht gebragt heeft, is het op gewone gronden hoogst noodig, dat men zorge, dat de klaver zelve gemest worde, om met vertrouwen op twee volle sneden te kunnen rekenen. Ofschoon het overstrooijen van korte stalmest, des winters of in het vroege voorjaar, daarvoor het meest gebruikt wordt, zoo is de goed behandelde vergane compost-mest eene der werkzaamste, die men aanwenden kan. Ook het bestrooijen der klaver met gips is in vele streken in gebruik en levert aldaar goede uitkomsten op. In onze gewesten is deze wijze van bemesting bijna onbekend en de weinige proeven daarmede genomen, hebben geene gunstige gevolgen doen zien. Maar het bestrooijen der klaver met goede asch, werkt vooral op ligte en humusrijke gronden bijzonder voordeelig. Men strooit de eenigzins vochtig gemaakte asch bij windstil-weder ter hoeveelheid van 1000 tot 1200 Ned. per bunder over het klaverveld, en zoo daarna spoedig regen volgt, blijft de gunstige werking niet lang achter. Vandaar het spreekwoord der Vlamingen bewaarheid: »die asch koopt voor zijne klavers kost ze niets, die 't verzuimt betaalt ze dubbel." Nog werkzamer en drijvender is eene vermenging van 2 deelen asch met 1 deel roet, en dit mengsel bij vochtig weder over het land gezaaid. Het werkt op eene verrassende wijze en geeft tevens een belangrijk voordeel. 7. De ondervinding heeft reeds jaren lang geleerd, maar de wetenschap heeft eerst later de redenen ontvouwd, waarom sommige gewassen niet spoedig na elkander op denzelfden grond, zonder gevaar van te mislukken, terug willen komen en daarom heeft men de planten in met zich zelven verdragelijke en onverdragelijke verdeeld. Tot de laatste behoort de klaver. De meeste landbouwers zijn het daarom met elkander vrij wel eens, dat de klaver slechts op weinige gronden gelukt, indien men ten minste niet 5 tot 7 jaren laat verloopen , vóór dat men weder van dienzelfden grond een goed klavergewas vragen mag. Wie tegen dezen regel zondigt, ziet zich dikwijls bedrogen. En hiermede meen ik de vraag van H. G. B. grootendeels beantwoord te hebben. Wel zouden wij nog iets kunnen zeggen over het gebruik van de klaver, over den tijd en de wijze van hooijen, over het winnen van het zaad; over het bewerken van den klavergrond voor het volgende gewas; alsmede over den invloed van het klavergewas op de physische gesteldheid van den grond, en de gevolgen der klaverteelt voor de daarna te zaaijen vruchten; doch deze onderwerpen niet tot de vraag betrekking hebbende, meenen wij dus te kunnen verzwijgen (1). Alleen dit nog ten slotte. Wenscht men in het najaar nog groenvoedering voor het vee, zaai dan de klaver vroeg, doch behoeft men die niet, of moet zij niet dienen om groen ondergeploegd te worden, rigt u dan meer naar het weder dan naar den tijd om de klaver uit te zaaijen. Ik zaaide voor twee jaren in het begin van Augustus de klavers, die bij het eerste zaaijen door droogte mislukt waren, in de tarwe-stoppelen, en had het volgende voorjaar een wel bezet klaverveld, doch dat omstreeks 14 dagen later dan dat mijner buren maaibaar was. Dit bewijst voldoende dat de klaver zeer laat kan gezaaid worden. Het hangt derhalve mijns inziens niet uitsluitend van de vraag: »wanneer moet de klaver gezaaid worden, maar veel meer van de zekere overtuiging af, dat men den grond voor de ontvangst van dit hoogst belangrijk voedergewas wel heeft voorbereid. Ofschoon ik bovenstaande mededeeling niet als regelen voor de klaverteelt wensch beschouwd te zien, zoo heb ik mij bij de opvolging daarvan steeds wel bevonden.
Nisse, 6 Junij 1860,
C. A. L. DANCKAERTS.
(1) 'Wij meenen den wensch uitte drnkken van onze lezers, wanneer wijden geachten Schrijver verzoeken, om ook het vervolg op dit belangrijk artikel te leveren. De Redactie,
---

