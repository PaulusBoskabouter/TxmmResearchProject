NEDERLANDEN.
"' Bij Koninklijk besluit van 23 October 1860, n°. 75 , is aan den heer A. Soutendijk, landmeter van de 2de klasse bij het kadaster te Tiel, vergunning verleend tot het aannemen en dragen van de hem door Z.M. den Koning van België geschonken gouden medaille. Bij besluit van 24 October 1860, n°. 72, heeft Zijne Majesteit goedgevonden : I°. aan den ingenieur van den waterstaat der 2de klasse J. Lebret, met ingang fcan 1 November aanstaande, te verleenen een onbepaald verlof; 2°. te bevorderen: tot ingenieur van den waterstaat der 2de klasse den adspirant-ingenieur 11. A. J.. W. van Beusekom ; tot adspirant-ingenieur M. F. Wellan, surnumerair bij den waterstaat- Bij besluit van 24 October 1860, n». 73, heeft Zijne Majesteit goedgevonden : I°. aan den hoer M. Simon, bij Koninklijk besluit van 28 September jl., n°. 50, aangewezen voor de dienst der staatsspoorwegen , te verleenen een eervol ontslag uit do betrekking van leeraar in de waterbouwkunde aan de Koninklijke Akademie te Delft; a 2°. te zijner vervanging het onderwijs in de waterbouwkunde aan de genoemde akademie op to dragen aan den ingenieur J. Lebret. . Bij besluiten van den 2-lsten October 1860, nos. 75, 76 en 79, heeft Zijne Majesteit goedgevonden te benoemen: bij het personeel der geneeskundige dienst van de landmagt, tot apotheker van de 3de klasse, F. W. Neuhaus -, bij het wapen der infanterie: bij het 6de regement, tot kapitein van de 3de klasse (naar ouderdom van rang), den Isten luitenant B. J. F. Prager, van den staf van het wapen , werkzaam bij de Koninklijke Militaire Akademie; bij het 7de regement, tot kapitein van de 3de klasse (naar ouderdom yan rang), den Isten luitenant J. C. Smissaert, van het regement grenadiers en jagers ; over te plaatsen , in zijnen rang en aneienneteït, bij het wapen der infanterie van het leger in Oost-Indie , den 2den luitenant S. D. Kramers, van het 3de regement infanterie.
---

ITALIE.
De Parijsche Pa'rie, wier berigten betreffende Italië vrij wat geloof verdienen, zegt in haar nommer van gisteren: « De jongste depêches uit Napels melden ons, dat de volksstemming er den 22sten afgeloopen was. Men dacht dat in het geheele rijk der Beide Sicilien het besluit tot vereeniging met het overige Italië met nagenoeg algemeene stemmen zou worden aangenomen. Men voorzag dat dit de afloop zou zijn, hetgeen ook door de overheden der onderscheiden provinciën als zeker was opgegeven. >! De afdeeling Sardinische troepen onder den generaal Cialdini vereenigde zich tusschen Isernia en Vcnafro, en hield zich gereed om den Volturno over te trekken, welke operatie over eenige dagen in bijzijn van Koning Victor Emanuel zou plaats hebben. Do Napelsche troepen , welke te Venafro stonden, waren van daar terug getrokken naar Capua; maar deze vesting zou spoedig door de troepen van Koning Frans ontruimd worden, en hun aftogt naar Gaëta zou onder bedekking van een corps van 15,000 man plaats hebben. »Uit Ancona wordt ons in een schrijven vanden 17den dezer gemeld , dat daar ter stede eene commissie van Sardinische ingenieurs aangekomen was en dat er binnen kort het aanleggen van_ gewigtigo werken zou worden aangevangen; ook zou er een aanmerkelijke voorraad oorlogsmaterieel en krijgsbehoeften bijeen gebragt worden. n Ancona zal het arsenaal voor Sardinie's zcemagt in de Adriatische Zoo worden. Die stad is, wegens hare ligging nabij Venetië en de Golf van Triest, bestemd om eene groote rol to vervullen bij de krijgsbedrijven, welke tegen het Venetiaansche zullen worden ondernomen. i) De generaal do Goyon, de bevelhebber der Fransche troepen in Italië, is, naar verzekerd wordt, den 22sten dezer to Rome terug gekomen van eene inspectiereis in het noordelijke gedeelte van den Kerkelijken Staat. Hij is, zegt men, tot Orvieto, benoorden Viterbo, gereisd om zich van den staat der zaken te vergewissen. Hij heeft onze militaire linien goed gevestigd, en jle landstreek volkomen rustig gevonden; de Fransche soldaten hebben bij de bevolking, onder welke zij verkeeron, achting en toegenegenheid verworven. Het pauselijke bestuur is weder in regelmatige werking in die plaatsen, welke door bet Sardinische krijgsvolk bij het naderen der Fransche troepen ontruimd en aan deze overgegeven zijn; daarbij is geen van de ingezetenen bemoeijelijkt wegens gevoelens welke hij aan den dag gelegd, of daden welke hij verrigthad tijdens de aanwezigheid der Sardinische troepen; de door velen gevreesde reactie heeft zich nergens voorgedaan. » Bij de afzending der jongste berigten uit Rome werd er van het vertrek van den Paus niet meer gesproken. »De pauselijke nuntius bij het Fransche hof, mgr. Sacconi, is den 23sten van Marseille te Civita Vecchia aangekomen." — Door de commissarissen van het Sardinische gouvernement in Urnbrie en de Marken is de bevolking dier pauselijke provinciën opgeroepen om op den 4den en sden November aanstaande met ja of neen hare stem over de vraag der aanhechting uit te brengen. — Den 18den is in het officiële blad der Napelsche regering een besluit van Garibaldi van den 15den afgekondigd, aldus luidende: i) Ter vervulling van eenen onmiskenbaren en vurigen wensch der natie besluit en bepaal ik, dat de Beide Sicilien, welke hare bevrijding ' aan het bloed van Italianen te danken hebben, en die mij tot dictator hebben verkozen, een deel uitmaken van het ééne en ondeelbare Italië onder de constitutionele regering van Victor Emanuel en diens afstammelingen. Bij 'sKonings komst zal ik het mij door de natie opgedragen dictators-gezag in zijne hand nederleggen. De prodictators zijn met de uitvoering van dit besluit belast." Hierop volgt in het officiële regeringsblad de volgende aanmerking , blijkbaar afkomstig van den prodictator en het ministerie. » Dit besluit brengt geene verandering in den staat van De op den 21sten dezer bepaalde volksstemming zal krachtens den wil des dictators onherroepelijk op dien tijd voortgang hebben ; en er bestaat alle grond om te denken dat het besluit tot Italie's vereeniging met eene oneindig groote meerderheid uit de stembus zal voortkomen. Met het vorenstaande besluit heeft de dictator niet meer gedaan, dan hetgeen hij zoo dikwerf heeft te kennen gegeven door andere besluiten, aan wier hoofd hij bestendig de woorden: » Victor Emanuel, Koning van Italië " heeft doen plaatsen. Kortom de dictator heeft door dit besluit zijne eigene stem en de gedachte van zijn gansche leven willen uitdrukken. " Volgens de berigten uit Napels van den 19den dezer had de volksmenigte in de laatste dagen wederom zeer luidruchtig het verlangen te kennen gegeven, dat het fort San Elmo zou worden gesloopt, uit vrees dat hetzelve naderhand wederom zou worden gebezigd om de hoofdstad te bedreigen of te beschieten. Garibaldi had vroeger, -wegons militaire redenen en uit zorg voor de verdediging der hoofdstad tegen van buiten komende vijanden, het behoud van dat fort wenschelijk geacht, maar hij had nu aan het verlangen der bevolking toegegeven, en bij eene dagorder van den generaal Turr was beloofd dat het « bolwerk der dwingelandij" zou worden gesloopt zoodra de aldaar voorhanden ammunitie en kanonnen elders geborgen zouden zijn. Den 16den heeft het Fransche eskader de reede van Napels verlaten en zich naar Gaëta begeven om te beletten dat die haven geblokkeerd wierd, en om voor Koning Frans eenen uitweg open te houden. Daarentegen werd de blokkade van Engelands zijde geëerbiedigd. — Uit Rome wordt gemeld, dat een geestelijke, welke zich door zijne politieke denkwijze impopulair had gemaakt, de kanunnik Liberati, aldaar op de openbare straat in het volle daglicht met dolksteken gedood is; men dacht dat deze snoode daad aan politieken haat toe te schrijven was. .De generaal de Lamoricière is bij zijne terugkomst te Rome door den Paus met veel onderscheiding en hartelijkheid ontvangen; maar hij meent zich niet verder met het bestuur der pauselijke krijgsmagt te moeten bemoeijen, en wordt in de eerste dagen der volgende maand op zijn landgoed in de landstreek Anjou in Frankrijk verwacht. — Een bij het Parijsche Journal des Débats ontvangen schrijven uit Turyn van den 21sten dezer zegt dat het Sardinische gouvernement, in de overtuiging dat het denkelijk spoedig door Oostenrijk zal worden aangevallen, groote maatregelen tot vermeerdering zijner krijgsmagt neemt, en dat het onder anderen besloten heeft, terstond na de aanhechting vau Napels eene ligting van 100,000 man over geheel Italië uit te schrijven, ten einde met het aanstaande voorjaar over een leger van 300,000 man te kunnen beschikken, zullende het krijgsvolk van Garibaldi op regelmatigen voet gebragt worden en de kaders voor de nieuw op te rigten regementen leveren.
---

BUITENLANDSCHE BERIGTEN. FRANKRIJK.
De Constitutionnel, een onderhandsch orgaan van het Fransche gouvernement, verdedigt in zijn nommer van heden deszelfs staatkunde tegen degenen welke verlangen dat het in Italio thans Sardinië bestrijde, en tegen degenen welke wenschen dat het do Italiaansche beweging ook nu ondersteune. Hij zegt dat Frankrijk alleen voor eeno regtvaardige zaak opofferingen wil doen, maar niet voor gouvernementen welke de gunst hunner onderdanen hebben verloren en zich vijandig jegens Frankrijk betoonen. » Het was voor Frankrijk even min mogelijk in Italië Oostenrijks rol over te nemen, als er aan do revolutie de hand te leenen (vervolgt de Constitutionnel). Toen de Keizer de Italianen uitnoodigde om soldaten in dienst eener verhevene zaak te worden, ten einde later burgers to worden van een groot land, sprak hij niet van Piemont maar van Italië. .tldDiZijne denkwijze en zijne roeping zijn niet veranderd; het is steeds zijn wensch, de onafhankelijkheid des schiereilands to verzekeren zonder er de regeringloosheid aan te moedigen. Onze Keizer, een door gansch Europa erkend souverein, mag geene schending van het volkenregt goedkeuren. Maar evenmin mag hij, de souverein die door het algemeene stemregt op den troon geplaatst is, de steun zijn der koningen, dio hunne volken van zich vervreemd hebben. » Kortom, Frankrijks tusschenkomst tegen Sardinië zou eeno ongerijmdheid zijn ; Oostenrijks tusschenkomst in Italio zon een terugkeer zijn tot eene positie welke die mogendheid voor altijd heeft verloren ; medepligtigheid met Sardinië zou eene aan Europa gerigto uitdaging, een verbond met de revolutie zijn. » Wat is er dan te doen ? Er zijn vele bedenkingen tegen het houden van een congres ingobragt. congres zou dan alleen onmogelijk zijn, wanneer de mogendheden, welke aan hetzelve zouden moeten deel nemen , het niet eens konden [worden. Is dit nu te denken ? » Sedert een jaar heeft er in Europa eene groote beweging in de gemoederen plaats gegrepen , welke niet genoeg opgemerkt wordt. Toen Keizer Napoleon in het begin van het jaar 1859 voor Italie's zaak pleitte , had hij naauwlijks de publieke opinie van zijn land op zijne zijde. Hoezeer is dat veranderd! Engeland verlangt thans Italie's eenheid; Pruissen en Rusland zijn gunstiger daarvoor gestemd; voor Oostenrijk zelf is het van oneindig groot belang uit de drukkende onzekerheid te geraken, en door de dezer dagen afgekondigde staatshervormingen toont het den liberalen weg te willen inslaan. Én Frankrijk, getrouw aan de belangen welke het verdedigd heeft, door geene verbindtenis met iemand aan banden liggende, zal op een congres baat vinden in de omzigtigheid, waarvan thans ,aan hetzelve een verwijt wordt gemaakt, en in de gematigdheid, welke het heeft weten in acht te nemen. «Frankrijk zal welligt beter dan eenige a:dere mogendheid in staat zijn , de hoofdpunten eener tusschen de uiteen loopende gevoelens te treffen dading aan to wijzen. Hot heeft Italië bevrijd, den Paus te Rome geschraagd, den inval der Sardiniers in den Kerkdijken Staat en in de Beide Sicilien gelaakt, het beginsel van niet-tusschenkomst doen eerbiedigen door zelf dat beginsel te ontzien: na dat alles kan Frankrijk noch bij Italië, noch bij den Pauselijken Stoel, noch bij Europa verdacht zijn. » Wij hebbon op de wijsheid der souvereinen, welke op het congres zouden vertegenwoordigd zijn, te veel vertrouwen, om te twijfelen of zij begrijpen zonden, hoe zeer zucht tot schikking voor het herstel der orde in het schiereiland onmisbaar is. '.. » Hot bestaan van een magtig en geregeld Italië is voortaan eene zaak vanbelang voor Europa ;. en Europa zou voorzigtig en tevens regt vaardig handelen, wanneer het in zijne hooge regtsmagt dat bestaan formeel erkende en bekrachtigde."
---

RUSLAND.
Terwijl het Russische gouvernement het diplomatieke verkeer met Sardinië afbrak, heeft het zijn oordeel over de jongste stappen van het Sardinische gouvernement ook door eon artikel van zijn officieel orgaan, het Journal de Saint-Pélersbourg, doen kennen. Men leest daarin do volgende zinsnede, welke den geest,van het geheole artikel aanwijst: » Zoo Europa om redenen van zijns inziens overwigtigen aard, met het behoud van den algemefenen vrede in [verband staande, besluit, het in Italië aangevangene en voortgezet wordende werk niet omver te werpen, dan zijn er toch twee niagten welko stand houden en tegen de gedane zaken protesteren zullen,- te weten hot algemeene gevoel van billijkheid, hetwelk over Sardinië een veroordeelehd vonnis zal uitspreken, en de regten der souvereinen, welke van hun gebied beroofd zullen zijn. De dag, waarop het onregt gestraft en weder goed gemaakt wordt, zal met vasten, ofschoon misschien langzamon tred komen."
---

