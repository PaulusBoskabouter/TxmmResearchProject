NEDERLANDEN.
Bij Koninklijk besluit van den 29sten November 1860, n*. 63, zijn, op grond van art. 26 der wet van den 13den Augustus 1857 (Staatsblad n". 103) pensioenen verleend ten laste van den Slaat aan: C. Heindrikx, zich noemende schrijvende C. Hendrikx, eervol ontslagen hoofdonderwijzer te Dongen, ten bedrage van f 301 'sjaars; P. Nieuwenhuizen, gewezen hoofdonderwyzer te Loenen, gemeente Apeldoorn, ten bedrage van f 238 'sjaars; M. L. A. Viselius, eervol ontslagen hoofdonderwijzer to Wageningen, ten bedrage van f 519 'sjaars; C. de Jong, eervol ontslagen hoofdonderwijzer te Voorschoten, ten bedrage van f 533 'sjaars; M. van Gelder, eervol ontslagen hoofdonderwijzer te Oostkapelk, ten bedrage van r 359 'sjaars; G. van Bemmel, gewezen hoofdonderwijzer te Linschoten, ten bedrage van f 348 'sjaars; W. de Vries, eervol ontslagen hoofdonderwijzer te Deventer, ten bedrage van f 800 'sjaars ; A. Busch, gewezen hoofdonderwijzer te Susteren, ten bedrage van f 212 'sjaars. Bij Zijner Majesteits besluit van den lsten December 1860, n°. 45, is benoemd tot raadsheer in het provinciaal geregtshof in Zeeland mr. M. F. Lantsheer , thans regter in de arrondissements-regtbank te Middelburg. By Zijner Majesteits besluiten van den lsten December 1860, nc. 43 en 44, zijn benoemd: tot regter-plaatsvervanger in de arrondissements-regtbank te Utrecht mr. C. G. Berger van Hengst, advocaat aldaar; en tot plaatsvervangend kantonregter te Zutphen mr. W. J. C. Putman Cramer, advocaat en notaris aldaar. Bij Zijner Majesteits besluit van don 2den December 1860, n°. 76 , ■is aan mr. B. D. H. Tellegen, op zijn daartoe gedaan verzoek , eervol ontslag verleend uit zijne betrekking van procureur bij het provinciaal geregtshof en de arrondissements-regtbank te Groningen.
---

BUITENLANDSCHE BERIGTEN. FRANKRIJK
Het keizerlijk besluit van 24 November jl., houdende vrijgevige bepalingen betrekkelijk de werkzaamheden der wetgevende kamers, is onder het publiek door menigeen als voorbode van meer maatregelen van liberale strekking aangemerkt en daarom vooral toegejuicht. De Parijsche Constitutionnel beschouwt het niet als zoodanig. »De publieke opinie — zegt dat ministeriele blad in zijn nommer van gisteren — heeft de beduidenis en de strekking der door den Keizer thans aan ons land geschonken hervormingen volkomen begrepen. Met eene schranderheid, welke haar zelden ontbreekt, heeft zij begrepen, dat het gouvernement met geen ander doel zijne wijze van werken tot volkomenheid bragt, dan om de beginselen, waarop het gebouwd is, te versterken. De door den souverein edelhartig en uit eigen beweging gedane stap is dan ook van alle zijden met de volkomenste gerustheid beantwoord. n Men moet zich dus niet verwonderen, zoo Frankrijk , met het decreet van 24 November verrast wordende, kalm is gebleven. Het genoegen, hetwelk dat besluit aan ons land heeft gedaan, is een uitvloeisel van zijne gerustheid. De ingevoerde veranderingen zijn niet het uitwerksel eener krisis; zij hebben van zelf, uit den aard der bestaande instellingen en als eene vrucht der ondervinding, plaats gegrepen. ii Deze gerustheid der natie heeft zoo veel waarde, dat een ieder tegen storing derzelve behoort te waken. Zij zou gewis aan het wankelen komen, indien er vrees kon bestaan , dat de bestendigheid, welke Frankrijk sedert acht jaren geniet, voor de onzekerheden en de beroeringen van de vroegere regeringen plaats zal maken. Die vrees zou ongegrond zijn. Het gouvernement is van zijne staatkundige gedragslijn niet afgeweken. Het beginsel van overheidsgezag is niet verzwakt, en de thans aan de beraadslaging der wetgevende kamers gegeven uitbreiding kan geenszins die gevolgen, welke door eenigen gevreesd en door anderen gehoopt worden, medebrengen. ii Wordt er niet reeds van ontbinding van het Wetgevend Ligchaam en van kabinetswijzigingen gesproken, even als of het staatsgezag aan de driften of de eischen van een parlement prys gegeven ware ? Het gezond verstand en de vaderlandsliefde behooren even zeer op hunne hoede te zijn tegen die geruchten, strekkende om de gemoederen te houden in eene spanning, welke zeer gelukkig door onze politieke instellingen wordt uitgesloten.
» Voor de kabinetswijzigingen, waarvan men spreekt, bestaat nie de minste aanleiding, en het is ons onbegrijpelijk dat men zich met het verspreiden van het gerucht daarvan vermaakt. De Keizer heeft het personeel zijner staatsdienaren niet gewijzigd. De mannen, welke na het besluit van 24 November in zijne raadsvergadering zitten, zijn dezelfde welke er vroeger zitting hadden. Door de voorgevallen wijzigingen zijn er ministers verplaatst, maar geene nieuwe ministers gekomen. De heer Fould is niet meer minister van staat; maar hij blijft in den geheimen rijksraad. De graaf Walewski, die hem vervangt, was nog maar weinig tijds geleden minister van buitenlandsche zaken. Da heer de Persigny dient den Keizer sedert vele jaren in de hoogste ambtsbetrekkingen. De heer de Porcade la Roquette, de nieuwe minister van finantien, stond reeds aan het hoofd van eene van de voornaamste afdeelingen van dat departement. De heeren Billaiilt en Magne eindelijk hebben hunne portefeuille alleen laten varen om zich te wijden aan eene taak, welke in de parlementaire staat3huishouding het schitterendste gedeelte van de werkzaamheden der bewindslieden uitmaakte. Zij hebben hunne administrative verantwoordelijkheid verwisseld met de voornaamste politieke rol, welke aan staatsmannen kan worden opgedragen. 11 De Keizer voert het bewind dus steeds met dezelfde mannen; er is geene ministeriele krisis geweest, want het ministerie vertegenwoordigt heden niets anders dan gisteren. Alleen heeft de nieuwe regeling nieuwe behoeften voor de dienst des staats medegebragt; en het was zeer natuurlijk, dat die van de tegenwoordige ministers, welke zich in onze wetgevende vergaderingen als redenaars onderscheiden hebben, terugkeerden tot de groote worstelstrijden, welke wij op nieuw op het spreekgestoelte zullen zien plaats grijpen. n Wat betreft de ontbinding van het Wetgevend Ligchaam, waarover veel wordt gesproken, dat is ook eene van die nieuwstijdingen, welke geene aanleiding noch grond hebben. Vernieuwing der Kamer zou dan alleen noodig zijn, indien eene nieuwe staatkunde moest worden in werking gebragt; maar het is, gelijk wij reeds hebben gezegd, niet te doen om do Zaken te veranderen, maar alleen om ze beter te doen kennen. " Er zal dus geen nieuw ministerie, en er zal geene nieuwe kamer zijn. De publieke opinie zij tegen zulke verzinsels op hare hoede; het gouvernement blijft sterk en onafhankelijk onder de hooge leiding van dengene dien het aan zijn hoofd heeft. Hij heeft zich edelaardig aan meer afdoend en volledig toezigt van de groote staatsligchamen onderworpen ; maar hy heeft de staatsmagten niet op nieuw in onderlingen worstelstrijd gebragt. Daarom kan ons bind gerust blijven." — De Moniteur, het officiële dagblad van het Fransche gouvernement, behelst in zijn nommer van gisteren het volgende artikel: » Uit Engeland wordt ons geschreven, dat de door de Keizerin enkel tot verbetering harer gezondheid ondernomen reis in de daad een zegetogt wordt, ondanks al de moeite welke Hare Majesteit doet om zich incognito te houden. Overal in Schotland, waar men haar heeft herkend, hebben de steden zich beijverd haar adressen aan te bieden; de aanzienlijksten van het land zijn haar te gemoet gekomen, en hebben zich beijverd haar in hunne verwonderlijk schoone woningen gastvrijheid te betoonen. Den 28sten November heeft de Keizerin hare nicht, de prinses Maria, op het kasteel Hamilton bezocht. Te Stirling, te Glasgow zijn de vrijwilligers onder de wapenen gekomen en hebben kreten voor den Keizer en de Keizerin aangeheven. 11 Te Preston en te Manchester is de Keizerin ontvangen op eene wijze, welke des te opmerkelijker is, daar Hare Majesteit-er onverwacht kwam. In do groote fabriekstad Manchester kenmerkte de ontvangst zich zeer bijzonder door geestdrift. Leve Frankrijk ! leve de vrede 1 was er de algemeene kreet overal waar Hare Majesteit voorbij kwam. » De Keizerin is voornemens den 3den December een bezoek aan de Koningin op het kasteel van Windsor te brengen. n Deze blijken van toegenegenheid der Engelsche natie kunnen geene andere uitwerking hebben dan naauwer aaneensluiting der twee natiën; zij bewijzen duidelijk , dat het gezond verstand der Engelsche natie een juist oordeel velt over de heftige en onbedachte aanvallen , waartoe een zeker gedeelte der dagbladpers niet geschroomd had hare kolommen te kenen." — In Frankrijk begint men van plannen tot afschaffing der stedelijke accijnsen te spreken. Volgens het gerucht zou de Keizer daarop ernstig bedacht zijn. Doch in de begrooting van uitgaven en inkomsten der stad Parijs over 1861, zoo als zij dezer dagen door den prefect van het departement der Seine aan den gemeenteraad is voorgedragen, worden de stedelijke accijnsen als voornaamste middel tot stijving der stedelijke kas behouden. In de daarbij gevoegde memorie van toelichting wordt het vraagstuk van de afschaffing der stedelijke accijnsen in het algemeen in het midden gelaten, maar wordt betoogd dat, wat ook in andere steden het geval zij , Parijs zijne accijnsen niet zou kunnen missen zonder zijne inwoners met ondragelijke directe belastingen te bezwaren. In de voorgedragen begrooting is de opbrengst der stedelijke accijnsen over 1861 op 71,380,000 francs , en het totaal van alle middelen en inkomsten der hoofdstad op 104,731,071 francs begroot.
---

