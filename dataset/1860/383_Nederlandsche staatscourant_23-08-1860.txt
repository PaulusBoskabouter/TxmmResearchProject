NEDERLANDEN.
(Staatsblad n°. 45.) WE T van den 18den Augustus 1860, tot aanleg van spoorwegen voor rekening van den Staat. AVu WILLEM 111, bij de gratie Gods , Koning der Nederlanden, Prins van Oranje-Nassau, Groot-Hertog van Luxemburg, enz. , enz. , enz. Allen, die deze zullen zien of hooren lezen, salut! doen te weten: Alzoo Wjj in overweging genomen hebben, dat ter uitbreiding van bet binnenlandsch en internationaal verkeer verbetering van de middelen van gemeenschap door aanleg van spoorwegen noodig is , Zoo is het,dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Art. 1. Voor rekening van den Staat worden aangelegd spoorwegen, langs de lijnen in het volgend artikel vermeld. Art. 2. Deze lijnen loopen: van Arnhem, langs Zutphen, Deventer, Zwolle, Meppel, Steenwijk, Heerenveen, tot Leeuwarden ; van Harlingen, langs Franeker, Leeuwarden, Groningen, Winschoten, naar de Hannoversche grenzen; van Groningen, langs Assen, naar Meppel; van Zutphen, langs Goor, Hengelo, Enschedé, met één of twee vertakkingen, naar de Duitsche grenzen; van Maastricht of Meerssen, langs Roermond, Venlo, Helmond, Eindhoven , Boxtel en Tilburg, tot Breda ; van Rosendaal, langs Bergen op Zoom, Goes, Middelburg , tot Vlissingen ; van Venlo naar de Pruissische grenzen; van Utrecht, langs Kuilenburg, Zall-Bommel, 's Hertogenbosch, tot Boxtel; van Rotterdam , langs Dordrecht, Willemsdorp, Moerdijk, tot Breda; van Amsterdam door de Zaanstreek, of van Haarlem, langs Alkmaar, tot het Nieuwe Diep. Art. 3. Met den aanleg wordt, zooveel mogelijk gelijktijdig, aangevangen op de volgende punten: te Arnhem voor den weg naar Leeuwarden en naar de Duitsche grenzen; te Harlingen voor den weg naar de Hannoversche grenzen; te Breda en te Maastricht of te Meerssen voor den weg van Breda naar Maastricht of naar Meerssen; te Rosendaal voor den weg naar Vlissingen; te Utrecht voor den weg naar Boxtel; te Breda voor den weg naar Rotterdam; te Nieuwe Diep voor den weg naar Amsterdam of naar Haarlem. Met den aanleg van den weg van Groningen naar Meppel wordt aangevangen nadat de weg van Harlingen naar de Hannoversche grenzen zal zijn voltooid. Art. 4. De wet bepaalt de wijze van exploitatie. Art. 5. Jaarlijks wordt voor den aanleg der in art. 2 genoemde spoorwegen ten minste tien millioen gulden op de Staatsbegrooting uitgetrokken. Lasten en bevelen, dat deze in het Staatsblad zal worden geplaatst, en dat alle ministeriele departementen, autoriteiten, collegien en ambtenaren , wien zulks aangaat, aan de naauwkeurige uitvoering de hand zullen houden. Gegeven te 'sGravenhage, den 18den Augustus 1860 WILLEM. De Minister van Binnenlandsche Zaken, S. van Heemstra. De Minister van Slaat en van Finantien, van Hall. Uitgegeven den een en twintigsten Augustus 1860. De Directeur van het Kabinet des Konings, de Koek.
(Staatsblad n». 46.) WET van den lSden Augustus 1860, houdende verhooging van hoofdstuk V der Staatsbegrooting voor 1860. Wij WILLEM Hl, nu de gbatie Gods, Koning dek Nederlanden, Prins van Oranje-Nassau, Groot-Hertog van Luxemburg, enz., enz., enz. Allen, die deze zullen zien of hooren lezen, salut! doen te weten: Alzoo Wij in overweging genomen hebben, dat het noodzakelijk is, voor de uitgaven tot aanleg van spoorwegen van staatswege, de begrooting van de_ staatsuitgaven voor het dienstjaar 1860 aan te vullen, Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Eenig artikel. Aan de Vide afdeeling van het Vde hoofdstuk der begrooting van de staatsuitgaven voor het dienstjaar 1860, vastgesteld bij de wet van 26 December 1859 (Staatsblad n°. 141), wordt achter art. 89 toegevoegd een artikel van den volgenden inhoud:
Art. 89a. Aanleg van spoorwegen van staatswege, met inbegrip der kosten van het daarvoor aan te stellen personeel, van toelagen, bureau-, reis- en verblijfkosten, ook die van ambtenaren van den waterstaat en andere, met de werkzaamheden te belasten, en van alle verdere met dien aanleg in verband staande uitgaven, ter somma van een millioen gulden ( f 1,000,000 ), waardoor het totaal der Vide afdeeling nader wordt gebragt op vier millioen acht honderd drie en zeventig duizend vier honderd vijf en negentig gulden vijf en zestig cents ( f 4,873,495.65 ) en het totaal van het Vde hoofdstuk op zeven millioen acht honderd vier en zeventig duizend vier honderd twee gulden vijf en twintig cents ( f 7,874,402.25). Lasten en bevelen, dat deze in het Staatsblad zal worden geplaatst, en dat alle ministeriele departementen, autoriteiten, collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven te 'sGravenhage, den 18den Augustus 1860. WILLEM. De Minister van Binnenlandsche Zaken, S. van Heemstra. Uitgegeven den een en twintigsten Augustus 1860. De Directeur van het Kabinet des Konings, de Koek. Bij Zijner Majesteits besluit van den 20sten Augustus 1860, n°. 35, is benoemd tot regier in do arrondissements-regtbank te Nijmegen mr. W. J. Triebels, thans regter-plaatsvervanger en procureur bij gemelde regtbank, uit welko laatstgenoemde betrekking hij tevens eervol is ontslagen. Bij Zijner Majesteits besluit van den 20sten Augustus 1860, n°. 36, is aan mr. D. Evekink, op zijn daartoe gedaan verzoek, eervol ontslag verleend uit zijne betrekking van regter-plaatsvervanger in de arrondissements-regtbank te Zutphen. Bij Zijner Majesteits besluit van den 6den Augustus 1860, n°. 34, is de heer Stephen Higginson jr. erkend als consul der Vereenigde Staten van Amerika to Padang (Sumatra). Bij Zijner Majesteits besluit van den 16den Augustus 1860, n°. 60, is de heer W. J• Hidde Bok erkend als vice-consul van de Hanzestad Bremen voor den Helder en de eilanden Texel en Vlieland. De heer Lewis J. Vroomans is erkend als vice-eonsul der Vereenigde Staten van Amerika voor Rotterdam en ondorhoorigheden , gedurende de afwezigheid des consuls. Bij Koninklijk besluit van den 20sten Augustus 1860. n°. 29, is aan den Oost-Indischen ambtenaar K. F. Jansen Hooyman, laatstelijk eersten pakhuismeester te Batavia, thans met verlof hier te lande, op het daartoe door hem gedane verzoek, een eervol ontslag verleend uit's lands dienst, met ingang van 1 December 1860 en onder toekenning van pensioen.
---

MINISTERIE VAN FINANTIEN.
Volgens eene mededeeling van de Britsche post-administratie heeft do dienst der wekelijksche stoombooten tusschen Liverpool en Halifax of Portland in Britsch Noord-Amerika, waarmede de brieven naar Canada enz. verzonden worden, deze wijziging ondergaan dat de dag van expeditie uit Londen voortaan op Donderdag in plaats van op Woensdag bepaald is. De laatste dag der verzending uit de voornaamste plaatsen in dit Rijk valt alzoi in op Dingsdag.
De dienst der Fransche pakketbooten tusschen Marseille en verschillende havens in de Levant is dezer dagen gewijzigd, met het doel om een wekelijksch en bespoedigd middel van gemeenschap tusschen Frankrijk en Syrië daar te stellen. De tot dus verre bestaan hebbende veertiendaao-sche en op elkander corresponderende diensten van Marseille naar Alexandrie, van Alexandrie naar Smyrna en van Marseille naar Smyrna, de wekelijksche lijn van Smyrna naar Konstantinopel, en de veertiendaagsche lijn van den Pyraeeus naar Smyrna zijn voorloopig alle opgeheven, om, zoo lang de veldtogt naar Syrië duurt, te worden vervangen door de navolgende diensten: I°. Eene regtstreeksche lijn op Syrië, uitgaande elke 14 dagen van Marseille naar Beyrut en van Beyrut naar Konstantinopel langs de kust van Syrië en Anatolie, en terug langs denzelfden weg. Het eerste vertrek van Marseille heeft plaats gehad op Zondag den 12den Augustus jl., het tweede zal plaats hebben den 26sten aanstaande, en zoo vervolgens om de andere week. 2". Eene lijn over Egypte op Syrië, uitgaande elke 14 dagen van Marseille naar Beyrut over Alexandrie en Jajfa en terug langs denzelfden weg. Het eerste vertrek van Marseille is bepaald op Zondag den 19den Augustus, het tweede vertrek op den 2den September aanstaande , en zoo vervolgens om de andere week. 3°. Eene wekelijksche dienst door den Archipel, vertrekkende van den Pyraeeus over Syra naar Smyrna en terug langs denzelfden weg. De verzending van brieven uit de voornaamste plaatsen van dit rijk behoort ten minste drie dagen vroeger dan de aangekondigde vertrekdagen der booten uit de haven van Marseille te geschieden. Overigens worden de postkantoren in het bezit gesteld van eene tabel, waarop ook de dagen van aankomst en vertrek in de onderscheidene havens van de Levant zijn aangewezen. Ten overvloede wordt hierbij nog aangemerkt dat het vorenstaande van geen invloed is op de vertrekdagen van de Indische landmail over Marseille en Alexandrie, als waarin met andere middelen wordt voorzien.
---

