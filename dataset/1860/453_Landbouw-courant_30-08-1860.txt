INHOUD.
(Afbeeldingen.) Inkarnaatklaver met witte bloemen. Nog iets over den wedstrijd van Graanmaaijers inden Wilhelminapolder
bij Goes. Graanmaaiwerktuig van Burgess & Key. Lucbtkarn van Stiernsward. Kleine Aanteekeningen van Claas Mulder. IX.
---

(Met Afbeeldingen.)
INE,AANAAT-ELAVER. MET WITTE BLOEMEN. In het voorgaand nommer werd door den Heer BRUNO TIDEDIAN medegedeeld, dat bij hem zaden te verkrijgen zijn eener nieuwe verscheidenheid van de inkarnaat-klaver met witte bloemen. beze zelfde verscheidenheid vinden wij ook afgebeeld in het Journal d'agriculture pratique van BARRAL, van 5 Augustus Daarbij leest men, dat de teelt van de inkarcaatklaver, sedert eenige jaren, in Frankrijk zich Zeer heeft uitgebreid, en dat de dienst, welke als voedergewas bewijst, nog zal toenemen, naarmate men den groeitijd kan wijzigen volgens de behoeften, welke men wenscht te doen vervullen. Uit dien hoofde was de gewone roode, doch later aankomende verscheidenheid, reeds ecce belangrijke aanwinst, terwijl thans de witte Inkarnaat-klaver nog weder eenige dagen later in bloei komt. Met eerstgemelde verscheidenheid verschilt de witte inkarnaat-klaver omstreeks 10 dagen en de opbrengst is daarbij aanzienlijker. Dat zij forscher van groei is, blijkt uit de afbeeldingen, waarvan Fig. 1 de gewone inkarnaatklaver uitgebloeid voorstelt; Fig. 2 de latere verscheidenheid met opengaande bloemen en Fig. 3 de witte inkarnaat-klaver nog niet geheel in bloei.
---

NOG IETS OVER EN WEDSTRIJD VAN GRAAN-MAAIJERS
in den Wilhelmina-polder bij Goes. In ons vorig nummer deelden wij het verslag mede van den wedstrijd van koren-maaiwerktuigen in den Wilhelmina-polder, gehouden door de Algemeene Koninklijke Landbouw-Vereeniging. Het is ons aangenaam dienaangaande door den Heer VAN BEN Boscn Jr. nog de volgende bijzonderheden te kunnen mededeelen. Het weder was bij het begin van den wedstrijd hoogst ongunstig. Woensdag middag, 8 Augustus, begon het te regenen en dit duurde bijna onafgebroken voort tot den volgenden namiddag. Dien ten gevolge was het onmogelijk om Donderdags iets uit te voeren en was de teleurstelling niet gering van zoo velen, die uit verschillende gedeelten van het vaderland waren bijeen gekomen. Den volgenden dag mogt men zich in goed weder verheugen en begaf men zich des morgens reeds ten 9 ure naar een tarweveld, in de nabijheid der hoeven van Goes. Het graan was daar overhangend, hier en daar gaan liggen en nog niet volkomen rijp, bij vrij zachten en weeken grond. Niettegenstaande deze bezwaren waren de maaiwerktuigen spoedig aan den gang, eerst afzonderlijk en daarna te zamen. Het werktuig van MAztEu werd evenwel spoedig onklaar en kon niet mededingen, hetgeen zeer te bejammeren was. De korenmaaijers van BURGESS & KEY, van R. CUTRBERT 8c Co. en van Woon, daarentegen, werkten voor een talrijk publiek geregeld door, terwijl ze het graan van drie kanten sneden; alleen van die zijde niet, waar men in dezelfde rigting als het liggende graan ging, vermits het bleek, dat dit niet goed uitvoerbaar was. In den beginne hadden de werktuigen van BURGESS & KEY & van CUTIIBERT eenig gering oponthoud, maar dit was van geene beteekenis Daar de beproeving voor de Jury den vorigen dag verhinderd was, moest men ten 12./ ure ophouden voor het publiek te werken, ten einde zich tegen half drie des namiddags in eene andere streek van den Wilhelmina-polder op een tarweveld te begeven, waar de werktuigen in het bijzijn der Jury en der leden van de Algemeene Koninklijke Landbouw-Vereeniging op de naauwkeurigste wijze beproefd zouden worden. De tarwe was op dit veld zwaar te neder geslagen en nog niet rijp, hier en daar zelfs nog wat groen; de grond bestond Uit klei, waar men den vorigen dag bijna niet konde doorkomen, maar die, ten gevolge van het droogleggen nu reeds tamelijk droog was geworden. Vele aanwezigen waren zeer verwonderd over deze spoedige verandering, te meer daar er geen wind was geweest en deze toestand mogt wel een opmerkelijk voorbeeld van de gevolgen der drooglegging worden genoemd. Op dit veld nu waren voor ieder werktuig 2000 Ned. ellen tarwe afgebakend. Eer men hier aanving, liet men evenwel eiken korenmaaijer een gang doen op een ander gedeelte van het veld, waar de tarwe rijper en minder liggende was. ledereen was toen verbaasd over de :uitstekende wijze waarop de verschillende werktuigen het graan afmaaiden, vooral over het werktuig van BURGESS 8c KEY, wier werking hier bijna volmaakt werd bevonden. Op het afgebakende gedeelte ging men daarna op een gegeven teeken tegelijk er tijd aan het werk. Niettegenstaande de groote moeijelijkheden die hier te overwinnen waren, waarbij nog moet gevoegd worden, dat de kleigrond nog lang niet hard en hier en daar een weinig ongelijk werd, werkten alle drie de graanmaaijers hunne taak zonder het geringste oponthoud af. Men maaide daarbij van twee kanten en keerde langs de twee audere zijden, zonder te werken, weer naar het aanvangspunt terug. Alleen daar waar de tarwe bijna plat tegen den grond lag, waren de stoppels wat lang, maar overigen g liet dit niets te wenschen overig en vond men geene afgeknipte aren. Er was voorts weinig verschil in den tijd, die de verschillende werktuigen noodig hadden om klaar te komen, doch er was meer onderscheid in de schoven die opgemaakt werden, en in de vereischte trekkracht. De bijzonderheden daarvan zijn reeds bekend door het zaakrijke verslag van de leden der Jury. Eenigzins dient daarmede in aanmerking genomen te worden, dat het koren het meest tegen den grond geslagen was op bet stuk, dat door het lot aan den maaijer van Woon was toegewezen. Het werktuig van BURGESS & KEY muntte ook daardoor uit, dat het niet slobberde; daar waar het gemaaid had, vond men bijna geen halmpje meer liggen, terwijl dit niet zoo van de beide andere werktuigen kan gezegd worden. Velen waren dan ook spoedig overtuigd, dat deze korenmaaijer den eersten prijs verdiende. Zaturdag voormiddag was er algemeene vergadering, waarop het bleek dat de leden van de Jury ook zoo geoordeeld hadden en waarop men vernam, dat aan CUTHBERT de tweede en aan WOOD de derde prijs was toegekend. Het was gebleken dat de maaijer van CUTHBERT ook vele verdiensten heeft; ze werkt wel niet in allen deele zoo goed niet als die van BURGESS en KEY, en hangt daarbij veel af van den man die het koren op en voor het bord harkt, maar overigens is ze veel eenvoudiger, vereischt maar een paard en is veel goedkooper. Het werktuig van BURGESS 8c KEY is vrij zamengesteld , en moet daarbij een werkman hebben, die eenigzins met werktuigen weet om te gaan. In het algemeen schijnt deze korenmaaijer het meest voor eene teelt in het groot geschikt te zijn, maar verdientbij eene kleine bouwerij die van CUTHBEn de voorkeur. De graanmaaijer van BURGESS & KEY is ter plaatse gebleven, daar ze ten behoeve van den Wilhelmina-polder is aangekocht, terwijl die van CUTEBERT te koop en nog te Wilhelminadorp aanwezig is. Opmerking verdient dat de bekrooningen juist zoo zijn uitgevallen, als eene week vroeger in Frankrijk, waar dezelfde wedstrijd plaats vond, op de Keizerlijke boerderij Fouilkuse, in de nabijheid van Parijs. De tien andere korenmaaijers die daar werkten, bleken, met uitzondering van het werktuig van M.Azlnn. , verre achter te staan bij de drie bovengenoemden. Deze drie zijn dan ook, uitstekend en zoo als de hier gehouden wedstrijd bewezen heeft, geschikt om in alle omstandigheden gebruikt te worden. Nu dit overtuigend gebleken is wordt het wenschelijk dat de koren-maaiwerktuigen in Nederland, even als in andere landen, langzamerhand algemeen worden; de daaraan verbonden voordeelen zijn toch zeer groot. Eenmaal ingevoerd, zullen de werktuigelijke maaijers even als elders, spoedig blijken onmisbaar te zijn, vooral bij gebrek aan handen en bij het eensklaps aanrijpen van de verschillende halmgewassen. De afzet buiten 's lands is reeds zeer belangrijk, zoo vertelde de Heer BLANC dat hij in het voorjaar 800 maaijers van WOOD uit Amerika naar Europa had gezonden en dat hij ze alle had verkocht in Engeland, Frankrijk en zuidelijk Rusland met uitzondering van den eenige hierbij den wedstrijd gebezigd. Volgens getuigenis van den Heer M'KENZIE hadden de Heeren BoaoEss 8c KEY gedurende dit jaar reeds afgeleverd, 630 koren-maaijers en 420 gras-maaijers, zoo wel in Engeland als in verschillende andere landen van Europa. Des Zaturdags 11 Augustus was er voorts, na afloop van de buitengewone algemeene Vergadering, eene tentoonstelling, waarop buiten de graan-magjers nog verschillende der beste Engelsche en andere werktuigen, die in den Wilhelmina-polder in gebruik zijn, waren aangevoerd, gelijk onder anderen een dorschwerktuig van RICHARD HORNSBY & SONS , door een vervoerbaar stoomwerktuig van acht paardekrachten in beweging gebragt. In korten tijd worden daarmede ongeveer 900 schoven wintergarst afgedorscht. Jammer dat het weder weer ongunstig werd, waardoor de meeste bezoekers niet lang op het terrein der tentoonstelling konden vertoeven. Wat nu de uitkomsten van den gehouden wedstrijd betreft, deze zijn zeker zeer belangrijk. Mogten zij nuttige gevolgen hebben voor den vaderlandschen landbouw. De Algemeene Koninklijke Landbouw-Vereeniging , die zich door den wedstrijd verdienstelijk heeft gemaakt, zal zich dan in den goeden uitslag harer pogingen kunnen verheugen.
---

