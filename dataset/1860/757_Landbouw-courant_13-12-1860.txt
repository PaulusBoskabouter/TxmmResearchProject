(Met Afbeelding.) GESTREEPTE ENGELSCHE RENET.
Sedert eenigen tijd bestaat in ons land de strekking om onze oudere appelsoorten door betere te doen vervangen. Vele verscheidenheden, in het buitenland ontstaan, werden ingevoerd en zijn vrij algemeen verspreid geworden. Onder dezen zijn er een aantal, die niet geschikt schijnen om in ons land goede vruchten voort te brengen en die de voortreffelijke hoedanigheid behouden hebben, waardoor zij zich in eene warmere luchtstreek kenmerkten, terwijl dit met andere wel het geval is, en zeker is het niet te ontkennen, dat wij te dezen opzigte in lateren tijd belangrijke aanwinsten erlangden. Dit zelfde is op de appelen van minder toepassing. Wel werden er een aantal soorten ingevoerd, doch de verspreiding daarvan gaat veel langzamer voort. In! usschen is een voortreffelijke appel niet minder waard oni meer algemeen verspreid te worden dan een peer, vooral niet wanneer men bedenkt, dat de appel bij ons eene aanzienlijke handelswaar is, welke op de markten in groote hoeveelheid opgekocht en van daar, of ook direkt door de pachters van boomgaarden, naar Engeland worden verzonden. Zeer goede soorten van appelen, die, bij een en goeden smaak, eenen langen duur paren, wier boomen in het open veld goed groeijen, en daarbij eene rijke opbrengst leveren, daaraan hebben wij nog behoefte. Onder de soorten, welke deze hoedanigheden vereenigen, behoort ook de gestreepte engelsche renet, welke in ons land bij onze voornaamste kweekers voorhanden is, doch waarvan eene meer algemeene verspreiding ons wenschel ijk voorkomt. Wij vonden hare afbeelding in de Revue hortieole van November, onder den naam van Reinette ray√©e d' Anglelerre, en is ook bekend onder dien van Reunette Dernoi,selle. Uit de afbeelding in natuurlijke grootte blijkt, dat de vrucht middelmatig groot, rondachtig en een weinig verlengd is. De steel is heel kort en zeer dik. De schil is zeer fijn, iets of wat ruw, met een groenachtig geel gekleurden grond, en aan de zonzijde paarsachtig rozekleurig en in de lengte met strepen voorzien, die uit stippen en kortere streepjes bestaan van eene hoog roze kleur, terwijl al deze tinten nabij het oog in levendigheid toenemen. Het vleesch is wit met eene licht groenachtige tint, daarbij vast, brekende, vrij fijn en van eenen zuurachtigen smaak en met een frisch, welriekend en vrij overvloedig sap voorzien. De boom groeit goed en is zeer vruchtdragende en geschikt om in boomgaarden te worden gepoot. In Engeland en in het Noorden van Frankrijk ziet men ze, zonder bedekking en dus aan den wind bloot gesteld, goede vruchten leveren. De takken zijn bruin en stevig; de bladen onregelmatig getand en gezaagd, en de knoppen hebben eene korte kegelvormige gedaante.
---

