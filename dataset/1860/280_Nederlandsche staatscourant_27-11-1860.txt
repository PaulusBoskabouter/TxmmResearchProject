NEDERLANDEN.
Bij besluit van 24 November 1860, n°. 42, heeft Zijne Majesteit goedgevonden, tot burgemeester der gemeente Sassenheim te benoemen mr. P. Lijndrajer. Met Zijner Majesteits goedkeuring is door den Nederlandschen consul te Sydney tot zijnen vice-consul te New-Castle, Nieuw Zuid Wales, benoemd de beer John Rayden Bingle.
Bij Koninklijk besluit van den 24sten November 1860 , n. 51, is tot ambtenaar der tweede klasse voor de burgerlijke dienst in Nederlandsch Indie benoemd de heer L. C. E. Kniphorst, thans candidaat-ambtenaar voor die dienst. t
---

BUITENLANDSCHE BERIGTEN. FRANKRIJK.
De Fransche Moniteur verkondigt eenige belangrijke wijzigingen in de instellingen des keizerrijks en in het personeel der hooge'staatsdienaren. Bij een besluit van den Keizer van den 23sten dezer is de heer Walewski, lid van den Senaat en van den geheimen rijksraad , benoemd tot minister van staat, in plaats van den heer Fould. Verder heeft de Keizer den 24sten een bssluit genomen van dezen inhoud : » Aan de groote staatsligchamen eene meer regtstreeksche deelneming aan de algemeene staatkunde van ons gouvernement en een schitterend blijk van vertrouwen willende geven, bepalen wij het volgende: ji Art. L, De Senaat en het Wetgevend Ligchaam zullen ieder jaar bij de opening der zitting een adres in antwoord op onze rede vaststellen. 11 Art. 2. Over het adres zal worden beraadslaagd in bijzijn vau de commissarissen des gou vernemen ts, welke aan de kamers al de noodige inlichtingen omtrent de binnen- en buitenlandsche staatkunde des keizerrijks zullen geven. ii Art. 3. Ten einde voor het Wetgevend Ligchaam het uitdrukken van zijn gevoelen bij het vervaardigen der wetten en de uitoefening van het regt van amendement gemakkelijk te maken, wordt art. 54 van ons besluit van 22 Maart 1852 weder in werking gebragt en het reglement van het Wetgevend Ligchaam aldus gewijzigd: ii ii Terstond na de uitdeeling der wets-ontwerpen en op den door den «voorzitter bepaalden dag, komt het Wetgevend Ligchaam, alvorens ii zijne commissie van rapporteurs te benoemen, met gesloten deuren «bijeen; er wordt eene beknopte beraadslaging over het wets-ontwerp «geopend, en de commissarissen des gouvernements nemen daaraan deel. » ii Deze bepaling is noch op de wets-ontwerpen van plaatselijk belang ii noch in spoed vereischende gevallen toepasselijk."" ii Art. 4. Met het doel om de mededeeling der beraadslagingen van den Senaat en van het Wetgevend Ligchaam te bespoedigen en vollediger te maken, zal het volgende besluit aan den Senaat ter goedkeuring worden voorgelegd. » ii De verslagen der zittingen van den Senaat en van het Wetgevend i) opgesteld door ambtenaren staande onder het gezag van n den voorzitter van iedere vergadering, zullen eiken avond aan alle » dagbladen worden gezonden. Buitendien zullen de beraadslagingen van » elke zitting door de stenographen opgeteekend en den volgenden mor» gen in haar geheel door het officiële dagblad medegedeeld worden."" » Art. 5. In den loop der wetgevende zitting zal de Keizer ministers zonder portefeuille benoemen om in overleg met den voorzitter en de leden van den staatsraad de voordragten des gouvernements voor de Kamers te verdedigen. » Art. 6. Het ministerie van ons Huis wordt opgeheven; deszelfs werkkring wordt met dien van den groot-maarschalk van het paleis vereenigd. » Art. 7. Het ministerie van Algiers en de koloniën wordt opgeheven; de koloniën worden onder het ministerie van marine gesteld." Verder wordt in dit besluit de werkkring van het ministerie van staat uitgebreid, de admiraal Hamelin, thans ministervan marine, tot groot kanselier van het Legioen van Eer, de heer de Chasseloup Laubat, thans minister van Algerie en de koloniën, tot minister van, marine en koloniën, en de maarschalk Pelissier, hertog van Malakoff, thans groot-kanselier van het Legioen van Eer, tot gouverneur-generaal van Algerie benoemd. Ten slotte wordt bepaald, dat de ministers zonder portefeuille den rang en de bezoldiging der werkelijk dienstdoende ministers hebben, deel van den ministerraad uitmaken en op kosten van den staat gehuisvest woiden. Blijkens de berigten uit Parijs van eergisteren verwachtte men nog andere keizerlijke besluiten van liberale strekking. Dat eenig bepaald feit aanleiding tot deze wending in de staatkunde van het Fransche ment heeft gegeven, blijkt tot dus verre niet. De Patrie, een ministerieel blad van Parijs, zegt in haar nommer van gisteren: » Men verzekert, dat er gewigtigo wijzigingen zullen worden gebragt in de tegenwoordige inrigting van het Wetgevend Ligchaam, met de strekking om deszelfs bevoegdheden nader bij die onzor wetgevende vergaderingen van vroegeren tijd te brengen."
---

ITALIE.
De Parijsche Patrie deelt het volgende mede: » Wij vernemen dat de eerste detachementen van het Fransche corps, hetwelk de zuidelijke grendinie van het pauselijke grondgebied zon bezetten, den 22sten dezer te Punto Maggiore aangekomen zijn en den volgenden dag Terracina zouden binnentrekken. Het bezetten van Terracina staat in verband met de vermeerdering van het Fransche garnizoen te Veiletri en Frosinone. Deze militaire maatregelen waren volstrekt noodig tot bereiking van het doel, hetwelk Frankrijk te Rome beoogt; wij worden daardoor meester van de zuidelijke grenslinie van den Kerkelijken Staat, en zullen alzoo in staat zijn om hare veiligheid te verzekeren. « Volgens de jongste depêches uit zuidelijk Italië is het te verwachten , dat al de provinciën van het koningrijk Napels in staat van beleg zouden worden gesteld, ten einde de woelingen van do tegenstanders der aanhechting te kunnen stuiten." Een ander ministerieel dagblad van Parijs, Ie Pays, zegt: nln de ons uit Napels geworden berigten worden de hoofdstad en het rijk voorgesteld als verkeerende in eenen staat van gisting en wanorde, waarvan het gevaarlijke zelfs door Koning Victor Emanuel, hoe zoer hij ook in gunst bij de bevolking is, niet wordt ontveinsd. Men had reeds eenige provinciën in staat van beleg moeten stellen. Indien de ons geworden narigten juist zijn, zou het geheele koningrijk Napels eerlang in staat van beleg gesteld worden. » Ondanks de cisehen der Sardinische generaals zullen de Napelsche troepen , welke in den Kerkelijken Staat geweken zijn , aldaar blijven ; noch die troepen noch het geschut en ander krijgsmaterieel, hetwelk zij bij zich hebben , zullen aan Sardinië worden uitgeleverd." Aangaande dit laatste wordt door de Turynsche Opinione, een orgaan van den heer Cavour, het volgende medegedeeld: » De met het pauselijk gouvernement aangevangen onderhandelingen over het uitleveren van het materieel van het corps Napelsche troepen, hetwelk in den Kerkelijken Staat is geweken, zijn nog niet afgeloopen. De generaal de Goyon heeft daaraan alleen als vertegenwoordiger der mogendheid , welke den Paus beschermt, deel genomen; deze zaak gaat eigenlijk het pauselijke gouvernement, en niet Frankrijk aan. De generaal do Goyon zou , naar verzekerd wordt, verklaard hebben, dat hij de bedoelde troepen naar Napels zou terugzenden omdat daarin geene erkenning der in de regering van Napels voorgevallen veranderingen opgesloten was; doch het materieel zou hij niet hebben willen uitleveren aan Koning Frans II en even min aan het gouvernement van Koning Victor Emanuel, hetwelk doorhem niet erkend wordt." Een schrijven uit Rome van den 17den dezer, bij een katholijk dagblad van Parijs ontvangen, zegt dat Koning Frans maatregelen heeft genomen om aan die troepen van zijn leger, welke in den Kerkelijken Staat geweken zijn , hunne soldij regelmatig te doen uitbetalen. In onderscheidene berigten uit Turyn wordt verzekerd, dat het gouvernement van Koning Victor Emanuel besloten heeft eene algemeene amnestie voor misdrijven van politieken aard uit te vaardigen, en dat het genot daarvan ook aan de tegenstanders der aanhechting, welke in verscheiden provinciën van het koningrijk Napels onlusten hebben gesticht, zou worden aangeboden onder beding dat zij zich binnen eenen bepaalden en korten termijn aan de nieuwe orde van zaken onderwierpen.
---

ENGELAND.
De Londensche Times van den 23sten dezer verbetert zijne opgave betrekkelijk de overeenkomst tusschen de Bank van Frankrijk en die van Engeland door de volgende bijvoeging: »De Bank van Engeland zal de 2,000,000 pond sterling zilver, welke zij van de Fransche Bank voor hetzelfde bedrag aan goud ontvangt, mogen verkoopen of' daarover beschikken op welke andere wijze zij goedvindt. Het is in de daad een volstrekte koop van de Fransche Bank tot eenen bepaalden prijs, ofschoon deze bank vrijheid zal hebben om de bedoelde hoeveelheid zilver, des verkiezende, voor denzelfden prijs terug te nemen."
---

DUITSCHLAND.
Den 22sten dezer is te Bückeburg de regerende vorst George Wilhelm van Schaumburg-Lippe overleden. Hij was in 1784 geboren.
---

NOORD-AMERIKA.
Blijkens de berigten uit New-York van den lOden dezer had de Zekerheid van de verkiezing van den heer Lincoln tot president der Vereenigde Staten In het zuiden der Unie de gemoederen in groote beweging gebragt. Doch alleen in Zuid-Carolina , Georgië en Alabama scheen de meerderheid of een groot deel althans van de bevolking ernstig aan afscheiding van de Unie te denken. In Zuid-Carolina was door de wetgevende vergadering aan de regering het noodige geld bewilligd om het land in staat van tegenweer te stellen, en besloten den wil der bevolking te raadplegen door het zamenroepen eener bijzondere vergadering van volksafgevaardigden; welke echter eerst in de maand Januarij aanstaande zou bijeen komen. Andere stappen tot ontbinding der Unie waren er volgens de jongste berigten in het zniden nog niet gedaan; doch aan heftige bedreigingen en buitensporige plannen ontbrak het er niet; zoo was op eene plaats door de woordvoerders voorgeslagen de betaling van alle aan ingezetenen der noordelijke staten verschuldigde geldsommen te weigeren; op eene andere plaats was het vertrek van een met katoen geladen en naar New-York bestemd schip door de volksmenigte belet, op grond dat de zuidelijke staten niet langer het noorden behoorden te voorzien van hetgeen het voor zijn fabriek - wezen behoefde. In een berigt uit Washington wordt verzekert dat de President Buchanan voornemens was in de jaarlijksche boodschap, waarmede hij den 6den December de zitting van het Congres zou openen, te erkennen dat iedere staat het regt heeft om zich van de Unie af te scheiden, maar tevens dringend tegen de uitoefening van dat regt te waarschuwen. Uit de ontvangen berigten blijkt dat de stemming tot verkiezing van den President der Unie, op den ~6den dezer overal in de Vereenigde Staten gehouden, zonder ernstige rust verstoring is afgeloopen, hoe groot ook de spanning der gemoederen was.
---

