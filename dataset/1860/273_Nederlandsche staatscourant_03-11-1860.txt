NEDERLANDEN.
Bij besluit van den 31sten October jl., n°. 49, heeft Zijne Majesteit goedgevonden: I°. aan de nagemelde officieren bij de rustende schutterijen, op hun verzoek , eervol ontslag te verleenen, als: in de provincie Noordbrabant: lste afdeeling, Iste bataillon, 4de compagnie, aan G. Quirijns, als 2de luitenant; 2de bataillon, 3de compagnie, aan jhr. ö. F. A. van den Bogaerde als 2de luitenant; in de provincie Gelderland : 2de afdeeling, 3de bataillon, 4de compagnie, aan S. D. Formijne, als 2de luitenant, uit hoofde van verandering van woonplaats ; in de provincie Overijssel: 2de bataillon, staf, aan A. E. D. Inckel, als officier van gezondheid der 2de klasse; 4de bataillon, lste compagnie, aan G. Dammers , als 2de luitenant; sde compagnie, aan 67. C. Arntzenius, als kapitein, en hem tevens te vergunnen de uniform der schutterij met de onderscheidingsteekenen aan zijnen rang van kapitein verbonden, voortdurend te blijven dragen; sde bataillon, 3de compagnie, aan H. A. Baar slag, als lste luitenant; 2°. mede een eervol ontslag te verleenen, uit hoofde van verandering van woonplaats, aan A. A. R. baron van den Bogaerde, als lste luitenant bij de 3de compagnie van het 2de bataillon der lste afdeeling rustende schutterij in de provincie Noordbrabant; 3°. bij de rustende schutterijen te benoemen: in do provincie Noordbrabant: lste afdeeling, lste bataillon, 4de compagnie, tot 2den luitenant A. Verheyden ; 2de bataillon, 3de compagnie, tot kapitein J. P. 67. Masman; tot 2de luitenants A. J. Zijnen de Gier en J. H. F. Gelpke ; in de provincie Gelderland: 2de afdeeling, 3de bataillon , 4de compagnie, tot 2den luitenant 11. C. Dingemans, Bij besluit van 31 October 1860, n°. 50, heeft Zijne Majesteit goedgevonden : I°. aan mr. 67. Schot, op zijn verzoek, eervol ontslag te verleenen als kapïtein-kommandant der dienstdoende schutterij te Franeker; 2°. bij de dienstdoende schutterij aldaar te benoemen: tot kapitein-kommandant J. Muider, thans 2de luitenant; tot 2den luitenant J. Dirks, thans sergeant-majoor titulair. Bij besluit van 1 November 1860, n°. 51, heeft Zijne Majesteit goed-, gevonden, de benoeming van J. W. van den Boogaard, burgemeester van Tuil en 't Waal, en van A. Smitt, burgemeester van Hoogland, tot secretaris dier gemeenten , met Zijne goedkeuring te bekrachtigen. Bij Koninklijk besluit van 31 October 1860, n°. 53, is benoemd tot ontvanger der in- en uitgaande regten en accijnsen en van den waarboroen de belasting der gouden en zilveren werken en tevens tot entreposeur te Middelburg, de heer S. Hemerijk Tak, thans ontvanger der directe belastingen en accijnsen te Oost-Souburg c. a.
---

MINISTERIE VAN FINANTIEN.
De Minister van Staat en van Finantien maakt bij deze aan de Nederlandsche houders van Oostenrijksche staatsschuld bekend de volgende publicatie van het Keizerlijk en Koninklijk Ministerie van Finantien, van 16 Januarij 1860:
«Zijne Keizerlijke en Koninklijke Apostolische Majesteit heeft bij Hoogstderzelver besluit van 14 Januarij 1860 goedgevonden te bepalen de renten van alle openbare schuldbrieven, na den dag der afkondiging van deze verordening, met welken dag die verordening in werking treedt, verschijnende, verjaard zijn na verloop van zes jaren, te rekenen van den verschijntijd. n Zoodanige renten van openbare schuldbrieven , welker verjaring reeds loopt op het üjdstip waarop het tegenwoordig voorschrift verbindende kracht verkrijgt, en naar de tot dusverre bestaande verordeningen niet dan na verloop van zes jaren eindigt, verjaren met zes jaren, te rekenen van het zoo even gemeld tijdstip. »De bepaling van het besluit van 1 Januarij 1812 (verzameling van Justitie-wetten n°. 982), waarbij de verjaringstermijn der renten van openbare schuldbrieven op dertig jaren is vastgesteld, geraakt hiermede buiten kracht." 's Gravenhage, den 4den October 1860. De Minister voornoemd, van Hall.
---

MINISTERIE VAN BUITENLANDSCHE ZAKEN.
De Minister van Buitenlandsche Zaken brengt bij deze ter kennis van hen die tot den handel en de scheepvaart op den Rhijn in eenige betrekking staan, dat, ten gevolge van het verleenen van een eervol ontslag aan den baron von Auer, in diens plaats tot hoofdinspecteur voor de Rhijnvaart benoemd 'en in functie getreden is de geheime regeringsraad Bitter, residerende te Mannheim.
---

BUITENLANDSCHE BERIGTEN. DUITSCHLAND.
De Oostenrijksehe regering heeft aan de Duitsche bondsregeringen het jongste keizerlijke manifest en diploma, benevens de daarbij behoorende verordeningen, door hare gezanten doen mededeelen. In de circulaire van den graaf von Rechberg , waarin de gezanten gelast worden die mededeeling te doen, komen de volgende zinsneden voor aangaande de betrekkingen van Oostenrijk tot Duitschland : * Ik kan mij op dit oogenblik niet tot de vertegenwoordigers des Keizers in Duitschland wenden, MWidLr van het hooge belang te gewagen, hetwelk Zijne Majesteit ook in zijne hoedanigheid als lid van den Duitschen Bond aan de heden afgekondigde besluiten hecht. Zoowel door hunne vertegenwoordiging in den Rijksraad als door hunne eigene statuten zullen de landen van het Duitsch-Oostenrijksche Bondsgebied van heden af eene politieke stelling verkrijgen, die, wel verre van Oostenrijk in de vervulling zijner taak als bondsstaat hinderlijk te zijn, in alle opzigten slechts zal bijdragen om den innigen zamenhang dezer landen met het gemeene Duitsche vaderland, en daardoor den alle Duitschers vereenigenden nationalen band te versterken en meer en meer te bevestigen. Zijne Majesteit voedt uit dien hoofde dan ook de vaste hoop, dat zijne doorluchtige mede-vorsten in den Duitschen Bond, van wier persoonlijke vriendschap en warme belangstelling in de gebeurtenissen zijner regering hij zoo vele onvergetelijke bewijzen ontvangen heeft, niet zonder blijde deelneming de gewigtige maatregelen zullen begroeten, waardoor Z. M. heden aan de staatsregtelijke inrigting der monarchie vernieuwde vaste grondslagen heeft gegeven." — Den 30sten October jl. is de gewone jaarlijksche zitting der Stenden van Luxemburg namens den Koning Groot-hertog door Prins Hendrik der Nederlanden geopend. Zijne Koninklijke Hoogheid gaf in de daarbij gehouden aanspraak eene gunstige schets van de gesteldheid des groothertogdoms , en zeide verder: » Het heeft Zijne Majesteit den Koning Groot-hertog behaagd zijn gouvernement anders zamen te stellen. Twee leden van het vorige bewind zijn afgetreden, en zijn door twee van uwe voormalige ambtgenooten vervangen. Het nieuwe bewind zal zich beijveren aan het land het genot der door de constitutie bekrachtigde vrijheden te verzekeren , terwijl het getrouw blijft aan het monarchale beginsel, hetwelk den grondslag van ons politiek bestaan, gelijk het door de verdragen gevestigd is, uitmaakt. Het bewind kan zich niet met de uiterste gevoelens vereenigen; en het houdt voor zeker, dat het bij de Stendenvergadering gematigdheid, dat hoofdvereischte in elke repraesentative taatshuishouding, zal aantreffen. "
---

ITALIE.
De jongste berigten van de krijgsbedrijven in Zuid-Italie zijn min of meer verward. Zeker schijnt het to zijn, dat er laatstelijk op den linker oever van den Garigliano een levendig gevecht heeft plaats gehad, hetwelk ten nadeele der Sardiniers uitgevallen is. De generaal Cialdini tastte aldaar met eene aanmerkelijke krijgsmagt de troepen van Koning Frans aan, maar werd teruggeslagen en liet een belangrijk aantal gevangenen in de magt der tegenpartij. De Napolitanen hadden ook eene sterke positie op drie kilometers afstand van Sessa bezet; zij moeten, naar gemeld wordt, veel moed en geestkracht aan den dag leggen. Men verzekert dat Koning Victor Emanuel zich naar Capua begeven en die stad nog vóór zijnen intogt in Napels vermee3teren wil. In eenige Napelsche provinciën, inzonderheid in de Abruzzen, in de Capïtanata, in Bari en Otranto, zijn door toedoen van tegenstanders der aanhechting onlusten uitgebroken; de Sardinische generaal Cialdini heeft vliegende kolonnes daarheen gezonden. Een dagblad van Milaan berigtte dezer dagen, dat het pauselijke gouvernement, als middel tot stijving zijner schatkist, begonnen was zijne kunstschatten te gelde te maken, en reeds eenige kostbare schilderstukken uit de verzameling van het Vaticaan verkocht had. Het officiële dagblad van het pauselijke gouvernement wederspreekt in zijn nommer van 24 October dat berigt, en geeft te kennen dat hetzelve wel zou kunnen zijn verzonnen met het doel om aan onkundige liefhebbers kopijen als echte meesterstukken te verkoopen. Verder zegt het Giornale di Roma : n Hoewel het pauselyke gouvernement in geldelijke moeijelijkheden verkeert, gaat het voort de schoone kunsten, eene van die zaken waarop het bovenal roem draagt, te beschermen. Wil men zien wie in de daad met de meesterstukken der kunst winst behalen, de schatten en rijkdommen der natiën verspillende en bedervende, dan moet men den blik verder slaan dan* Rome en op Zuid-Italie zien. »De staat der finantien van den Eoomschen Stoel is voor niemand een geheim; hij is aan de katholijke wereld bekend; en wat de weldenkenden vertroost en de verbolgenheid der boozen gaande maakt, is dat de geloovigen van het gansche heelal onverdroten en edelmoedig hunnen gezamenlijken vader in zijne ongelegenheden te hulp komen, en alzoo zijn gouvernement in staat stellen, niet alleen om aan de dringendste behoeften te voldoen, maar ook om zijnen roem van beschermer en hoeder der kunsten op te houden." Omtrent de in Napels gehouden volksstemming wordt nog het volgende ontleend aan een bij de Londensche Morning Post ontvangen schrijven uit de hoofdstad Napels van 24 October: n Over het algemeen hebben de priesters zich onthouden van hunne stem uit te brengen. Dit heeft echter zeer weinig indruk gemaakt, daar hun invloed hier te lande grootelijks is verminderd. In het kerkgebouw, behoorende tot het klooster Stella hier ter stede, was een stembureau gevestigd, om de stemmen der ingezetenen van die stadswijk te ontvangen. De in dat klooster gevestigde monniken sloten hetzelve des ochtends en verwijderden zich, aan den portier zeggende dat zij zouden terugkomen wanneer die kluchtvertooning afgeloopen was. Hiervan onderrigt zijnde, wachtte de nationale garde de terugkomst der monniken af en leidde hen naar de gevangenis in plaats van hen het klooster weder te laten betrekken. In drie stadjes van de provincie Napels werd, toen de bevolking op het punt was om hare stem uit te brengen, door de priesters op het marktplein ten aanhooren van allen verklaard, dat een ieder welke voor de aanhechting stemde, zich daardoor het ban vonnis op den hals haalde. Hierdoor met schrik bevangen zijnde, stemden alle ingezetenen eenparig tegen de vereeniging. Toen dit te Napels bekend werd, zond de generaal Turr naar elk van die drie stadjes een detachement van vijftig soldaten; deze hadden in last de priesters, welke op die wijze hadden gesproken, te vatten en hen te dwingen om openlijk voor de vergaderde bevolking hunne woorden terug te nemen en te bekennen dat zij op bevel uit Rome en uit Gaëta alzoo hadden gesproken; verder moesten de priesters openlijk belijden dat zij, door aldus te handelen, zich hadden verzet tegen de wet Gods_, welke aan ieder mensch eenen vrijen wil had gegeven ; in geval de priesters weigerden op die wijze hunne gezegden terug te nemen , moesten zij gevangen gehouden en naar Napels overgebragt worden. Welligt laat het bevel van Turr zich niet door strikte redenering verdedigen; maar het lijdt bij mij geenen twijfel [zegt de Engelsche berigtgever], dat de voorgeschreven maatregel uiterst doelmatig zal bevonden worden. » Uit meest alle deelen des lands hebben wij berigt van den uitslag der volksstemming. Al deze berigten luiden zeer gunstig; op zeer vele plaatsen zijn niet meer dan twee, drie of vier stemmen tegen de vereeniging uitgebragt. In verscheiden steden heeft de groote meerderheid zich van stemming onthouden, omdat zij noch Victor Emanuel noch den Bourbon, maar Garibaldi wilde hebben. Onder het krijgsvolk van Garibaldi hebben velen tegen gestemd, niet uit genegenheid voor Koning Frans, maar om hunnen afkeer van de aanhechting en van Cavour's staatkunde te toonen. Indien het geheele leger had gostemd , dan zou het aantal tegenstemmenden veel grooter geweest zijn." — Een bij den Parijschen Constitutionnel ontvangen schreven uit Napels van 27 October behelst het volgende: »De volksstemming is niet overal even bedaard afgeloopen. Nabij Sant Angelo de Lombardi zijn verscheiden personen het slagtoffer van eenen bloedigen twist geworden. Te Cinqnefrondi, in de provincie Reggio, gaf de stemuitbrenging aanleiding tot een oproer, waarbij de nationale garde tegen koningsgezinde soldaten te kampen had. Er zijn dooden en gekwetsten op het slagveld gebleven. De markies d'Agossa en zijn zoon hebben er aan het hoofd der koningsgezinden het leven verloren. » Bijzonder merkwaardig was de ontvangst van Koning Victor Emanuel in de Napelsche stad Chieti. Meer dan 200 priesters zijn er den Koning te gemoet gekomen, met het kruis in de hand en een stembiljet met ja op de borst. De bevolking van twee provinciën was bij die gelegenheid te Chieti zamengevloeid. »Alle rescripten, besluiten en bepalingen, waarbij vroeger in de Beide Sicilien aan de geestelijkheid voorregten of vrijdommen zijn verleend , zijn door de dictatoriale regering ingetrokken on voor altijd afgeschaft, »Na de vermeestering van Isernia zijn twee gewapende boeren, welke onder de troepen van Koning Frans hadden gestreden , op bevel van Cialdini gefusilleerd; deze generaal behandelt allen met verschooning behalve de koningsgezinde boeren, welke met de wapenen in de hand worden gevat."
---

