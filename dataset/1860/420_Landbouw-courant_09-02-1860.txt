(Met Afbeelding.) LANGE VROEGE GROENE KOMKOMMER.
Op den titel, dien wij, met het register, den lezer jaarlijks gratis doen toekomen, staat vermeld, dat de Landbouw-Courant een nieuwsblad IS voor den Nederlandschen akkerbouwer, veehouder, houtteler, boonzkweeker, warmoezier en grondeigenaar. moeten erkennen, dat vooral aan de afdeeling Warmoezerij zeer spaarzaam artikelen worden gewijd. De oorzaak hiervan ligt voor de hand. Het zijn voornamelijk de landbouwers, de veehouders en de houttelers, die ons weekblad lezen, en bij gevolg is het ook niet meer dan pligt , dat de Redactie aan dit gedeelte hare meeste zorgen ten beste geeft. Intusschen wordt in ons land de warmoezerij in het groot en in het open veld gedreven, en Wij betreuren het feit, dat wij aan artikelen, daarop betrekking hebbende, tot heden zoo weinig ruimte verleenden. Als voorbeeld halen wij aan de uitgestrekte teelt van bloemkool onder Rijnsburg en Valkenburg, de groente- en vruchtenteelt, vooral ook voor de Engelsche markt, van het 'Westland, de eveneens aanzienlijke teelt van komkommers en augurken, die te Aalsmeer, te Sloten ,te Aarlanderveen ,en in eenige andere streken van Noord-Holland gevonden wordt. Het zijn takken van de warmoezerij, die voorzeker van groot belang zijn, en wel waardig om in hunnen vooruitgang gekend en bekend te worden, met de middelen, die de rijke opbrengsten nog kunnen vermeerderen. Uit dit oogpunt meenen wij hier een nuttig werk te verrigten, wanneer wij eene nieuwe soort van komkommer aanprijzen, die, voor de genoemde streken althans, van belang kan worden. Wij vonden hem beschreven en afgebeeld in de .Revue horticole, te Parijs uitkomende, van den 16 Januarij 1860. De komkommer, hier bedoeld, werd, nu twee jaren geleden, uit Engeland in Frankrijk overgebragt, onder den naam van Pike's defianee (de trote van Pike), doch is door de Fransche warmoeziers herdoopt geworden in dien van Comeonzbre vert long h√°'lif, een naam, die ons geschikt voorkomt, en dien wij als lange vroege groene komkommer overnemen. Hij is eene verscheidenheid , welke bijzonder schielijk vruchten draagt. Immers wordt door den Heer E. BAILLY, den schrijver van genoemd Fransch artikel, gezegd, dat aan den Heer VOGT , een dergenen, die de Parijsche groentemarkt op de meest uitgestrekte schaal voorziet, in de maand Junij van 1859 30 korrels van deze plant gezonden werden, die, in bakken gezaaid, allen opkwamen, en na vijf weken reeds vruchten droegen van 1 Ned. pond zwaarte, en geschikt om aan de markt te Parijs gezonden te worden, terwijl de vroege witte komkommer, op dezelfde wijze behandeld, slechts na verloop van 7 weken rnarktbare vruchten levert. De Heer VOGT schat het aantal vruchten, dat iedere plant kan geven, op 25 stuks; hij verkreeg van de dertig planten 300 komkommers. Deze warmoezier, die uitsluitend voor de markt teelt, en om die reden slechts aan die groenten hecht, welke de meeste voordeelen geven, heeft verzekerd, dat hij met dezen komkommer in 1860 honderde ramen zal aanleggen. De vrucht (zie bovenstaande afbeelding) heeft dikwerf eene ligte kromming, loopt van boven schielijk spits toe, en is van ribben voorzien, die zwak zijn en dikwerf afgebroken worden. De opperhuid is nog al- ruw, van boven donkergroen en van onder wit-geelachtig, dat, bij het rij pworden , in oranje overgaat. De lengte wisselt af van 3 tot 4 palm , en de zwaarte van 8 tot 15 Ned. boden. Zij zijn in den regel goed gevuld en van een zeer wit vleesch. Bij eene doorsnede van 7 Ned. dm. beslaat het middenof pitgedeelte slechts 2 dm. Deze komkommer heeft de meeste overeenkomst met de verscheidenheid, bekend onder den naam van Gladiator, en met dien van man of Kent, beiden van Engelschen oorsprong, doch hij overtreft ze door vroegere ontwikkeling, door schielijkte van groei en wegens den overvloed van Zijne vruchten. De vervroegde teelt van dezen komkommer, waarvoor hij zeer geschikt is, kan met Februarij eenen aanvang nemen en tot Mei voortduren in bakken van 18 tot 24 graden warmte. Men zaaije dan eenen enkelen korrel in een potje van 4 N. dm. doorsnede, dat men in den bak plaatst. Na 10 dagen wordt het plantje in een grooten pot overgebragt , en na weder 10 dagen wordt dit nogmaals herhaald in een pot, welke de helft grooter is. Met de 6 weken pote men de plant in den grond, waarbij 4 planten gezet worden in een bak, waarvan de ramen 1.4 N. el lengte en 1.0 Ned. el breedte hebben. Achtereenvolgende moet eerst de stengel op drie oogen afgeknepen worden, en dan ook de twee hoofdstengels, die na het eerste afknijpen zich ontwikkelen. Voorts moet men de plant zich vrij laten ontwikkelen, en zich alleen bepalen om aan de takken eene geschikte rigting te geven. Zes of zeven weken na het zaaijen, bij gunstigen zonneschijn, kan de oogst eenen aanvang nemen. Wanneer men minder aan de grootte, dan wel aan eene rijke opbrengst hecht, zoo is het noodig dat de vruchten geplukt worden, zoodra zij eetbaar zijn, opdat de plant niet te zeer worde uitgeput, en in dat geval kan men zeer gemakkelijk 25 komkommers van iedere plant oogsten. Voor de maanden Mei en Junij wordt het zaaijen in bakken overbodig. Dan kan de teelt op den vollen grond plaats hebben. Het zaaijen moet op bedden geschieden, uit goede aarde bestaande, en de korrel op een el afstand gelegd, terwijl over iederen korrel zaad eene klok gezet wordt. Voorts moet bij de planten in het open veld dezelfde wijze van behandeling plaats hebben. De opbrengst is ook op deze wijze overvloedig, maar niet zoo schielijk, en de vruchten zijn meestal rijp tegen het einde van de tweede maand. Voor eenigen tijd ontvingen wij eenen brief van een onzer meest geachte lezers, waarbij ows verzocht werd, om, bij het aanbevelen van nieuwe gewassen, tevens de adressen te voegen, waar deze zaden te verkrijgen zijn, en tegen welken prijs. Met veel genoegen zullen wij aan dat verlangen voldoen, zoo wij daarvan die opgaven vermeld vinden. Dit echter is bijna nimmer het geval, en heeft ook DU weder niet plaats. Wenscht men zaad van dezen komkommer te erlangen, dan zal de geschiktste wijze zijn om zich tot den Heer E. H. KRELAGE te Haarlem te wenden, die het zaad uit Engeland gaarne zal ontbieden en waar het, onder den naam van Pike'B defiance, tegen vaste prijzen, zeker te verkrijgen' is. WTTEWAALL.
---

