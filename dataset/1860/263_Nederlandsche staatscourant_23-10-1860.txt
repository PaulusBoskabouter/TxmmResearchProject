NEDERLANDEN.
(Staatsblad n°. 62.) BESLUIT van den Uden October 1860, tot intrekking van het kantoor van betaling en invoer langs de Schelde, gevestigd te Veere (Zeeland). Wij WILLEM LTI, bij de gratie Gods, Koning der Nederlanden , Prins van Oranje-Nassau , Groot-Hertog van Luxemburg , enz., enz. , enz. Op de voordragt van Onzen Minister van Staat en van Finantien, van den 6den October 1860, n°. 91, I. U. R.; Gelet op het Koninklijk besluit van den 12den Junij 1839 (Staatsblad n°. 22), § 1, 2°., Hebben goedgevonden en verstaan: Met wijziging in zoo verre van § 1, 2°. van het aangehaalde besluit, in te trekken het kantoor van betaling bij invoer langs de Schelde, gevestigd te Veere (Zeeland). Onze voornoemde Minister is belast met de uitvoering van dit besluit, dat in het Staatsblad zal worden geplaatst. 'sGravenhage, don llden October 1860. WILLEM. De Minister van Staat en van Finantien, van Hall. Uitgegeven den twintigsten October 1860. De Directeur van het Kabinet des Konings, de KOCK.
---

MINISTERIE VAN BINNENLANDSCHE ZAKEN. RIJKSCOMMISSIE VOOR STATISTIEK.
(Zitting van 16 October 1860.) Tegenwoordig de heeren: Vissering, de Bruyn Kops, Alstorphius Grevelink, Wttewaall, Obreen, vanCappelle, Zeeman, von Baumhauer, van Dijk en Stavenisse de Brauw. De heer Vissering was door den voorzitter uitgenoodigd zijne plaats te willen innemen. Van de heeren van Voorthuysen, Smissaert en Willer is berigt ontvangen, dat zij verhinderd werden de zitting bij te wonen. . Na het goedkeuren der notulen is mededeehng gedaan van de lijst der ingekomen brieven en boekwerken. In antwoord op de beschouwingen, welke de vergadering gemeend had te mogen voordragen omtrent de Overzigten van den handel en de scheepvaart in de Oost-Indische bezittingen buiten Java en Madura, heeft de Minister van Koloniën te kennen gegeven, met de Rijkscommissie overtuigd te zijn van het belang eener duidelijke en naauwkeurige bewerking der van regeringswege verstrekte statistieke opgaven. Reeds voor eenigen tijd heeft Zijne Excellentie de aandacht van den Gouverneur-Generaal van Nederlandsch Indie op nieuw bij dat belang bepaald en toen, bij de ernstige aanbeveling eener zorgvuldige bewerking van die opgaven in het algemeen, ook bijzonder het oog gehad op de bedoelde overzigten. Ofschoon de Minister alzoo gegronde reden heeft te gelooven, dat aan het ook door hem gevoelde bezwaar door het Indisch Bestuur zal worden te gemoet gekomen, zal niettemin de brief der Rijkscommissie in afschrift worden medegedeeld aan den Gouverneur-Genoraal. Door het hoofdbestuur der Maatschappij tot nut van 't algemeen is een schrijven aan de Rijkscommissie gerigt, waarby hare medewerking wordt ingeroepen ter bekoming eener volledige statistiek van het schoolverzuim hier te lande. De maatschappij, overtuigd dat het tot hare rooping behoort , ijverige pogingen te doen ter bestrijding van dit kwaad, heeft in hare laatste algemeene vergadering het gewigtig onderwerp ter sprake gebragt. Nu volgens de nieuwe wetgeving in elke gemeente voldoende gelegenheid moet zijn tot het genot van onderwijs, acht zij het meer dan ooit pligt, de oorzaken van het schoolverzuim te leeren kennen, ten einde die met vrucht te kunnen bestrijden. Ter uitvoering van een besluit der algemeene vergadering verzoekt het hoofdbestuur, dat de Rijkscommissie deze belangrijke aangelegenheid moge ter harte nemen, om, wierd het doenlijk geoordeeld, door hare tusschenkomst eene uitgebreide en juiste kennis der oorzaken van het schoolverzuim te bevorderen. De maatschappij verklaart zich bereid, hiertoe van hare zijde alle hulp, die verlangd mogt worden, te verleenen. De tijdelijke voorzitter wees op het uitnemend belang der kennis, welko door de maatschappij wordt begeerd, maar tevens op eenige zwarigheden, die tot nog toe steeds hebben belet daartoe te geraken. Hij herinnerde daarbij do vergadering aan de pogingen der Regering om in het jongste Verslag van den der hooge-, middelbare en lagero scholen over .eenige mededeelingen omtrent het schoolverzuim te geven. Vergelyk de Bijlagen tot het Bijblad der Staats-courant 11, 1860/61, vel 31—34.]
Op zijn voorstel werd besloten, aanvankelijk de heeren Ackersdijk en van Cappelle, die zich vroeger met een voorbereidend onderzoek der statistiek van het onderwijs hebben belast, uit te noodigen, de missive van het hoofdbestuur tot zich te nemen. De vergadering verzocht den heer von Baumhauer, zich aan die heeren aan te sluiten. Aan de orde was het rapport der subcommissie voor de statistiek van den landbouw. Deze had in een uitvoerig stuk ontwikkeld' wat, naar de zienswijs van hare meerderheid , aan den Minister van Binnenlandsche Zaken ware voor te dragen ten opzigte der vraag, hoe voortaan het » algemeen verslag van don landbouw " zal behooren te worden ingerigt en vervaardigd. Eerst wordt in het rapport de wijze nagegaan en beoordeeld, waarop dat verslag tot heden tot stand is gekomen. De eerste verslagen, over 1806 tot 1810, waren zeer gewigtig. Zij werden door den heer J. Kops, destijds commissaris tot de zaken van den landbouw, uit de mededeelingen der commissien van landbouw zamengesteld en bestonden meerendeels uit opgaven van lieden, die zelve den landbouw uitoefenden of naauw daarmede bekend waren. Onder het Fransch bestuur zagen geen verslagen het licht. De verslagen over 1813 tot 1823 hadden minder waarde, omdat toen de vroeger gehouden algemeene bijeenkomsten, waardoor eenheid in do werking der commissien van landbouw was bewaard gebleven, niet meer plaats hadden. Van 1823 tot 1851 is van regeringswege geen verslag verschenen; doch van 1829 af werden de officiële bescheiden nopens den landbouw. waaronder ook de opgaven der commissien van landbouw, ter bearbeiding toegezonden aan de Nederlandsche Maatschappij tot bevordering van nijverheid, die harerzijds uit berigten der leden correspondenten reeds over vele jaren een landbonwverslag had doen vervaardigen. De maatschappij genoot voor de uitgaaf eeno ondersteuning van rijkswege, die bij de ontbinding der provinciale commissien van landbouw in 1851 heeft opgehouden. Te beginnen met dat jaar wordt van wege het Departement van Binnenlandsche Zaken jaarlijks een verslag van den landbouw in het licht gegeven. De subcommissie verklaarde met den Minister in te stemmen, dat dit verslag veel te wenschen overlaat, hetgeen door haar voornamelijk wordt geweten aan de gebrekkige bronnen, waarover de zamensteller kan beschikken. Die bronnen — berigten van de burgemeesters afkomstig en hetgeen voorkomt in de jaarlijksche verslagen van den toestand der provinciën — zijn geenszins voldoende en kunnen daarenboven niet in staat stellen om het algemeen verslag tijdig te bewerken. Van de burgemeesters, die met vele werkzaamheden belast en in den rogel niet zijn toegerust met genoegzame kennis van den landbouw, schijnon inderdaad geen volledige en allezins betrouwbare opgaven te kunnen worden verwacht, te minder wanneer hunne mededeelingen in de provinciale bureaux niet door deskundigen worden beoordeeld en verzameld. Dit beweren wordt door de subcommissie in bijzonderheden gestaafd. Verder wordt in het rapport medegedeeld hoe elders de verslagen van den landbouw zijn ingerigt. Zeer roemt de subcommissie de Belgische » Rapports gdnéraux sur I'état de I'agrieulture", jaarlijks gevormd uit de berigten der provinciale commissien van landbouw, waarin gezamenlijk 118 leden, uit evenveel districten, en voorts uit elk gewest één veearts zitting hebben. Deze rapports généraux worden met groote zorg en veel kennis van zaken bewerkt; de bouwstoffen worden door deskundigen verschaft en bij de lezing blijkt duidelijk, dat men zich van mededeelingen, die geen volkomen vertrouwen verdienen, naauwgezet onthoudt. Zoo vindt men er noch de uitgestrektheid gronds door de verschillende gewassein ingenomen, noch de sterkte van den veestapel in vermeld; hiervan geschiedt de telling niet jaarlijks, maar van tijd tot tijd bij afzonderlijken maatregel. Wat andere hinden betreft, daar heeft de subcommissie geen deugdelijke verslagen aangetroffen. Met name is haar voorgekomen, dat ook in de Duitsche staten de weg tot verkryging van goede algemeene verslagen niet is ingeslagen. Beter acht zij de wijze, waarop in Frankrijk do regering zich jaarlijks van den toestand van den landbouw verzekert. Aldaar bestaan sinds 1852 » commissïons cantonnales", die in elk dorp één of meer leden hebben en voortdurend de noodige opgaven verstrekken. Deze opgaven worden nagezien en verzameld door de » chambres d'agriculture", wier zeer volledige mededeelino-en regtstreeks aan de hooge regering worden ingezonden. De subcommissie is door haar onderzoek tot do overtuiging geleid, dat de bronnen voor een goed verslag slechts geleverd kunnen worden door lieden, die van nabij den toestand van den landbouw kennen. Eene regeling, waardoor zoodanige bronnen zouden te verkrygen zijn,komt haar geenszins onmogelijk voor. Tot dat oogmerk bevoelt zij do instelling aan van kamers van landbouw, waarin iedere gemeente of bijzondere streek door een deskundige diende vertegenwoordigd te zijn. Het getal dier kamers, naar de bevolking ten platten lande geregeld, zoude, naar zij zich voorloopig voorstelt, omstreeks 140 moeten bedragen vpor het geheele Rijk. Hare voorzitters en leden, meent zij, zouden eene Koninklijke benoeming moeten ontvangen en onderling vrijdom van port genieten voor briefwisseling over aangelegenheden van den landbouw. Overigens acht zij voor die kamers geenerlei ondersteuning noodig. Om echter de kamers in betrekking te stellen met het Departement van Binnenlandsche Zaken schijnt de tusschenkomst onontbeerlijk van drie bezoldigde commissarissen, die elk in den hem aan te wijzen kring de opgaven der kamers zouden moeten onderzoeken, tot zuiverheid brengen en verzamelen, waarop hunne drie verslagen door een vierden, insgelijks bezoldigden commissaris tot een algemeen verslag ware te bewerken. Dit algemeen waarvan de subcommissie eene schets ontworpen heeft, zou, naar zij meent, in de maand Junij over het vorige jaar het licht kunnen zien. Doch aan het algemeen verslag diende in het najaar een voorloopig berigt omtrent den oogst vooraf te gaan, ongeveer zamengesteld naarde wijze der bekende berigten van de Maatschappij voor Volksvlijt. Ook voor dit voorloopig berigt zouden de bouwstoffen van de kamers van landbouw moeten uitgaan. De taak der commissarissen zouden zich nogtans niet bepalen bij het onderzoek en de verzameling der opgaven. Hun ware ook op te dragen , zich elk in zijn kring naauwkeurig bekend te maken met de wijze, waarop de landbouw wordt gedreven, en de landbouwers aandachtig te maken op de gebreken, die hun bedrijf aankleven. Bovendien moesten zij de bouwstoffen bijeenbrengen voor eene beschryving van den Nederlandschen landbouw. Opgaven nopens de uitgestrekheid van den grond, met de onderscheidene gewassen beteeld, en nopens de sterkte van den veestapel zouden in het algemeen verslag, gelijk de subcommissie zich dat werk voorstelt, niet moeten voorkomen. Jaarlijksche herhaling dier opgaven schijnt haar geen behoefte. Even als eene volkstelling zou zulk eene algemeene opname, die buitengewone hulpmiddelen vereischt, slechts van tijd tot tijd, met eene tusschenruimte van vijf of tien jaren bijv., te venigtcn zijn en dan met goed gevolg zijn toe te vertrouwen aan de kamers van landbouw, bijgestaan door de gemeentebesturen of rijksambtenaren. Intusschen zal eene juiste telling der bundertallen ongetwijfeld veel moeite opleveren, zoolang het kadaster niet aan eene herziening wordt onderworpen. Nadat was medegedeeld , dat de minderheid in de subcommissie verklaard had, tegen de algemeene strekking van het rapport en inzonderheid tegen de instelling der kamers van landbouw en de benoeming van commissarissen bedenking te hebben, werd zoowel over dit punt als over den verderen inhoud van het rapport breedvoerig van gedachten gewisseld. Ten slotte heeft de vergadering zich met het rapport vereenïgd, zoodat zij haar advies overeenkomstig de denkwijze der subcommissie aan den Minister van Binnenlandsche Zaken zal aanbieden.
---

