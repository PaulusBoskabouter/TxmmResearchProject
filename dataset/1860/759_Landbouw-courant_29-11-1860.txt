(Mei Afbeelding.) DWANGTUIG VOOR PAARDEN.
Bij onze aankondiging, in ons weekblad van 10 Mei, van de » Verzameling van vee,artsenijkundige bijdragen" werd door ons ook met een woord gesproken over het dwangtuig of de hippo-lasso van RAABE en LUNEL als een eenvoudig middel om weerspannige paarden handelbaar te maken. Wij voegden er toen bij , dat wij ons vleijen Weldra in staat gesteld te worden , om onze lezers met dit belangrijk middel van bedwang bekend te maken. Onze geachte medewerker bleef echter in gebreke, waarschijnlijk omdat hij kennis droeg, dat het werkje van RAABE en LUNEL eerlang vertaald zou uitgegeven worden. Dit werkje is thans door ons ontvangen, onder den titel van Hippo-laBBo, Paarden-strik of Dwangiuig. Vrij naar het Fran sch van M. RAABE en M. LUNEL, door D. VAN HULST, Rijks-veearts te Nieuwveen, met platen. Amsterdam J. NOORDENDORP 1860. De geachte vertaler staat bij het landbouwkundig publiek gunstig bekend en heeft thans weder een nuttig werk 1, errigt. Wij twijfelen niet of dat dwangtuig zal zijn gebruik in Nederland vinden. In de voorrede zegt de heer VAN HULST, dat de verdienste van de uitvinding van RAABE en LUNEL vooral in de groote eenvoudigheid gelegen is, en dat zij de voorkeur verdient boven die van BARET; om toch met dit dwangtuig te werken, behoeft men noch behendigheid, noch moed te bezitten, en eenmaal opgelegd, hetgeen spoedig en gemakkelijk geschiedt, bedwingt de hand eens kinds het vurigste ros. »Hunne wijze ligt dus binnen het bereik van iedereen, terwijl RAREY'S kunst slechts voor weinige uitverkorenen bereikbaar is." »Zij geven daarenboven een onfeilbaar middel aan de hand om het hollen te beletten, dat reeds op zich zelf voldoende zou zijn om aan hen den eerepalin toe te kennen. Voegen wij hier nu nog bij, dat dit alles op hoogst eenvoudige, gemakkelijke en zeer geschikte wijze verkregen wordt; dat er geen de minste kennis van het paard toe vereischt wordt, om het in praktijk te brengen ; dat het dier geen pijn lijdt en het volstrekt niet van zijn organismus of zijne schoonheid schendt, maar integendeel Zijne houding er door verfraait, zijne bewegingen er bevalliger door worden, voorzeker dan kunnen, dan mogen wij de uitvinders onzen dank niet onthouden." Na eene uitzetting van de verschillende wijzen, waarbij de paarden getemd worden, wordt de oorsprong van de uitvinding medegedeeld. Zij is namelijk een gevolg van den oorlog in de Krim. »Lora was in 1855 te Varna gedurende eenigen tijd belast met de levering van paarden voor de ruiterij en had voor deze moeijelijke dienst slechts eenige ongeoefende soldaten en turken onder zijn bevel; toch moest hij snel en vaardig handelen. De paarden moesten gegrepen, vastgezet, gemerkt, beslagen, opgetoomd en in zekeren zin gedresseerd worden, want men rigtte ze dadelijk af naar de behoeften van de dienst, waarvoor ze bestemd waren, even als of ze van te voren reeds geoefend waren in al datgene, wat nu nog zoo geheel nieuw voor hen was. In een woord, hij moest de wilde of halfwilde paarden, zoo als ze gevangen waren , dadelijk geschikt maken. De uitkomst nu werd door den lasso van LUNEL verkregen."
»In minder dan drie maanden tijds werden 1800 paarden of muilezels gegrepen en bedwongen, en bij de verschillende legerafdeelingen ingedeeld. Geen enkele kon weerstand bieden , hoe groot zijne kracht, zijne koppigheid of ondeugende aard ook ware! Dat dwangtuig was echter toen nog onvolkomen en werd door den heer LUNEL in vereeniging met den heer RAABE verbeterd, en daaruit werden drie soorten van toestellen vervaardigd, die denzelfden grondslag hebben, doch ieder door verschillende eigenschappen zich kenmerken, namelijk: 10. de ternnzer, , om onhandelbare paarden °ogenblikkelijk te temmen. 20. de bedwinger, bij trekpaarden te bezigen , waarbij hij het stijgeren of het hollen belet. 30. de afrigter, bestemd om de opvoeding van het rijdpaard gemakkelijker te maken , terwijl hij den ruiter, die een holziek paard heeft, eene groote gerustheid verschaft. Uit onze overgenomen afbeelding van het toestel om de paarden te temmen, is die zamenstelling duidelijk zigtbaar. Het bestaat namelijk uit een borststuk en een broek, die beiden door een langen riem vereenigd zijn, welke riem over rol-gespen loopt, terwijl het toestel door twee dwarsloopende riemen opgehouden wordt. Het is voldoende, dat de riemen, die het borststuk en de broek verlengen, aangehaald worden om eene drukking te bewerken, welke in den aanvang ligt is, doch tot eene kracht kan stijgen, waartegen het dier zich niet alleen niet kan verzetten, maar die hetzelve ter aarde kan werpen. Een ring, in het midden van het borststuk bevestigd p dient om de teugels vast te binden.
In het werkje worden eenige voorbeelden vermeld, waarbij de halsstarrigste paarden in een oogenblik tijds en voor altijd genezen werden. De twee andere toestellen, namelijk de bedwinger en de afrigter, zijn op gelijke wijze te zamengesteld, doch zoo ingerigt, dat onder het rijden of onder het afrigten de gelegenheid bestaat om het dwangtuig toe te halen, waardoor het stijgeren , het hollen , zoowel als het loopen, geheel kan voorgekomen worden. Bij het werkje bevinden zich een zestal uitslaande platen met de afbeelding der onderscheidene toestellen en de wijze, zoo als ze op het paard gelegd worden en hunne uitwerking. Het gebruik van dit dwangtuig kan in zeer vele gevallen plaats vinden, ook bij landbouwers, die of onhandelbare paarden hebben, of die, hetzij bij beslaan of bij andere kunstbewerkingen, gedwongen moeten worden zich stil te houden, gelijk ook dit toestel bij rundvee en vooral bij stieren niet zelden eene nuttige strekking kan hebben. Wij bevelen de lezing er van aan, en zijn den heer VAN HULST dank verschuldigd, dat hij, voor eenen geringen prijs, ons in de gelegenheid stelde om bekend te worden met deze wijze om paarden en rundvee handelbaar te maken, waarvan de goede uitwerking elders reeds menigvuldig werd bewezen. WTTEWA ALL.
---

