Koophandel, Zeevaart en Visscherij. Klein-handel
• WAREN-KENNIS Krenten. Krenten zijn kleine rozijnen, die haar naam ontleenen van het Grieksche eiland Corinthe , waarom zij eigenlijk algemeen Corinthen moesten heeten en ook door de Franschen, eigenaardiger, Raisins de Corinthe (rozijnen van Corinthe) genaamd worden. Het zijn eene soort van kleine, ronde rozijnen zonder pitten, die in de 17' eeuw 'van het eiland Corinthe naar de Jonische eilanden Zante , Cephalonia , Theahi (het vroegere Ithaca) en Cerigo , alsmede naar het schier-eiland Morea enz., zijn overgebragt. Zij worden op deze eilanden in zulk eene groote menigte aangebouwd, dat zij er de voornaamste uitvoerartikelen zijn. Ofschoon slechts eene afwijking van den gewonen wijnstok, vordert de teederheid der plant eene geheel bijzondere kultuur. Zij draagt eerst vrucht met het 8"° jaar, en op het 12" vangt zij aan het meeste produkt te leveren. Daarentegen wordt zij tot 100 jaren oud. ____ De inzameling heeft plaats omtrent het einde van de maand Augustus, als de beziën hare roode kleur met het donker-purperrood verwisseld hebben. Men verzamelt haar in manden, en laat ze droogen op eene afhellende, vooraf plat getrapte vlakte van aarde. Alle 24 uren keert men ze bij hoopjes om, zoo dat zij bij droog weder in 8 10, bij vochtig weder echter eerst in 20 30 dagen droog zijn. Bij aanhoudenden regen gebeurt het niet zelden, dat zij geheel bederven. Droog zijnde, doet men ze door middel van kleine houten rijven van de stelen af, en schudt ze in daartoe bijzonder ingerigte magazijnen uit, welke daarmede geheel vol worden gepakt. Bij de aflevering worden zij er door middel eener van onderen aa,ngebragte deur uitgehaald, met de voeten in manden vastgestampt, en alzoo verzonden of in vaten overgepakt.
Het grootste gedeelte van Krenten gaat naar het noordelijke Europa. Het zuidelijke (Frankrijk en Italië) gebruikt ze weinig. De beste Krenten worden op Morea ingezameld; daarop volgen de Zantische; de derde zijn die van Theaki , en die van Cephalonia worden voor de minste gehouden. Van daar dat men in Engeland tusschen de eerste en laatste soort een verschil in den prijs maakt van 4 schellingen per cent weight (circa! 2'/, p. 50 Ned. pond). Dit heeft bij ons geen plaats. Al de opgenoemde soorten komen onder den algemeenen naam van Zantische Krenten voor, wordende echter naar derzelver kwaliteit betaald. De deugdelijkheid der Krenten hangt voornamelijk van de zorgvuldigheid af, die er, na den oogst, bij het droogen , behandelen en verder verpakken plaats heeft. Derzelver aanzien moet zeer frisch en de kleur donkerblaauvi zijn. De Krenten die er roodachtig, witbeslagen uitzien, en eenen scherpen, zuren reuk hébben , deugen niet. In zuivere kelders, of in donkere doch luchtige ,pakhuizen bewaard, blijven zij verscheidene jaren goed, ofschoon zij min of meer hun uiterlijk aanzien verliezen. De Krenten op de eilanden in vaten gepakt wordende, hebben steeds meerdere waarde dan die, welke in zakken naar Triest, Livorno en Venetien gezonden en aldaar in vaten gedaan zijn. In de eerstgenoemde plaats heeft men bovendien nog de gewoonte, om de vaten te maken van zeer dikke duigen van beuken-hout, met zware bodems en hoepels , waardoor de koopers alhier schade hebben aan de percentswijze toegestane tarra van 18 p. 0/0, inzonderheid in verhouding van de originele fustage , ofschoon deze slechts 16 p. °h, geeft. Deze soort komt op onze markt onder den naam van Triester Krenten voor. Het zijn doorgaans zeer groote vaten van omtrent 1300 Ned. pond. De originele vaten, Booten genaamd, wegen van 750 h 1200 Ned. pond. De drielingen wegen van 500 'a 700 Ned. pond; halve en kwarten in verhouding.
De Krenten van de Liparisehe eilanden, van Calabrië en het koningrrijk 'Napels, die gewoonlijk over Livorno en meestal naar Londen-verzonden worden, zijn van veel mindere kwaliteit. Zij zijn bij ons bijna niet aan te brengen, en worden niet eens als marktwaar genoteerd. De opbrengst van den Krenten-oogst op de Jonische. eilanden ondergaat steeds veel verandering door grootere of mindere vruchtbaarheid, enz. Gemiddeld kan men aannemen, dat Zante en Cephalonia ongeveer 10 millioen ponden (5 millioen Nederlandsch), IVlorea 3 millioen ponden (17, millioen Nederlandsch) en Theahi (ithaëa) • een half miljoen (250,000 Nederlandsch) opbrengen, waarvan Engeland het meeste bekomt, daar de Jonische eilanden in het bezit zijn van Groot-Britaniën. LOTHES. •
---

