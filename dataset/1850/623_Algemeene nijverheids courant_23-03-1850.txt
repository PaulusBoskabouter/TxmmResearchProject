Koophandel, Zeevaart en fisscherij.
SEIN—LICHTEN. In de Ned. Staats-Courant van den 15den dezer, vinden wij onderstaanden Toelichtende aanwijzing, omtrent de toepassing van de voor stoornvaartuigen op zee bepaalde sein-lichten, ter verkenning van hunnen koers ,bij nacht. Degene, die de drie lichten te gelijk, in eenen regtstandigen driehoek ziet, toont zulks hem stellig aan, dat de koers van een naderend stoomvaartuig op hem gerigt is. Het toplicht met het roode licht alleen ziende, weet hij, dat des anderen bakboords-zijde naar hem gerigt is. Het toplicht met het groene licht ziende, is dit een bewijs, dat stellig de stuurboords-zijde des anderen naar hem gekeerd is. De verwisseling van de eene kleur van licht met de andere (na voor weinige oogenblikken de beide kleuren te hebben gezien) toont de koers-verandering van het op hem gerigte stoomvaartuig duidelijk aan.
---

Eerste Positie.
Het stoomvaartuig A zal alleen het roode licht van B zien, in welke van de drie rigtingen dit vaartuig ook liggen moge; het groene licht van B is onzigtbaar en de zekerheid is daar, dat de bakboords-zijde van B naar A gerigt is, en deze gerust het roer (den helmstok) aan bakboord kan leggen, om achter B om te loopen.
---

Tweede Positie.
Het stoomvaartuig A zal alleen het groene licht van B (op diens stuurboords-zijde) zien, 't welk hem overtuigt, dat B naar stuurboord koerst, en zal dus daarnaar zijne beweging rigten , om achter B om te loopen.
---

Derde Positie.
De stoomvaartuigen A en B zien alleen elkanders roode lichten; de schermen bedekken de groene. Zoolang dit het geval is, loopen zij elkander aan bakboord voorbij. _ . .
---

Vierde Positie.
Wederkeerig wordt hier alleen het groene licht ge-- zien; het roode is door het scherm bedekt. Zoo lang dit het geval is, loopen zij elkander aan stuurboord voorbij.
---

Vijfde Positie
Deze positie vordert bijzondere voorzigtigheid. Het vaartuig A het roode en B het groene licht ziende , is daaruit af te leiden, dat zij elkander in eene
sehuinsehe rigting naderen. In de hier aangetoonde po- ' sitie moet, voor beide, de regel gelden, bepaald bij besluit van den 9den December 1845 (Staatsblad n°. 68), dat het roer aan bakboord gelegd worde en beide elkander aan bakboords-zijde voorbij varen. Zesde Positie.
Het zien der beide gekleurde lichten op beide vaartuigen, met het toplicht een driehoek vormende, toont aan, dat men beide regt op elkander aanstuurt; beide leggen, volgens den regel, het roer aan bakboord en houden alzoo aan bakboord van elkander langs. Het is van veel gewigt op de plaatsing der gekleurde lichten bijzonder te letten en dat het scherm, van hout of zeildoek, ter lengte van eene Nederlandsche el, zoodanig gesteld worde, dat de beide lichten, te gelijk, in geene andere rigting zigtbaar zijn, dan regt vooruit, zonder hetwelk de maatregel nutteloos zonde worden, tot het aangeven van de zekere aanwijzing, hoedanig te sturen, zoo als bij eene oplettende overweging der bovenstaande aanwijzing zal blijken; maar bij liet zien van éé.n, of wel van beide gekleurde lichten in de duisternis, in welke rigting ook de schepen zich bevinden, bij den donkersten nacht zal dadelijk kunnen worden beoordeeld en gehandeld met gelijke zekerheid, als bij helderen dag. Het mag van aanbelang geacht worden, dat ook de zeilschepen zich van dt rood en groen gekleurde lantaarns voorzien, om, in verband met de bovenstaande aanwijzing voor de stoomschepen, daarvan gebruik te maken, door bij ontmoeting van schepen bij nacht, de groene lantaarn aan stuurboord of de roode aan bakboord met de hand te kunnen vertoonen aan die zijde, waar het vaartuig nadert. Ten anker liggende, moeten alle vaartuigen een gewoon licht vertoonen.
---

