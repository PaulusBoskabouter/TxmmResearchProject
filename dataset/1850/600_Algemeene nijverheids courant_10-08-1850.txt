Landbouw en Veeteelt.
B. MEYLINK. I
VERBETERDE VLAS-BEREIDING.
Het valt niet te ontkennen, dat ons vlas in het algemeen bij dat van Belgie, Engeland enz. achterstaat. Eene der voornaamste oorzaken hiervan zal wel in deszelfs toebereiding te zoeken zijn, die bij ons meestal nog op de oude wijze plaats vindt, terwijl men elders getracht heeft haar van lieverlede te verbeteren. Wij achten het dus niet onbelangrijk onze lezers thans mede te deden, hoe anderen hierbij te werk gaan. Als eene der belangrijkste behandelingen bij de toebereiding van het vlas, komt het roten in aanmerking, hetgeen men bij ons nog gewoonlijk verrigt, door de van de zaadknoppen vooraf bevrijde stengels zoo lang in loopend of ook wel in stilstaand water te leggen, dat zij, na de drooging, bij wrijving den bast los laten en alleen de eigenlijke vlasvezels overblijven. Onder meer andere verbeteringen ten dezen thans aangewend, wordt vooral die van uchell e aangeprezen, welke daarin bestaat, dat hij de stengels, vóór het roten, met den vlegel op den dorsch-Vloer kneust en hen dan in houten-kasten, niet in slooten of dergelijke, aan eene roting onderwerpt. In :deze kasten, die eene grootte hebben geëvenredigd *aan de hoeveelheid van het te roten vlas, en van onderen met eerie schuif zijn voorzien, ten einde het water naar verkiezing te kunnen aftappen, worden de gekneusde stengels met zuiver water overgoten, dat er na 48 uren wordt afgetapt, om dan met nieuw water verwisseld te worden, hetwelk er insgelijks 48 uren op staan blijft. Op deze 'Wijze worden de oplosbare deden uit de stengels weggenomen en de kleuring der eigenlijke vlasvezels voorge"men• De stengels worden vervolgens ten derde male met water overgoten, hetwelk nu niet eer wordt afgetapt, dan nadat zich een eigenaardige reuk -begint te ontwikkelen. De opgieting van versch water en weder aftapping, zoodra gezegde reuk zich op nieuw voordoet, Werden zoo lang herhaald, tot de stengels bij- het wrijven den bast loslaten en de eigenlijke vlasvezels overblijven. Het op deie wijze verkregen vlas is niet door modder of ijzerdeelen gekleurd, zeer blank en het daarvan te spinnen doek veel gemakkelijker te bleeken. Poole slaat nog eenen anderen weg ter roting in. Hij weekt de lijnzaad- of hennep-stengels eerst 9 uren in zuiver water, en legt hen dan in water, dat voor het vlas op 400, voor de hennep op 200 deelen 1 deel zwavelzuur bevat. Zoodra de stengels met dit zure vocht doortrokken zijn, neemt hij dezelve er uit; laat ze uitdruipen, weekt ze 5 6 uren weder in gewoon water, brengt ze dan weder in het zure vocht, en wisselt een en ander zoo dikwijls af, totdat de bast zich gemakkelijk laat afwrijven. Ten laatste wordt alle zuur uit de stengels verwij. derd door afwassching met gewoon water of ook met water, waarin op 1000 deden 1 deel soda is opgelost. Hierna wordt het vlas gedroogd en gebraakt. Ook deze behandelingswijze levert een zeer fraai vlas op. Intusschen willen sommigen, dat op deze wijze te veel plántenlijm aan den vlasvezel ontnomen, en liet vlas hierdoor eenigzins minder sterk zal worden; maar ook beweren weder anderen, dat men dit bezwaar niet heeft te vreezen, zoo het gegeven voorschrift slechts met zorgvuldigheid wordt opgevolgd. Eene andere behandeling van de stengels, het wegnemen van den bast door braken en hekelen, is door Wright verbeterd, die hiertoe eenen bijzonderen toestel aanwendt, in welke de gerote stengels aan heeten waterdamp en eene zwakke, kokende loog werden blootgesteld. Eerst trekt hij de vooraf gekneusde stengels met koud, daarna met bloedwarm water uit, en brengt hen dan in eenen waterdampdigt sluitenden toestel, in welken zij met "eene soda-loog van 6° behandeld worden. Deze toestel is zoo ingerigt, dat men de soda-loog aftappen, het vlas met zuiver water uitwasschen en eindelijk met eene hooge dampdrukking zoodanig behandelen kan, dat het bijna droog uit het vat kan verkregen werden. Deze inrigting levert bijzonder goede uitkomsten op; alleen is het de vraag, of zij voor den gewonen landbouwer niet ie
kostbaar zal zijn. Zij echter, ilie er nader mode wenschen bekend te worden, verwijzen wij naar het Polyteclin. Journal van Dingler, Octob., 1849, waarin deze toestel met de wijze, waarop het vlas in deuzelven behandeld wordt, naauwkeurig wordt beschreven. Ook ten aanzien van het bleeken heeft men de wijziging aanbevolen, om het vlas zelf én niet het doek aan deze bewerking te onderwerpen. Volgens Kretschmar wordt dien ten gevolge het gehekelde en gezwingelde vlas eerst gelegd in eene zwakke loog van liout-asch en dan in zeepzieders-loog, welk een en ander zoo dikwijls wordt herhaald, als ter vólkomene bleeking noodig geoordeeld wordt. Door deze behandeling kan men aan liet vlas een sneeuwwit uiterlijk en zijdeachtigen glans geven, welken het daarvan gesponnen doek insgelijks behouden. B. Meylink.
---

