Landbouw en Veeteelt.
MIDDEL TER GENEZING VAN DE LONGZIEKTE BIJ HET VEE. Het Alg. Handelsbl. van Maandag 8 April (20 editie) levert onder bovenstaanden titel eene beschrijving van den aard dier ziekte en daarna wordt het middel er tegen opgegeven; dewijl wij nu echter tot ons leedwezen overtuigd zijn, dat deze ziekte bij den landbouwenden stand genoeg bekend is, vonden wij het ook minder noodzakelijk de kenteeketien daarvan op te geven en gaan deze dus stilzwijgend Voorbij. Het middel tegen genoemde ziekte is het volgende: I°. Zoodra mogelijk bewerkstellige men eene allerovervloedigste aderlating, en late het beest geheel zonder voedsel (des noods neme men het stroo onder het beest weg, opdat het niet daarvan ete). 2°. Om het uur geve men eene halve liter afkooksel van maluw wortel (racine de mauve). 3°. Om de twee uren zette men een lavement van tarwemeel-olie en laauw water. Geen andere drank geve men dan laauw water, eenigzins gemengd met garstemeel. Men giete daartoe het water in een emmer, waarin zich het garstemeel bevindt, en schenke dan het water weder over , om te laten drinken. Deze behandeling moet naauwgezet volgehouden werden gedurende 6 a 9 dagen, naarmate de ziekte gevorderd is; daarna kan men een weinig ligt voedsel geven in een weinig garstemeel, hetgeen men langzamerhand vermeerderen kan, tot dat het beest zijne vorige krachten terug bekomen heeft. Met de lavementen en den voorgeschreven drank moet men in omgekeerde rede te werk gaan, namelijk men moet ze langzamerhand verminderen tot dat de genezing volkomen is. Deze geneeswijze heeft in België verwonderlijk goede resultaten opgeleverd.
---

Fabrijken, Trafijken, Kunsten en Ambachten.
D. P.
BIJDRAGE TOT DE KENNIS DER MEEST IN GEBRUIK ZIJNDE VERWSTOFEEN. – IV. Blaauw e verwen. (Vervolg.) Konings-blaauw. Smalt. Blaauwsel. Deze verwstof is eene verbinding van kobalt-oxyde met kiezelaarde en potasch , welke verkregen wordt door de zamenstellende deelen bij sterke hitte tot een blaauwkleurig glas te smelten, dit tot poeder te brengen en vervolgens, door slibben in water, in verschillende graden van fijnheid af te zonderen. Hoe meer kobalt-erts er in verhouding tot de potasch en de kiezelaarde aangewend wordt, hoe donkerder de kleur uitvalt; terwijl de zuiverheid der ingrediënten van grooten invloed is op de deugdelijkheid van het fabrijkaat. Bij de beoordeeling der waarde van hetzelve, komt niet alleen de kleur, maar ook de fijnheid in aanmerking, die vooral kenbaar wordt door het blaauwsel met water te vermengen, waarin de beste soorten eenen geruimen tijd blijven zweven; terwijl de mindere soorten des te spoediger nederzinken , naarmate zij minder fijn verdeeld zijn. De fijnste, donkerblaauw gekleurde verwstof wordt Konings-blaauw of Azuur-blaauw genoemd, en overigens heeft men nog twee hoofdsoorten, als hoog- en bleek-blaauw, , die elk, naar hunne verschillende kwaliteiten, in vele ondersoorten verdeeld zijn. De kleur is vast en evenzeer bestand tegen den invloed der lucht, als onveranderlijk door de inwerking van zuren. De blaauwsels bevatten doorgaans sporen van arsenicum, waarom men, bij het veelvuldig gebruik, wel mag herinneren, om er niet zoo geheel zorgeloos mede te werk te gaan. Indigo. Deze hoogst belangrijke verwstof wordt wel is waar zeldzaam op zich zelve in de schilderkunst aangewend, maar mag toch hier niet onvermeld blijven,
omdat zij de grondstof uitmaakt, waaruit zeer voortreffelijke blaauwe verwen kunnen worden daargesteld. Schoon in verschillende planteu vervat, schijnt deze eigenaardige kleurstof toch iu de grootste hoeveelheid in het geslacht Indigofera voorhanden, en wordt dan ook uitsluitend bereid, uit de vele soorten, die dit geslacht oplevert. Vooral munten Indigofera anil, disperma, argentea en pseudo-tinctoria uit inde hoedanigheid van het product, en deze planten worden dien ten gevolge in Oost-Indiën, Zuid-Amerika en Egypte ook in groote hoeveelheid verbouwd, om er den Indigo uit af te zonderen. Deze afzondering volgt onmiddelijk, nadat het met heet water bereidde aftreksel der plant op eigenaardige wijze met de zuurstof der dampkringslucht in aanraking gebragt en daardoor in water onoplosbaar geworden is; want zonder deze inwerking der zuurstof is de Indigo kleurloos en in het vocht opgelost; dien ten gevolge is dan ook vóór de osydatie, even min inde plant zelve als in het aftreksel, eenig spoor van blaauw te herkennen. De afgescheide Indigo wordt in daartoe ingerigte kuipen of bakken verzameld, met water afgewasschen en het vocht, eerst door middel van filtreering en vervolgens door uïtpersing, verwijderd; daarna wordt de deegvormige massa in vierkante stukken verdeeld, die vervolgens, door ze op horden inde zon te droogen, zoo spoedig mogelijk van alle waterdeelen moeten worden bevrijd, en dan den Indigo daarstellen, die echter, zoo als hij inden handel voorkomt , aanmerkelijk in hoedanigheid en deugd verschilt, naar gelang der meerdere of mindere zorg aan de bereiding besteed, en naar de meerder of minder gunstige weersgesteldheid, niet alleen bij den groei der plant, maar ook bij de afscheiding der kleurstof zelve; terwijl eindelijk ook de soort der plant, zoowel als de groeiplaats, niet zonder invloed op de kwaliteit van het product blijkt te zijn. De vele soorten van Indigo worden doorgaans genoemd naar hare plaats van oorsprong, en men onderscheidt alzoo Bengaalsche, Madras, Java, Manilla, Guatiinalo, Caraccas enz. en elk dezer wederom naar hare kwaliteiten en vooral naar de zuiverheid harer kleur. In het algemeen schat men den Indigo des te hooger, naarmate de kleur levendiger en zuiverder blaauw-purperachtig is, de doorbraak zich gelijkvormiger voordoet, en op deze met den nagel gewreven eene streep tc voorschijn komt, blinkende als gepolijst goud. Hoe losser van zanienkang en hoe ligter in gewigt de Indigo zich voordoet, voor des te beter wordt hij gehouden, zoodat de beste soorten zelfs op het water drijven. In water is de Indigo onoplosbaar; in rokend zwavelzuur wordt hij bijna geheel opgelost en behoudt daarbij de blaauwe kleur. Na verbranding blijft er slechts weinig bleekkleurige asch over. Uit de oplossing van Indigo in zwavelzuur (vitrioololie) bereidt men het Blaauw Karmijn. Indigo-Karmijn. Oplosbare Indigo. Hiertoe scheidt men één deel tot poeder gewreven Indigo, bij kleine hoeveelheden, in 4 tot 6 deelcn rookend (Nordhiiuser) of 8 tot 12 deelen geconcentreerd Engclsch zwavelzuur, daarbij zorg dragende, dat het mengsel zich niet verhit en dat de spoedige oplossing van den Indigo zooveel mogelijk door vlijtig omroeren bevorderd wordt. De vloeistof neemt onmiddi.*lijk eene fraaije, blaauwe kleur aan en wordt, na-
dat de Indigo bijna geheel opgelost is, helder afgegoten en met het tienvoudige gewigt water verdund, gefiltreerd en daarna vermengd met eene geconcentreerde oplossing van koolstofzure potasch, waarin zooveel van dit zout vervat is, als gevorderd wordt om een derde gedeelte van het aangewende zwavelzuur te neutraliseren. Er ontstaat een volumineus blaauw praacipitaat, dat door filtreren en afwasschen met eene kleine hoeveelheid water van de oplossing gescheiden en daarna gedroogd wordt, om als blaauw karmijn aangewend te worden. Het Is als zoodanig een donkerblaauw poeder, dat in 140 deelen water volkomen oplosbaar is en eene standhoudende verwstof oplevert, die beter dan eenige andere tot waterverw geschikt is, maar ook als olieverw kan aangewend worden. Lakmoes. Eene stof, die uitsluitend tot waterverw dienstig is, en meerendeels gebruikt wordt om aan kalk eene blaauwe kleur mede te deelen, De grondstof, waaruit thans het lakmoes vervaardigd wordt, is eene bijzondere soort van korstmos (Leeanora Tartarica), welke in noordelijke landen, vooral in Zweden, overvloedig groeit, en uit welke zich door gisting, onder inwerking van dampkringslucht en ammoniacale zouten, eene roode kleurstof ontwikkelt, die door bogen in blaauw overgaat. Deze kleur deelt zich aan water mede, doch is niet bestand tegen den invloed van het licht en nog veel minder tegen dien van zuren, daar deze liet dadelijk rood kleuren. Het lakmoes komt in kleine, -langwerpige teerlingen voor, en verschilt aanmerkelijk in kwaliteit, naar gelang men de plantenkleurstof aan meer of minder krijt, gyps of kalk gebonden heeft, om er eene deeg van te vormen. Hoe meer water door eene bepaalde hoeveelheid lakmoes fraai purperblaauw gekleurd wordt, zonder dat de stof daarbij den teerlingvorm verliest, des te beter is de kwaliteit, die zich daarenboven ook door ligtheid, hardheid en gelijkvormigheid op de doorbraak gemakkelijk laat herkennen. D. P.
---

