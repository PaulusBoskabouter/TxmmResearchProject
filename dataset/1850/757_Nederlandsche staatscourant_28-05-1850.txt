NEDERLANDEN.
Na een voorafgaand vergelijkend examen , zijn bij achtereenvolgende beschikkingen van den Minister van Binnenlandsclie Zaken benoemd tot opzigters van den waterstaat, in het Bste district (provincie Utrecht): C. F. van Teijlingen en P. Janse ; in het 6de district (provincie Noordbrabant): P. E. Fischer.
---

BUITENLANDSCHE BERIGTEN. ITALIE.
In een door de Augsburger Allgemeine Zeitung medegedeeld schrijven Uit Rome van den i6den dezer leest men: » Wij mogen niet nalaten gewag te maken vaneen gerucht, hetwelk alhier sedert eenige dagen in omloop is. Men spreekt er namelijk van dat de Paus , ten gevolge der berigten omtrent den ongunstigen staat van zaken in Frankrijk , op het ergste gevat zijnde, reeds alle maatregelen genomen heeft om zich des nooclig voor de tweede maal uit Rome te kunnen verwijderen. Het is natuurlijk onmogelijk zich omtrent de gegrondheid van dit gerucht te vergewissen, in een land waar de drukpers aan banden ligt; maar zeker is het dat men zoowel in het pauselijk kabinet als onder het publiek grootevrees koestert vooreene nieuwe uitbarsting van den Franschen staats-vulkaan, en dat de Paus even weinig als de Fransche bevelhebber kan voorzien, welke politieke meening en beginselen de hier aanwezige Fransche troepen te eeniger tijd geroepen zouden kunnen worden te verdedigen. De heer de Rayneval, die tot op de komst van zijnen opvolger , den graaf Walewsky, de leiding der zaken voorloopig aan den admiraal Baudin heeft overgelaten, vertrekt heden uit Napels om zich als gezant der Fransche republiek naar herwaarts te begeven." — De Koning en de Koningin van Sardinië met hunne beide kinderen, hebben dezer dagen eene reize naar Savoije ondernomen. Zij zijn den 2isten dezer te" Ohambery aangekomen, alwaar den vorigen dag eene proclamatie des Konings uitgegeven was, die een zeer gunstigen indruk op de bevolking gemaakt had. De vorstelijke personen zijn dan ook bij hunnen intogt in de hoofdstad van Savoije met de levendigste geestdrift begroet geworden. Opmerkelijk was daarbij dat tusschen de kreten : leve de Koning! leve de Koningin! bij herhaling ook die gehoord werd van : » leve de wet Sicardi!" hetgeen wordt aangemerkt als een bewijs , dat, in weerwil Van de beweringen der cléricale partij , de afschaffing van de voorregten der geestelijkheid , zelfs onder de anders wegens hare bijzondere gehechtheid aan de kerk bekende bevolking van Savoije, grooten bijval heeft gevonden. De Koning en de Koningin zouden achtervolgelijk al de districten van dat land bezoeken. De Turijnsche bladen berigten dat het proces van den aartsbisschop Franzoni den 23sten dezer voor het hof van ajipel te Turijn geopend moest worden. Den 20sten dezer hebben bij de Sardinische kamer van afgevaardigden de beraadslagingen over het budget voor het loopende jaar eenen aanvang genomen. Men verwacht dat die discussien van zeer langen duur zullen zijn, daar niets de kamer tot bespoediging derzelve dringt, zijnde het gouvernement door haar gemagtigd geworden, om de bestaande belastingen tot de maand November aanstaande te blijven heffen.
---

FRANKRIJK.
In de zitting der wetgevende vergadering van den 25sten dezer i* het eerste artikel der wet tot wijziging der kieswet aangenomen. Dat artikel is van den volgenden inhoud : n Binnen de dertig dagen na de afkondiging der tegenwoordige wet zal de lijst der kiezers worden opgemaakt door den maire, bijgestaan door twee gedelegeerden, welke voor elke gemeente door den vrederegter zullen worden aangewezen , en in het kanton gedomicilieerd moeten zijn. De gedelegeerden zullen het regt hebben om hunne aanmerkingen in het proces-verbaal te doen aanteekenen. Dit proces-verbaal zal, te gelijk met de lijst der kiezers , door den maire ter secretarie van de mairie worden nedergelegd, ten einde aan e_ ieder, die zulks verlangt, medegedeeld te worden." Bij de voorafgaande discussien was de voordragt nog door de heeren de Flotte en Grevy bestreden en door den heer Leon Faucher met den meesten nadruk verdedigd. Ofjchoon de beraadslagingen over de wet van langeren duur schijnen te zullen zijn dan men aanvankelijk gedacht had, blijft men het toch daarvoor houden dat hare aanneming niet twijfelachtig is , en dat het voornemen, om thans eene poging te doen ten einde de nadeelige gevolgen van het algemeene stemregt althans ten deele weg te nemen , bij de groote meerderheid zoo vast staat , dat geene redeneringen daarin eene merkbare verandering zullen kunnen te weeg brengen. De rust , die sedert eenige dagen te Parijs heerschte , blijft steeds aanhouden. Intusschen ontbreekt het niet aan lieden, die zulks in de bestaande omstandigheden volstrekt onverklaarbaar vinden ; en aan wier vrees voor eene uitbarsting juist deze ongewone kalmte nieuw voedsel geeft. In sommige zuidelijke departementen heerscht groote gisting , en het gerucht heeft zich reeds te Parijs verspreid, dat aldaar onlusten waren ontstaan. Hetzelve schijnt echter o,erdreven te zijn geweest. Wat het geschil met Engeland betreft, bleef men zich, volgens de Parijssche berigten van eergisteren , met eene spoedige vereffening vleijen. Intusschen hadden de tijdingen uit Toulon en Marseille, nopens eenige door het gouvernement bevolen uitrustingen, die men met dit geschil in verband wilde brengen, eenig opziens gebaard.
---

ENGELAND.
Het lagerhuis heeft den 23sten dezer zijne door het Pinksterfeest afgebroken werkzaamheden hervat. Bij den aanvang der zitting van dien dag heeft lord Palmerston, zonder daartoe door eenige interpellatie genoodigd te zijn, in eene langdurige rede inlichtingen gegeven omtrent het tusschen Engeland en Frankrijk gerezen geschil, zijne handelwijs ten aanzien der onderhandelingen over het Grieksche vraagstuk zoeken te verdedigen, den wensch van de Britsche regering te kennen gegeven om de vriendschappelijke betrekkingen met Frankrijk in allen deele te bewaren, en het verwijt van zich afgekeerd, d.it hij ten opzigte van Fr.inkrijk in het minst zou hebben willen te kort doen aan de achting en de hoffelijkheid, die de gouvernementen aan elkander schuldig zijn. De minister deed opmerken , dat toen hij voor het eerst over deze aangelegenheid geïnterpelleerd werd , hij niet hal kunnen weten noch vermoeden , dat de bekende; brief van den Franschen minister van buitenlandsche zaken La Hitte aan de wetgevende vergadering te Parijs was voorgelezen alvorens de bescheiden waarop die brief zich beroept, onder het oog dier vergadering gcbragt waren; want hij had reden gehad om te verwachten dat de door hem aa-i den heer Drouin de Lhuys gegeven verklaringen en inlichtingen het ongenoegen der Fransche regering weggenomen of althans verminderd zouden hebben. En nu zoude voorzeker een ieder, die op de goede verstandhouding tusschen de beide regeringen eenigen prijs stelt, hem (lord Palmerston) van onverschoonüjke indiscretie beschuldigd hebben, indien hij op dat oogenblik de in den bedoelden brief uitgedrukte gevoelens — welke zijns inziens waarschijnlijk reeds voor andere plaats gemaakt zouden hebben — openbaar gemaakt en daardoor een welligt slechts voorbijgaand misnoegen der Fransche regering bestendigd had. Vervolgens kwam de minister op het verwijt dat hij zijne beloften niet vervuld zoude hebben, en toonde in het breede aan, dat het afbreken der onderhandelingen te Athene eene daad van den heer Gros , niet van den heer Wyse, was geweest ; dat deze zelfs toen niet onmiddellijk tot het hervatten der dwangmaatregelen was overgegaan , en dat hij niet verpligt was geweest om voor het hernieuwen der blokkade nadere instructien te Londen te vragen. De minister eindigde aldus : » Ik behoef naauwelijks te zeggen, dat elke gebeurtenis , die de vriendschappelijke verstandhouding, tot hiertoe tusschen Frankrijk en Engeland bestaan hebbende, zou kunnen verbreken , even grievend als onaangenaam zou zijn voor het kabinet van Hare Britsche Majesteit. Ik vermeen niets gezegd te hebben, althans dit was nooit mijn voornemen , wat het bestaande misverstand zou kunnen uitbreiden, of eene spoedige schikking zou kunnen in den weg staan. Ik twijfel geen oogenblik , dat wanneer het geschilpunt door de Fransche regering met bedaardheid zal onderzocht zijn, zij al spoedig zal inzien, dat er in dezen hoegenaamd geene reden bestond , om hare vriendschapsbetrekkingen met Engeland af te breken; ook zullen, zoo ik hoop, de onderhandelingen, hieromtrent tusschen do regeringen der beide landen geopend , aanleiding tot een voor beide gewenscht gevolg geven. Ten slotte moet ik nog de door mij gekoesterde verwachting mededeelen, dat, hoe de gedachten der Fransche regering ook over het punt iv quaestie mogen zijn, vzij ten minste het kabinet van Hare Britsche Majesteit het regt zal laten wedervaren, dat het door goede bedoelingen in zijne handelingen werd geleid, en dat het tevens nimmer van meening geweest is, den eerbied uit het oog te verliezen, dien het aan de Fransche regering verschuldigd is." Ten gevolge van eenige tegen lord Palmerston gerigte aanmerkingen van den heer dTsraeli, nam alstoen de eerste minister Russell het woord ; hij verklaarde, als hoofd der regering de verantwoordelijkheid voor al het gebeurde ten volle op zich te nemen, en voegde er bij, dat, zoo er ain Frankrijk eenige opheldering te geven of eenig voorste] te doen was, bestaanbaar met Engelands eer en waardigheid', waardoor het misverstand weggenomen en de goede verstandhouding hersteld kon worden , er geene poging was welke het Engelsche gouvernement niet volgaarne tot dat einde zou willen doen.
In overeenstemming met de Parijssche Pairie beweert de Times, dat in de daad eene nota, in allezins verzoenende bewoordingen gesteld , aan het Fransche gouvernement was ingezonden; dat echter als middel ter bevrediging daarbij niet anders was voorgesteld , dan dat Frankrijk zich zou belasten met het scheidsregterschap betrekkelijk de vorderingen van den heer Pacifico , en dat dit voorstel als onvoldoende, door het Fransche gouvernement was van de hand gewezen, met verklaring dat hetzelve met het oog op de waardigheid van Frankrijk , verpligt was zich stiptelijk te houden aan de bepalingen der te Londen gesloten overeenkomst.
---

DUITSCHLAND.
Z. M. de Keizer van Oostenrijk is den 22sten dezer van de reis naar Triest in goeden welstand te Weenen teruggekeerd. — Blijkens een den 2.ssten dezer des morgens te Berlijn uitgegeven bulletin had de Koning ten gevolge van de verheffing der wondkoorts den vorigen nacht onrustig doorgebragt. De wond zelve stond niet ongunstig. De verontwaardiging over den tegen den Koning gepleegden aanslag is in Pruissen algemeen. Van alle kanten worden adressen naar Berlijn gezonden, waarin die verontwaardiging uitgedrukt, en tevens de levendigste vreugde over het behoud van 's Konings leven te kennen gegeven wordt. De kerkelijke overheid heeft, gelijk het regeringsblad meldt , verordend, » dat op aanstaanden Zondag in alle kerken des lands >n het algemeen kerkgebed eene dankzegging voor de wonderbare redding van Zijne Majesteit uit het door de hand eens moordenaars Veroorzaakte doodsgevaar opgenomen , en met de openbare godsdienst een dankfeest vereenigd worde voor de thans reeds ten tweeden male ïoo zigtbaar gebleken genade Gods bij de bescherming der Majesteit tegen een misdadigen aanslag." Eenige der personen, waarvan de inhechtenisneming in ons vorig nommer gemeld werd, zijn reeds den 2/|sten weder in vrijheid gesteld, tiet blijkt thans dat ten minste eenige dier inhechtenisnemingen in verband stonden met den aanslag op den Koning. Nopens het geregtelijk onderzoek wegens het gebeurde is nog niets bekend geworden.
Bij besluit van a 3 Mei heeft de Koning van Pruissen den heer von Badowitz op zijn verzoek , tot herstel van zijne verzwakte gezondheid, voor eenige weken ontslagen van de leiding der werkzaamheden van den Duitschen raad van administratie, en dezelve, gedurende het verlof van den heer von Radowitz opgedragen aan den heer von Sydow , Pruissisch gezant bij het Zwitsersche eedgenootschap. — Volgens de laatste berigten uit Stuttgart verdwijnt de hoop op eene schikking tusschen het ministerie en de landsvergadering , met opzigt tot de herziening der constitutie , meeren meer. Ten gevolge daarvan zou, naar sommigen meenden , eene ontbinding van die vergadering, en naar anderen wilden eene aftreding van het ministerie , zeer kort op handen zijn.
---

