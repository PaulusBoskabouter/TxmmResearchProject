NEDERLANDEN.
, Door den ridder de Bourman, minister-resident van Spanje alhier, zijn geloofsbrieven uitgereikt, waarbij hem ook door Hare Koninklijke Hoogheid mevrouw de Hertogin-regentes van Parma, de hoedanigheid wordt opgedragen van Hoogstderzelver minister-resident by het Nederlandsche Hof. By Zr. Ms. besluit van den 31sten Mei 1854, n°. 45, is benoemd tot kantonregter te Oosterhout, mr. C. C. A. Beens, thans griffier bij hetzelve kantongeregt.
---

MINISTERIE VAN FINANTIEN.
De Minister van Finantien, Gelezen hebbende de missive van een der heeren arrondissementsdirecteurs der directe belastingen enz., waarbij des Ministers beslissing wordt ingeroepen omtrent een gerezen geschil van gevoelen ten aanzien van de toepassing van het tarief van regten op maat- en duimstokken; heeft bij resolutie van 18 Mei jl., n°. 125, goedgevonden te kennen te geven, dat de maat- en duimstokken moeten worden gerangschikt onder de mathematische instrumenten, op den invoer belast met drie per cent der waarde.
---

BUITENLANDSCHE BERIGTEN. TURKIJE.
De Londensche Times van jl. Woensdag deelt eene vertaling mede van het zesde protokol der Weener conferentie, hetwelk, gelijk men weet, den 23sten Mei jl. te Weenen door de vertegenwoordigers der vier mogendheden is onderteekend. Volgens die vertaling luidt hetzelve aldus: ii De ondergeteekende gevolmagtigden hebben het met de in het protokol van den 9den April jl. vervatte afspraken overeenkomstig geacht zamen te komen om wederzijdsche mededeeling te doen van de tusschen Frankrijk en Engeland, alsmede van de tusschen Oostenrijk en Pruissen op den lOden en den 20sten April jl. gesloten overeenkomsten , en om van dezelve aanteekening te maken in ééne gezamenlijke acte. n Na een zorgvuldig onderzoek der voorzeide overeenkomsten hebben de ondergeteekenden eenstemmig verstaan: » I°. dat de tusschen Frankrijk en Engeland gesloten overeenkomst, alsmede die van den 20sten April tusschen Oostenrijk en Pruissen , beide de verpligting inhouden, in de onderscheidene gesteldheid waarop zij slaan, de handhaving te verzekeren van het beginsel, hetwelk door de reeks van protokollen der Weener conferentie is vastgesteld; i) 2°. dat de integriteit van het Turksehe rijk en de ontruiming van dat deel van deszelfs grondgebied hetwelk door het Russische leger bezet is, het bestendige en onveranderlijke doel van de vereeniging der vier mogendheden is en blijven zal; » 3°. dat derhalve de medegedeelde en aan dit protokol gehechte acten beantwoorden aan de verbindtenis die de gevolmagtigden den 9den April wederkeerig hadden aangegaan om te beraadslagen en zich te verstaan over de geschiktste middelen tot bereiking van het doel hunner Vereeniging; en dat die acten alzoo wederom strekken tot staving van liet vaste voornemen der op de Weener conferentie vertegenwoordigde mogendheden om alle hare pogingen en besluiten gezamenlijk te doen strekken tot het verwezenlijken van het doel hetwelk den grondslag harer vereeniging uitmaakt." Aangehecht zijn de Engelseh-Fransche overeenkomst van den lOden April jl., en het Oostenrijksch-Pruissische alliantie-verdrag van den 20sten April jl. n Uit dit protokol — zegt de Times verder — blijkt dat er alleen op twee punten eene stellige overeenkomst tusschen de vier mogendheden bestaat, namelijk ten aanzien van de handhaving der integriteit van liet Turksehe rijk en van de ontruiming der Vorstendommen. Doch buiten en behalve deze beide doeleinden beoogen Frankrijk en Engeland meer algemeene maatregelen om den vrede op een hechten grondslag te herstellen , en om de herhaling der tegenwoordige verwikkelingen in liet vervolg voor te komen, terwijl Oostenrijk en Pruissen in de nu voor ons liggende staatsstukken zich tot de ontruiming der door vreemde troepen bezette gedeelten van het Turksehe grondgebied bepalen. Zoolang de Keizer van Rusland niet, hetzij door onderhandeling of door geweld, genoopt is zijne troepen uit Turkije terug te roepen, is dat verschil van geen wezenlijk belang, want al de vier mogendheden hebben zich evenzeer verbonden om dat doel te bereiken en daartoe zamen te werken. Maar dat doel is bereikt, de zaken overigens blijvende gelijk zij thans zijn, dan zou de positie der Westersche mogendheden en die der Duitsche Staten verschillend worden, indien zij door den inhoud van dit protokol moest worden geregeld. Dit was het ongetwijfeld hetwelk de weifelende party onder Duitsehlands staatsmannen in het oog had, die deze kans van vereeniging met Rusland niet wil opgeven, zelfs niet terwijl zij tegen Rusland gerigte protokollen onderteekent; "dat is inzonderheid de hoop van den Koningvan Pruissen , die zich vleit met de gedachte dat hij door de verwijdering der Russische troepen uit de Vorstendommen in staat zal gesteld worden om Duitschland weder tot eenen bondgenoot van Rusland te maken. Dit zijn echter onzes oordeels kortzigtige en bedriegelijke verwachtingen. Er is geen grond om te denken dat de Russische troepen de Vorstendommen ooit zullen verlaten, zoolang zij niet gewapenderhand daaruit gedreven worden; en indien eenig deel van Duitschland tot deze gewapende uitdrijving medewerkt, gelijk de Duitsche Staten door hunne aangegane verbindtenissen en omhelsde beginselen gehouden zijn te doen, dan wordt de oorlog van een anderen aard en komt hij buiten de termen van dit protokol. Andere verbindtenissen van een meer gewigtigen en meer stelligcn (aard moeten alsdan in de plaats treden van eene overeenkomst als deze. » Duitschland, innerlijk eendragtig en met de Westersche mogendheden zamenwerkend, heeft ontegenzeggelijk de middelen en de gelegenheid om aan den tegenwoordigen oorlog een eind te maken, en om aan Rusland voorwaarden voor te schrijven, in plaats van zich door Rusland dc wet te laten stellen. Oostenrijk althans schijnt het eervolle en voordeelijre van zulk eene positie te beseffen; en hoewel de taal van al de jongste Duitsche staatsstukken nog eenigermate aarzelend is, erkennen zij duidelijk genoeg de pligten die de Duitsche hoven om den wille van hun land en van de wereld te vervullen hebben."
---

GRIEKENLAND.
_ De officiële Fransche Moniteur van gisteren berigt dat Koning Otto zich bereid heeft verklaard om aan de verlangens van Frankrijk en, Engeland te voldoen, en reeds aan de bevolking zijns lands heeft doen verkondigen dat Griekenland in den tegenwoordigen oorlog en in het geheele geschil tusschen Rusland en Turkije onzijdig zal zijn. In zijn nommer van eergisteren deelde het officiële blad der Fransche regering het volgende mede: » De Grieksche opstand, die in Epirus hot hoofd gestooten heeft, is weder aanvallend te werk gegaan in Thessalie, alwaar een twintigtal dorpen door Grieksche vrijscharen zijn vermeesterd. Ongelukkig lijdt het geen twijfel, dat deze nieuwe poging het gevolg is van bevelen die onlangs van Athene naar de grenzen gezonden zijn. » Tschami-Kara-Tassos is met een gedeelte zijner bende naar den berg Athos geweken. De reguliere troepen die tegen hem naar Ormilia gezonden waren, zijn te Salonika teruggekomen, vier stukken geschut medebrengende, die zij aan de Grieken hadden ontnomen. Het bevestigt zich dat deze aanvoerder 150 Turken, die ongewapend in eene kerk de wijk hadden genomen, levend heeft verbrand."
---

DUITSCHLAND.
Het dagblad van Freiburg berigt onder dagteekening van 30 Mei: » Het tegen den aartsbisschop ingestelde.geregtelijk onderzoek is than3 afgeloopen, en heden is dien ten gevolge de persoonlijke inhechtenisstelling van dien geestelijke weder opgeheven. De stukken zijn aan het hofgeregt alhier verzonden, welks uitspraak thans wordt te gemoet gezien."
---

FRANKRIJK.
liet Wetgevend Ligchaam heeft eergisteren de beraadslaging over de staatsbegrooting afgebroken om een aantal wets-ontwerpen van bloot plaatselijk belang aan te nemen. Het heeft nog een nieuw wets-ontwerp ontvangen, hetwelk tot belangrijke discussien zou kunnen aanleiding geven indien het niet wegens tijdsgebrek onafgedaan blijft. Het strekt om alsnog de bekrachtiging der wetgevende magt te vragen voor al de veranderingen die sedert 1846 bij besluiten der uitvoerende magt in de Fransche tariefwetgeving gebragt zijn. meestal met het doel om hare prohibitive of beschermende strekking te verzachten. In de toelichtende memorie, die bij dit wetsontwerp gevoegd is, wordt erkend dat deze veranderingen reeds eerder aan het oordeel der wetgevende magt hadden behooren onderworpen te worden , maar wordt gewezen op velerlei omstandigheden die zulks telkens hebben doen verzuimen. _— In de dagbladen van do noord-westelijke departementen van Frankrijk leest men thans onderscheiden berigten waaruit blijkt dat men onverwijld, zal beginnen de legerkampen op te slaan, in welke een groot deel der Fransche landmagt nabij het Kanaal vereenigd zal worden. — Het Journal des Débats wijst op de toeneming van het vervoer over den Franschen Noorder-spoorweg, zoo als die blijkbaar is in het jaarlijksch rapport, hetwelk dezer dagen in eene algemeene vergadering van aandeelhouders dier onderneming is uitgebragt; en het onafhankelijke blad voegt daarbij de volgende opmerking: » Zoo iets kan bijdragen om hen gerust te stellen die wegens de buitenlandsche gebeurtenissen bezorgd zijn voor de materiele welvaart des lands, dan is hot zekerlijk het steeds levendiger wordende verkeer hetwelk op onze groote spoorweglijnen zigtbaar is. Dit schijnt ons een feit van nog meer beduidenis dan de uitkomsten van ons handelsverkeer met het buitenland kunnen zijn." — Aan de Parijsche effectenbeurs is gisteren (Donderdag) de prijs der Fransche staatsschuldbrieven, en vooral die der 3 percents rente, wederom aanmerkelijk gerezen.
---

