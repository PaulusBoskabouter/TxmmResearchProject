NEDERLANDEN.
By Koninklijk besluit van den 30sten Julij 1854 , n°. 61, zijn verplaatst de volgende controleurs der directe belastingen, in- en uitgaande regten en accijnsen, als: de hner E. Ypeij, van Harderwijk naar Amsterdam, voor de directe belastingen in het Iste arrondissement; de heer C. A. M. baron du Tour, van Gorredijk naar Harderwijk, de heer F. A. des Tombe, van Dordrecht naar Zalt-Boramel; de heer /. W. E. de Groot, van Schagen naar Dordrecht (Iste afdeeling); benoemd tot controleur der directe belastingen, in- en uitgaande regten en accijnsen van de 3de klasse te Gorredijk, den heer P. Lammers Soeteman, thans surnumerair bij 's Rijks belastingen te Rotterdam; bevorderd tot controleur der directe belastingen, in- en uitgaande rogten en accijnsen van de Iste klasse, de heer F. J. Richard de Bertin, thans van de 2de klasse te Amsterdam ; van de 2de klasse , de heeren jhr. mr. S. Trip, thans van de 3de klasse te Harlingen, en L. R. Wentfult, thans van de 3de klasse te Zaandam.
---

MINISTERIE VAST MARINE.
De Minister van Marine Brengt, ten gevolge van Zyner Majesteits besluit van den 26sten dezer n°. 60, ter kennis van de daarbij belang hebbende, dat de verzoekschriften om plaatsing van Jongelingen als Adelborsten bij de Marine op den in bovengemeld besluit bepaalden voet, uiterlijk op den 25sten Augustus aanstaande, aan het Departement van Marine moeten zijn ingezonden en dat ter aanvulling van 24 opengestelde plaatsen in de eerste dagen der maand September aanstaande in een der localen van genoemd Departement, de zich aangemeld hebbende Adspiranten voorde genoemde betrekking, door de daartoe bevoegde Commissie, nopens hunne kundigheden zullen worden geëxamineerd. Vooraf zal evenwel bij gemeld Departement een geneeskundig onderzoek der Adspiranten plaats hebben. Zullende de zoodanigen, die alsdan voor de zeedienst ongeschikt worden bevonden, niet tot gemeld Examen worden toegelaten. De na te noemen stukken zullen bij de Verzoekschriften moeten worden overgelegd, als: I°. Eene acte van geboorte van den Adspirant; 2°. Een bewys, dat hij is gevaccineerd; en 3°. Eene verklaring van het Gemeentebestuur zijner woonplaats, dat hy is Nederlander. 'sGravenhage, den 28sten Julij 1854. De Minister voornoemd, J. Enslie.
---

BINNENLANDSCHE BERIGTEN. SPANJE.
De gisteren morgen te Parijs verschenen dagbladen deelen een berigt mede uit Madrid van den 29sten Julij, inhoudende dat de generaal Espartero dien dag aldaar aangekomen is, en dat de bevolking hem met geestdrift heeft ontvangen onder het geroep van leve de Constitutie.' leve de Koningin! leve Espartero.' In de jongste Madridsche dagbladen leest men eene proclamatie die den loden Julij jl. door het te Sarragossa opgerigte voorloopig bewind namens den generaal Espartero uitgevaardigd' en in gansch Arragonie verspreid is. Zij behelst het volgende: »De politieke overtuiging des lands laat zich thans in eenige weinige woorden uitdrukken. Vrijheid des troons van zedelyken dwang zonder verantwoordelijkheid; naleving der constitutie, die de vertegenwoordiging des volks in de grondwetgevende Cortes verzekert; voorzigtige inkorting van de bemoeijing der hooge regering met de plaatselijke aangelegenheden; een eerlijk en zedelijk gouvernement; voorkeur voor de braven bij de benoeming en bevordering van ambtenaren: herziening van eenige organieke wetten, inzonderheid van die op het kiesregt en de drukpers; wederinvoering der burgerwapening in den wettelijk te bepalen vorm: dat zijn de beginselen die, overeenkomstig den wensch van een groot deel des lands, door de besturende junta worden verkondigd." In het Journal des Débats van gisteren leest men: »In dagbladen en brieven uit Madrid van den 25sten Julij vinden wij eenige bijzonderheden omtrent den toestand der Spaansche hoofdstad. Het volk stond nog gewapend bij de barricaden; maar er begon weder orde te heerschen, en men vernam geene nieuwe buitensporigheden tegen personen of goederen. il Een geruststellend verschynsel is het dat de lieden, die aan het hoofd der oproerige beweging stonden, door eene deputatie Koningin Isabella uitgenoodigd hebben om uit haar paleis te komen en zich aan het volk te vertoonen; zij hebben haar gezworen dat zij zelven haar over do barricaden zouden geleiden, en dat zij zich zou kunnen overtuigen van den eerbied der Spanjaarden voor haren persoon en voor de monarchie. Zoodanig een blijk,, van monarchaal-constitutionele gezindheid was, bij de afwezendheid van Espartero en andere invloedrijke krijgsoversten, te Madrid wel noodig; want de verst gedreven radicale denkwijze , hetcomraunismus zelf begonnen er hunne begrippen onder de arbeidende klasse te verspreiden; en reeds verschijnt er een dagblad tegen het » snoode kapitaal", tegen het exploiteren van menschen, tegen de weelde en tegen » het misbruik hetwelk van het eigendorasregt gemaakt wordt." Doch deze_gedrochtelijke leeringen kunnen in Spanje geen ingang vinden. Buitendien is in de zamensmelting der beide oude partijenvan gematigden en progressisten tot eene enkele magtige partij van constitutioneelgezinden, een grond voor de ordelievenden gelegen om minder beducht te zijn voor hetgeen door de voorstanders der regeringloosheid moet worden ondernomen. i) In weerwil der kalmte waarvan de berigten gewagen en die ook werkelijk te Madrid heerscht, zijn de straten er nog altijd versperd; maar door en over de barricaden zijn paden gemaakt voor voetgangers, paarden en muilezels. De barricaden zijn talrijk, en men ziet er de borstbeelden of p rtretten van den maarschalk Espartero, van de generaals O'Donnell, Dulce, Ros de Olano enz. Rondom deze afbeeldsels zijn loof, draperien en bloemen aangebragt, zoodat sommige barricaden, van verre gezien, gelijken op de getimmerten waarin bij de verpozing van een kerkelijken stoet de gewijde vaten en beelden neergezet worderf. i) Men telt te Madrid reeds 17,000 lieden die wapens ontvangen hebben en de gewapende burgerij uitmaken. De wederoprigting dezer gewapende magt is voor het tegenwoordige een der beste waarborgen voor het herstel der openbare orde en vrede. » De gewezen minister van oorlog, generaal Blaser, heeft niet, zoo als gezegd was, de wijk naar Portugal genomen. Hij staat nog aan het hoofd der troepen waarmede hij uit Madrid getrokken is om den "-eneraal O'Donnell te vervolgen. Toen hij van de volksbeweging in=Madrid kennis kreeg, staakte hij de vervolging en trok hij nader bij de hoofdstad, om zijne gewezen ambtgenooten, zoo mogelijk, te hulp te komen. Bij de afzending der jongste tijdingen uit Madrid, bevond hij zich op drie dagmarschen van daar, namelijk te Alcala de San Juan, tusschenCuenca en Toledo. Het te Madrid gevestigde voorloopig bewind heeft een zijner leden afgezonden om hem van het bevel over de troepen te ontzetten. » Door den telegraaph vernamen wij reeds de aankomst te Madrid van den generaal Allende Salazar, die met eene zending van Espartero bij de Koningin belast was. Met hem is de kolonel Pampillon teruggekomen, die van_ Madrid was afgezonden om aan Espartero namens de Koningin het bewind aan te bieden. De generaal Salazar heeft een "eheim onderhoud met Hare Majesteit gehad, terwijl hij haar het schrijven overhandigde waarin de Hertog der Overwinning opgeeft onder welke voorwaarden hij den post van president-minister zal aannemen. Vervolgens heeft de generaal Salazar zich bij het voorloopig bewind vervoegd, maar daar heeft hij zich niet uitgelaten over den inhoud der boodschap waarmede hij door den maarschalk Espartero belast was." — Volgens de jongste berigten uit de Spaanscho provinciën schijnen er, sedert de zege des opstands beslist was, nergens grove wanordelijkheden gepleegd te zijn. Doch in en omstreeks de fabriekstad Barcelona werd de houding van het werkvolk zoo dreigend dat de overheid dienstig geacht heeft aan deszelfs eisch toe te geven, en den 29sten Julij aan de fabrikanten verboden heeft gebruik te maken van zekere werktuigen, waardoor laatstelijk een aantal arbeidende handen overbodig geworden was.
---

TURKIJE.
In den officielcn Franschen Moniteur van eergisteren is het volgende berigt uit Weenen van den 25sten Julij medegedeeld: » Sedert het voor de Turken roemrijke gevecht bij Giurgewo heeft men niets zekers van de voornemens der Turksche krijgsmagt vernomen. Nu wordt verzekerd dat zij Giurgewo niet in hare magt wil houden, dan weder dat zij van die plaats een tweede Kalafat maakt. Zeker is het dat de Russische opperbevelhebber, de vorst Gortschakoff, eene ontzagwekkende legermagt weder naar den Donau heeft doen trekken. De kolonel Kalik, die door het Oostenrijkschc gouvernement met eene zending bij de drie opperbevelhebbers der vereenigde troepen is belast, bevindt zich in het hoofdkwartier van Omer Pacha; en er zijn thans nieuwe instructien naar hem afgezonden betrekkelijk de verstandhouding die hij tusschen den Oostenrij kschen generaal von Hess, Omer Pacha, den maarschalk Saint Arnaud en lord Raglan moet tot stand brengen." Een telegraphisch berigt uit Belgrad van den 29sten Julij zegt: » De bewegingen der Russen worden met eiken dag minder verklaarbaar. Gisteren vernam men uit Bucharest dat de vorst Gortschakoff bevel had gegeven om de Turken over den Donau terug te dringen. Heden wordt de aankomst van den graaf Adlerberg aangekondigd, die het bevel zou brengen om tot over den Pruth terug te trekken."
---

DUITSCHLAND.
De gezanten van Oostenrijk en Pruiasen hebben de in de zittin<* der Bondsvergadering van 20 Julij gedane mededeeling van het tractaat van 20 April jl. (waarop het gisteren vermelde besluit gevolgd is), door de volgende opmerkingen vergezeld doen gaan. » Bij de onderhandelingen, welke de sluiting van het verbond ten gevolge hebben gehad, hebben Oostenrijk en Pruissen zich laten leiden door het denkbeeld, niet alleen om de tusschen hen bereids bestaande banden van vriendschap en bondgenootschap te versterken , maar om elkander wederkeerig nog uitgebreider waarborgen voor de veiligheid hunner Staten en voor de gemeenschappelijke belangen van Duitschland te verschaffen. De bepalingen van het verdrag verwezenlijken deze verhoogde solidariteit, doordien zij de contrahercnde partijen voor den duur van den tegenwoordigen oorlog tot gemeenschappelijke afwering van eiken buitenlandschen aanval op eenig deel van hare bezittingen verpligten, en deze verpligting bovendien uitdrukkelijk uitstrekken tot het geval, dat een der deelnemers ter bevordering van Duitsché belangen aanvallender wijze mogt te werk gaan. Deze verpligtingen zullen zich, wanneer het bondgenootschap in zijn geheel tot het verbond toetreedt, tot den geheelen omvang van het Duitsché bondsgebied en der niet-Duitsche bezittingen van Oostenrijk en Pruissen uitstrekken. Duitschland zal alsdan, uit kracht der bepalingen van het verbond, zonder af te wijken van het behoudend en verdedigend begin3el zijner instellingen , met verhoogden nadruk de taak kunnen vervullen, om de gemeenschappelijke Duitsché belangen te beschermen en tevens tot handhaving mede te werken van het Europesche evenwigt, waarop de veiligheid van alle Staten berust. 11 De beginselen, die het hoofdverdrag van 20 April vaststelt, hebben voorts in het supplementair artikel tot aanvulling van art. 2 nog eene bijzondere toepassing op den stand der verwikkelingen in het Oosten verkregen, en de gezanten zijn gelast aan de Bondsvergadering bij deze tevens afschriften van die stukken voor te leggen, welke de hov«n van Weenen en Berlijn ter uitvoering der bepalingen van dat supplementaire artikel aan hunne gezanten bij het Russische hof gerigt hebben. ii Voorzeker zullen de regeringen van Duitschland de zorg weten te waarderen, welke de souvereinen van Oostenrijk en Pruissen bewogen heeft, om eene verdere uitbreiding der Russische oorlogsoperatien op deu regter Donau-oever, en de voor onbepaalden tijd voortdurende bezetting van Moldavië en Wallachye voor onbestaanbaar te verklaren met de aan hunne hoede toevertrouwde gewigtige belangen. Maar ook aan den geest der bezadigdheid en vredelievendheid , dien de beide mogendheden bij geen van hare stappen verloochend hebben, zullen de Duitsché bondgenooten hunnen bijval niet onthouden. Het herstel van een duurzamen vrede blijft het doel der wenschen en pogingen van de beide kabinetten, en zij blijven de hoop voeden, dat Z. M. de Keizer van Rusland aan de uit innig pligtbesef ontspruitende vertoogen zijner oude bondgenooten gehoor verleenen en daardoor een blijk geven zal van zijnen wensch naar eene minnelykc schikking, opdat ten gevolge van deze veranderde houding van Rusland, en van den noodzakelijkcn invloed derzelve op die der andere oorlogvoerende mogendheden, de weg der onderhandeling weder geopend en datgene, wat het belang van Duitschland bereikt is, ook aan het herstel der rust in Europa dienstbaar gemaakt kunne worden. » De kabinetten van Weenen en Berlyn onderwerpen op dit oogenblik Ruslands antwoord aan een naauwgezet onderzoek, en zij zullen het zich ten pligt rekenen, aan de Bondsvergadering, voor zoover zij tot het verbond zal toegetreden zijn, dit antwoord mede te deelen, en in den geest van het verdrag daarover met haar in vertrouwelijk overleg te treden. ii Evenzoo zullen zij zorg dragen om aan het bondgenootschap in allo latere, hetzelve als deelnemer aan het verbond betreffende onderhandelingen , den gepasten invloed te verzekeren. en op de naauwkeurige uitvoering van artikel 19 der Weener slotacte acht slaan. » De re"erin"en van Oostenrijk en Pruissen ontleenen aan haar vertrouwen op het°doorzigt en de vaderlandsliefde der Duitsché regeringen de Geruststellende overtuiging, dat onder al de bondsleden eene echt bondgenootschappelijke eenstemmigheid bestaat omtrent het doel hetwelk het D°uitsche bondgenootschap te midden der tegenwoordige gebeurtenissen in het oog moet houden. Het besluit, hetwelk de beide hoven thans te gemoet zien, zal de vereenigde zedelijke en stoffelijke magt van het groote Duitsché Staten-verbond aan dat doel dienstbaar maken, en aan dit magtig verbond in alle omstandigheden den regtmatigen invloed verzekeren, zoodat Duitschland de ernstigste politieke verwikkelingen, waaraan Europa eedert de stichting van den Duitschen Bond is blootgesteld geweest, onder de Goddelijke bescherming ongeschokt zal doorstaan."
---

