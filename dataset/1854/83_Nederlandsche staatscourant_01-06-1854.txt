NEDERLANDEN.
Bij Zijner Majesteits besluit van den 29sten Mei 1854, n°. 17, is benoemd tot raadsheer in het provinciaal geregtshof in Friesland mr. C. Sleeswijk Vening, thans regter in de arrondissements-regtbank te Leeuwarden en lid van de Tweede Kamer der Staten-Generaal. Bij Koninklijk besluit van den 29sten Mei 1854, n°. 24, zijn benoemd: tot bewaarders der hypotheken en van het kadaster: te Alkmaar, de heer W. Langeveld, thans ontvanger der registratie en domeinen te Purmerend; te Gorinchem, de heer mr. _. de Wit, thans hetzelfde ambt te Almelo bekleedende; te Almelo, de heer _. Copes van Hasselt, thans controleur van het buitengewoon zegel te Amsterdam; tot ontvanger der registratie en domeinen te Gorinchem, de heer L. P. Le Sage ten Broek, thans hetzelfde ambt te Oud-Bcijerland vervullende.
---

BUITENLANDSCHE BERIGTEN. RUSLAND.
De Preussische Correspondenz deelt mede dat, volgens berigten uit Warschau van 26 Mei, aldaar vier regementen van het grenadier-corps, uit Rusland komende, binnengerukt waren, te weten drie regementen grenadiers, een regement karabiniers , en drie tot de eerste divisie van het corps behoorende batterijen artillerie. De bevelhebber, van het grenadier-corps, generaal MurawiefF, was den 22sten Mei te Warschau aangekomen en had aldaar zijn hoofdkwartier gevestigd, terwijl de generaal Paniutyn, chef van het tweede infanterie-corps, het zijne van Warschau naar Lublin , en dus meer naar de grenzen van Gallicie verplaatst had.
---

TURKIJE.
Volgens een schrijven uit Konstantinopel van den 18den Mei, hetwelk door de Indépendance Beige is ontvangen, heeft Omer Pacha aan de Porte de verzekering gegeven dat hij thans in staat was het hoofd te bieden aan al wat door de Russen tegen hem mogt worden ondernomen. De berigtgever voegt er bij , dat de Porte en alle deskundigen die in den laatsten tijd het leger van Omer-Pacha bezocht hadden, in dat vertrouwen deelden. Aan het evengenoemde Belgische blad is door een doorgaans wel onderrigten correspondent uit Parijs geschreven dat het nieuwe Weener protokol zakelijk en deels ook woordelijk het volgende inhoudt: n De vertegenwoordigers der vier mogendheden zijn zamengekomen om mededeeling te ontvangen van het Oostenrijksch-Pruissische alliantie-verdrag en van de Engelsch-Fransche overeenkomst. Zij erkennen eenstemmig dat die beide verbindtenissen, in de onderscheiden gesteldheid der partijen die de eene en de andere aangegaan hebben, strekken tot verwezenlijking der door de vier mogendheden omhelsde beginselen, en zamenwerking ter bereiking van het in de vorige protokollen aangewezen doel doen verwachten." De Londensche Times van jl. Maandag zegt in een hoofdartikel: » Het nieuwe Weener protokol van den 23sten Mei kan met regt beschouwd worden als de voorlaatste stap der Duitsche mogendheden op den weg, die uitloopt op aansluiting aan de staatkunde der beide Westersche mor gendheden in het Oostersche geschil. Doch Engeland en Frankrijk zijn in hunne operatien geheel onafhankelijk van de gunstige of ongunstige gezindheid der Duitsche mogendheden. Oostenrijk ligt zooveel meer bloot voor Ruslands slagen; men kan niet verlangen dat het even voortvarend als Frankrijk en Engeland te werk ga; maar het zou ook ongerijmd zijn , indien de beide Westersche mogendheden hare schreden •wilden rigten naar den meer omzigtigen gang van Oostenrijk. Te Berlijn is het bewind in handen eener partij, die hoopt ook nog de laatstelijk door Pruissen met Oostenrijk en met de Westersche mogendheden aangegane verbindtenissen ten voordeele van Rusland te kunnen doen strekken. Welke protokollen ook in Europa mogen worden geteekend , zij mogen onze krijgsoperatien zelfs geen enkelen dag vertragen : daarvan hangt onze invloed in Europa .en op de Duitsche hoven thans vooral af. i Silistria is nuhet belangrijkste punt van het oorlogstooneel aan den Donau. Deze vesting heeft reeds meermalen aan de Russen het hoofd geboden; zijkan, naar ons toeschijnt, door hulp uit Schumla, des noods met medewerking van Fransche en Engelsche troepen, ontzet worden ; en wij hopen dat de val van Silistria, hoe fel het thans ook worde aangevallen, nog zal worden voorgekomen." De Times deelt verder een particulier berigt mede, volgens hetwelk de correspondenten der Engelsche dagbladen geene vergunning hebben kunnen erlangen om de Engelsche troepen bij hunne bewegingen naar en op het oorlogstooneel te vergezellen.
— Volgens een uit het Russische hoofdkwartier afkomstig berigt, hetwelk in ons voorlaatst nommer is medegedeeld, was den 21sten Mei een voorwerk van Silistria door de Russen ingenomen. Thans wordt door Weener dagbladen een van de Turksehe zijde afkomstig berigt medegedeeld, hetwelk zegt dat de Russen den 21sten twee bastions van Silistria bestormd hebben, maar met groot verlies afgeslagen en genoodzaakt zijn om ook het bedoelde voorwerk weder te ontruimen. — De officiële Fransche Moniteur deelt het volgende mede, als den inhoud van een schrijven uit Athene: »De berigten uit Epirus zijn zeer voldoende; zoo ook die uit Macedonië. Al de dorpen in Epirus, die door de Grieksche vrijscharen gedwongen waren tot opstand tegen het Turksehe gezag, onderwerpen zich achtereenvolgens aan Fuad EfFendi, den commissaris der Porte, terwijl de agenten der buitenlandsche regeringen hun de toegezegde straffeloosheid waarborgen. De Grieksche monniken van den berg Athos zijn verschrikt door de moorden die in Thes3alie gepleegd waren door de van Athene gekomen zoogezegde bevrijders, en hebben besloten getrouw te blijven aan de Turksehe overheden, wier bijstand zij hebben ingeroepen."
---

ENGELAND.
In de zitting van het Britsche Lagerhuis van eergisteren is door een der leden een onderwerp, hetwelk thans ook onder het publiek in Engeland veel besproken wordt, wederom ter sprake gebragt; hij vroeg » of het de bedoeling van Harer Majesteits gouvernement was, maatregelen te nemen ten einde al de strijdkrachten des lands onder het bestuur van een enkelen, voor het geheele beheer van het luïjgswezen verantwoordelijken minister te stellen". Lord John Russell heeft daarop geantwoord, dat maatregelen van die strekking door het gouvernement beraamd werden; eene mededeeling die door de vergadering met blijkbaar genoegen vernomen is. Verder heeft lord John Russell medegedeeld, dat het nieuwe protokol der Weener conferentie alleen strekte om to doen blijken dat de vier mogendheden, ook na de door Pruissen en Oostenrijk, door Frankrijk en Engeland afzonderlijk aangegane verdragen, aangaande het Oostersche vraagstuk eenstemmig in inzigten en bedoelingen blijven; de verdragsbepaling waarbij Oostenrijk en Pruissen elkander wederkeerig hut behoud van hun grondgebied gewaarborgd hadden, was daardoor geenszins, zoo als een der sprekers scheen te denken, ook voor Frankrijk en Engeland verbindend geworden. Eindelijk zeide lord John Russell dat Engeland en Frankrijk aan Griekenland den oorlog niet aandeden; dat de bezetting der haven van Athene door Engelsche en Fransche troepen veeleer ten doel had het gouvernement van Koning Otto te beschermen en aan den noodlottigen invloed der Russisch-gezinde partij te onttrekken. De leden die nadere inlichtingen omtrent den aard der door Frankrijk en Engeland te Athene gedane eischen verlangden, verwees hij naar de diplomatieke stukken welke eerstdaags aan het Huis zouden worden voorgelegd. — Volgens telegraphische berigten van de Londensche beurs was de slotprijs der geconsolideerde Engelsche 3 percents staatsschuld gisteren (Dingsdag) omstreeks een per cent lager dan den vorigen dag. Deze aanmerkelijke daling wordt vooral toegeschreven aan de vrees dat in de dadelijke behoeften der Britsche schatkist niet zou kunnen worden voorzien met de thans beschikbare middelen.
---

FRANKRIJK.
Het Wetgevend Ligchaam heeft in zijne zitting van jl. Maandag de algemeene beraadslaging over de staatsbegrooting voor 1855 aangevangen en ten einde gebragt, nadat eenige leden het woord hadden gevoerd in een voor het gouvernement gunstigen geest. Over het algemeen" wordt de staat der Fransche schatkist, ook door onafhankelijke deskundigen, thans vrij gunstig geacht, daar de bronnen der openbare inkomsten niettegenstaande onderscheiden ongunstige omstandigheden ruim blijven vloeijen, terwijl de goede uitslag der jongste geldleening getoond heeft dat het gouvernement des Keizers, wanneer het in de tegenwoordige omstandigheden op nieuw geld mogt willen opnemen om de oorlogskosten te kunnen betalen, zich slechts tot de bevolking zelve heeft te wenden, en ook van de lagere volksklassen zonder tusschenkomst van bankiers geld kan bekomen. Eene nieuwe geldleening schijnt echter voor alsnog niet in het plan van het gouvernement te liggen; het zal, naar men meent , de zaken vooreerst gaande kunnen houden door dc uitgifte van vlottende schuld , waartoe het in de thans aanhangige wet op de middelen magtiging heeft gevraagd. Aan de Parijsche effectenbeurs is gisteren (Dingsdag) de prijs der Fransche staatsschuldbrieven nagenoeg op dezelfde hoogte gebleven, alhoewel men per telegraaph berigt had van eene daling aan de Londensche beurs. — Uit Duinkerken wordt gemeld dat aldaar spoedig de aankomst eener aanmerkelijke afdeeling troepen verwacht werd; zij was, naar men meende, bestemd om naar de Oostzee overgebragt te worden.
---

