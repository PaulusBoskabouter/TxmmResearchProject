NEDERLANDEN.
Bij Koninklyk besluit van den 2den Maart 1854, n°. 50, is aan den heer J. T. van de Kasteele, op zijn verzoek, een eervol ontslag verleend als ontvanger der directe belastingen en accijnsen te Zuilen, behoudens aanspraak op pensioen.
---

BUITENLANDSCHE BERIGTEN. TURKIJE.
Een door behulp van den telegraaph overgebragt berigt uit Konstantinopel meldt dat eene dochter des Sultans plegtig aan den zoon van Reschid-pacha verloofd was. Dit uitstekend blijk van vorstelijke gunst geeft voedsel aan het gerucht dat Reschid-pacha, het.hoofd der partij, die in den Divan de aansluiting van Turkije aan het westelijke Europa voorstaat, eerlang de portefeuille van buitenlandsche zaken met het grootvesici schap zou verwisselen. Blijkens een berigt uit Athene van den 24sten Februarij was, volgens de jongste aldaar ontvangen tijdingen, de citadel van Arta nog niet dooide opgestane rajahs vermeesterd. Een berigt uit Albanië van het midden der vorige maand, hetwelk de Londensche Times per telegraaph van zijnen Weener correspondent heeft ontvangen, verzekert dat de opstand in Albanië onder de Christenbevolking niet zoo veel vorderingen maakte als verwacht was. De Times zelf echter beschouwt den Griekschen opstand nog als eene bedenkelijke verwikkeling van het Oostersche vraagstuk. Het blad betoogt dat noch revolutionaire bewegingen noch Russische hulp de ware middelen voor de rayahs zijn om herstel hunner regtmatio-e grieven te verwerven; het meent dat de Turksche provinciën, , wier bevolking meerendeels uit Christenen bestaat, door hulp der Westersche mogendheden tot eene zekere mate van onafhankelijkheid onder de opperheerschappij der Porte zouden kunnen geraken, gelijk Servië, Moldavië en Wallachye thans reeds genieten. De Times vertrouwt dat Frankrijk en Engeland door eene verzoenende tusschenkomst de algemeene verbreiding des opstands zullen voorkomen, en dat, indien Engelsche troepen of schepen naar Griekenland of naar de Grieksche grenzen gezonden worden, het zijn zal met het doel om eene botsing te verhoeden. Aan de Indépendance Beige ïs uit Konstantinopel, onder dagteekenïn."-van den 15den Februarij , geschreven dat de Porte eenen hoofdambtenaar naar Thessalie en Epirus gezonden heeft om onderzoek te doen omtrent eene schending van het Turksche grondgebied, die laatstelijk in de nabijheid van Arta door onderdanen van het Koningrijk Griekenland gepleegd was. — De officiële Fransche Moniteur ontleent aan eenen brief uit Weenen het volgende: »De overtogt der Russen over den Donau bij Ibrailow heeft den lOden Februarij niet plaats gehad. gelijk was aangekondigd ; maar alles doet denken dat de Russen werkelijk het besluit genomen hadden om aldaar den overtogt te beproeven. Het slechte weder had alle krygsoperatien gestuit."
---

ENGELAND.
Volgens een telegraphisch berigt uit Londen ia het gouvernement tot het besluit gekomen, de voordragt tot verandering van de zamenstelling van het Lagerhuis en tot uitbreiding van het kiesregt , in te trekken uit hoofde het gebleken was dat de tegenwoordige tydsomstandigheden algemeen beschouwd werden als minder geschikt tot eene kalme en vrije overweging eener zoo gewigtige hervorming. In de zitting van het Hoogerhuis van jl. Dingsdag is door lord Aberdeen, op eene vraag van een der leden, medegedeeld dat in den loop der tegenwoordige parlementszitting in het Lagerhuis eene wijziging der wet op de burgermilitie door de regering zal worden voorgedragen: deze wet heeft de sterkte der burgermilitie in Engeland op 80,000 man gesteld, doch het gouvernement gemagtigd hare sterkte des noods op 120,000 man te brengen; in plaats dezer magtiging zou eene bepaling voorgesteld worden, waarbij het, gouvernement gemagtigd wordt eene militie te vormen vari 30,000 burgersoldaten in lerland en van 10,000 in achotland; jiynde het evenwel de bedoeling des gouvernements niet, reeds in dit jaar de militie in lerland op de been te brengen. In v ~a|e^uis is door een der liberale leden, den heer Gibson, aangekondigd dat hij in eene der eerstvolgende zittingen aan het Huis voorstellen zou te verklaren dat de kaapvaart eene wijze van oorlog voeren is die met door het voorbeeld van het Britsche gouvernement mogt ■worden gewettigd, en Hare Majesteit te verzoeken geen kaperbrieven of brieven van represaille aan particuliere vaartuigen te verleenen. , , • Verder werd in het lagerhuis door een der conservative leden, den heer Chambers, voorgesteld het aantal kloosters en dergelijke gestichten in het Vereenigd Koningrijk, de mate der toenem;ng van dat aantalen de betrekking waarin die gestichten onder de tegenwoordige wetgeving tot den Staat staan, door eene parlementaire commissie te doen onderzoeken, vooral met het oog op de vraag of en welke nadere wetsbepalingen ten aanzien dier gestichten noodig mogten zijn. Het betrof, zeide de voorsteller, eene louter burgerHjke, maatschappelijke en politieke quaestie, en geenszins een godsdienstig vraagstuk : hij beschouwde het onderwerp niet uit het godsdienstig oogpunt, en verlangde niet dat het Huis daarover uit een godsdiensti"- oogpunt een oordeel zou vellen. In een van wege het bestuur der Roomschkatholijke Kerk in Engeland dezer dagen uitgegeven jaarboekje zag hij dat in 1853 in Engeland 75 kloosters waren en in lerland 128, te zamen 203; doch de gelijksoortige gestichten mederekenende die door innerlijk Roomschgezinde leden der Anglicaansche Kerk waren gesticht, wier aantal hij op minstens 17 stelde, kwam hij tot een totaal van 220 kloosters. In 1843 waren er te zamen slechts 56, dus eene toeneming in tien jaren in het Vereenigd Koningrijk van 400 per cent of 40 per cent in een jaar. De klooster-instellingen aan de bestaande wetsbepalingen toetsende, bevond hy de mannenkloosters in regtstreekschen strijd daarmede, terwijl de wet geen nonnenklooster kende noch voorzag in hetgeen ten aanzien dier gestichten wettelijke regeling behoefde. Verder beweerde hij, met aanvoering van feiten, dat in de nonnenkloosters vrouwen opgesloten gehouden werden niet,alleen tegen den wil harer ouders maar tegen haar eigen wil; en het kon zijns oordeels niet anders zijn, want het beginsel hetwelk de geheele inrigting der kloosters beheerschte, was dwang en kastijding, gelijk het hoot'ddenkbeeld van alle ascetische godsdienststelsels was de lusten, ook de zuiver menschelijke, te dooden en de vrijheid van geest en ligchaam te binden. Doch werd de waarheid der hem aangevoerde feiten wederom betwist, gelijk vroeger bij de behandeling van gelijksoortige voorstellen, niemand kon ontkennen dat er grond bestond om te goeder trouw te gelooven of althans te vermoeden dat de in kloosters opgenomen personen in hunne vrijheid verkort werden, en dit was zijns inziens reeds genoeg om het voorstel eener enquête te regt vaardigen ; en indien het vermoede kwaad bleek te bestaan, dan behoorde het door de wetgeving te worden verholpen; het laten bestaan alleen omdat onderzoek als eene onhoffelijkheid door sommigen zou worden aangemerkt, was ongeoorloofd. Hij voerde verder aan, dat er "een enkel Roomsch en Pauselijk-gezind land was, hetwelk de kloosters buiten het bereik en toezigt der wet liet. waaruit reeds genoegzaam bleek hoe onopregt degenen waren die in Engeland elke bemoeijin°- des Staats met die inrigtingen als verkorting der gewetensvrijheid, als godsdienst-vervolging uitkreten. Al wat hij" verlangde, was dat het Parlement zich de zaak zou aantrekken, niet om geestelijken dwang te gaan maar ora te beletten dat aan de ligchamen dwang aangedaan wierd ; hij verlangde dat de wet aan degenen die weder in vrijheid wilden "esteld worden, de gelegenheid daartoe zou geven. In de kloosters, zeide hij, hadden de oversten niet alleen de magt en de middelen om in te kerkeren en te martelen, maar zij konden ook, door behulp van elders gevestigde vereenigingen van dezelfde orde, de deportatie toepassen. Hij besloot met het gouvernement dringend aan te manen om nu nog, eer dat de kloosterinstellingen tot overmagtigen invloeden rijkdom in het vrije Engeland gekomen waren, maatregelen te nemen tegen instellingen welke strekten om het algemeen vermogen en de opvoeding meer en meer te brengen onder de magt van een buitenlandsch gouvernement, hetwelk de vrije constitutie en het vrije Christendom van Engeland altijd belaagde en, waar het kon, openlijk aantastte. Het voorstel werd niet alleen door Roomsch-Katholijken maar ook door liberale leden en van de zijde des bewinds door lord John Russell met warmte bestreden. Hij beweerde dat het voorgestelde onderzoek of oppervlakkig zou zijn öf' ergerlijk voor de Roomsch- Katholijke burgers. Indien hij dacht dat er werkelijk dwingelandij binnen kloostermuren werd uitgeoefend, dan zou geen gevoel van kieschheid hem tegen het onderzoek doen stemmen, maar hij kon niet gelooven dat achtenswaardige Roomsch-Katholijke burgers hunne dochters en zusters in kloosters zouden laten mishandelen, en dat de vrijheid van Roomsche vrouwen alleen aan Protestanten ter harte ging. Noch de zoro- voor de openbare vrijheid, noch de zorg voor de opvoeding of voor het°algemeen vermogen scheen hem de voorgestelde enquête to vereischen. Hij vermaande het Huis, het oor niet te leenen aan hetgeen beweerd en verlangd werd onder het publiek; het publiek toch-zou niet tevreden zijn tenzij met de geheele opheffing der kloosterinstellingen. Bij hoofdelijke stemming is het voorstel van den heer Chambers met eene aanzienlijke meerderheid (186 stemmen tegen 119) aangenomen. — Bij het Lagerhuls is thans eene supplementaire begrooting van uitgaven voor de. landmagt ingediend : de regering vraagt, boven de dezer dagen reeds bewilligde sommen , nog 570,000 L. st. om het staande leger met 15,000 man te kunnen vermeerderen en om de meerdere uitgaven voor den algemeenen staf en voor de geneeskundige dienst te kunnen "-oedmaken. Wanneer de gevraagde som bewilligd wordt, zal Engeland een staand leger hebben van 4598 officieren , 8988 onder-officieren en 114,391 manschappen, ten koste van 6,857,486 L. st., of 832,470 L. st. meer dan in het afloopende dienstjaar. — Aan de Londensche effectenbeurs sloten de Engelsche staatsschuldbrieven gisteren (Donderdag) vast en iets hooger dan den vorigen dag. Men zeide dat de kanselier der schatkist, bij de aanstaande indiening der wet op de middelen, tot dekking der oorlogsuitgaven magtiging zou vragen om een gedeelte der vlottende schuld in gevestigde schuld te verwisselen.
---

