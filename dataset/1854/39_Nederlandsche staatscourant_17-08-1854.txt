NEDERLANDEN.
Zijne Majesteit heeft bij besluit van den 14den dezer, n°. 25, goedgevonden , tot Hoogstdeszelfs ordonnance-officier te benoemen den lsten luitenant jhr. J. F. W. de Geer, van het sde regement infanterie, gedetacheerd bij den staf van Zijne Majesteit, en toegevoegd aan Zijne Koninklijke Hoogheid den Prins van Oranje.
Zijne Majesteit heeft bij besluit van den Bsten Augustus 1854, n°. 58, goedgevonden, den officier van gezondheid van de 3de klasse F. L. Schmit, thans op non-activiteit, krachtens art. 42, § 2, lit. c der wet van 28 Augustus 1851 (Staatsblad n°. 128), op pensioen te stellen, en het bedrag daarvan, met toepassing van de artt. 14, lit. b, en 19 der wet van 28 Augustus 1851 (Staatsblad n°. 129), vast te stellen op vijf' honderd vijftig gulden (f 550).
---

MINISTERIE VAN BINNENLANDSCHE ZAKEN.
De Minister van Binnenlandsche Zaken, in aanmerking nemende, dat het getal leerlingen voor de telegrafie, na het laatst vergelijkend onderzoek benoemd, bij het toenemend telegrafisch verkeer, niet meer toereikend is voor de behoefte, en ter voorziening daarin willende overgaan tot een nader onderzoek, Brengt ter kennis van de belanghebbenden : I°. Tot opleiding en oefening van telegrafisten voor de dienst van den Rijkstelegraaf, wordt, na vergelijkend onderzoek, een aantal van hoogstens zes en twintig leerlingen toegelaten om op nader aan te wijzen plaatsen onderrigt te ontvangen ; 2°. de leerlingen ontvangen eene bezoldiging van één gulden daags en kunnen, na voldoende blijken van geschiktheid gegeven te hebben, dingen naar de betrekking van telegrafist der derde of tweede klasse, op eene jaarwedde van f 600 en van f 720; 3°. de telegrafisten der eerste klasse, die 's jaars f 840 genieten, ■worden gekozen uit de telegrafisten der tweede klasse; 4°. voor het vergelijkend onderzoek om als leerling te worden toegelaten , moet men zich vóór of uiterlijk op den dertigsten November 1854 bij het Departement van Binnenlandsche Zaken hebbon aangemeld met een op zegel geschreven adres, bevattende de naauwkeurige opgave van naam, voornamen en woonplaats. Gelijktijdig moeten worden overgelegd bewijsstukken, waaruit blijkt dat men is: a. Nederlander; b. tussclen 21 en 30 jaren oud; c. van gezond ligehaamsgestel en zonder gebreken, als doofheid en byziendheid, volgens schriftelijke verklaring van een erkend Geneesheer, wiens handteekening door het gemeentebestuur zijner woonplaats moet zijn gewaarmerkt; d. van onberispelijk gedrag, volgens schriftelijke verklaring, na den lsten Julij 1854 afgegeven, door of van wege het gemeentebestuur van des verzoekers vaste woonplaats ; s°. het vergelykend onderzoek, waartoe de belanghebbenden nader worden opgeroepen, heeft plaats te 's Gravenhage op den 18den December 1854 en volgende dagen; 6". de mededingendon moeten blijken geven van ervaren te zijn in : a. het schrijven van zeer leesbaar schrift; b. de Nederlandsche, Fransche en Hoogduitsche talen ; C. het maken van een opstel in eene dezer drie talen ; d. de beginselen der cijferkunst, met de leer der evenredigheden, die der gewone en tiendeelige breuken, de kennis van de Nederlandsche maten en gewigten en het rekenen zonder fouten; e. de eerste beginselen van stel- en meetkunst; ƒ. het regtlijnig teekenen; 7. de mededingenden, die blijken geven, behalve de opgenoemde Vakken, ook de natuurkunde, inzonderheid het galvanismus en de toepassing daarvan op de telegrafie, de Engelsche taal en het boekhouden te hebben beoefend, zullen bij voorkeur worden toegelaten en tot verdere bevordering in aanmerking komen; B°. de ingediende adressen om tot het vergelijkend onderzoek te worden toegelaten, worden buiten beschikking gehouden zoo zij, of als ongezegeld vallen in de termen van art. 8 der wet van 3 October 1843 (Staatsblad 11 "a ' verzoeken behelzen om ontheven te worden van eene of meerdere bepalingen, hiervoren onder 4en 6 aangewezen, hetzij nopens de grenzen van den ouderdom, hetzij omtrent de vakken, waarvan de kennis wordt verlangd; 9°. personen, vroeger vergelijkend onderzocht, doch op wie toen de keuze niet is gevallen, moeten zich, zoo zy' tot het aanstaande vero-e--lykend onderzoek wenschen te worden toegelaten, daartoe op nieuw bi] gezegeld aanmelden, met overlegging der zooveel noodig aangevulde bewijsstukken , overeenkomstig het gevorderde bij n*. 4. 'S Gravenhage, den 12den Augustus 1854. Vax Rkexsv.
---

BUITENLANDSCHE BERIGTEN. TURKIJE.
In den officielen Franschen Moniteur is een berigt uit Weenen van den lOden Augustus medegedeeld van dezen inhoud: » De uitwisseling der nota's die in onderling overleg tusschen de gezanten der beide Westersche mogendheden te Weenen en den Oostenrijkschen minister van buitenlandsche zaken waren vastgesteld, heeft den Bsten dezer met eenige plegtigheid plaats gehad; de tijding van deze gebeurtenis heeft zich spoedig onder het publiek verspreid en onder hetzelve een even gunstigen als diepen indruk gemaakt. Naauwlijks wist men dat Rusland officieel kennis van de ontruiming der Vorstendommen gegeven had, of men vernam dat het Oostenrijksche gouvernement na die kennisgeving gemeend had zich door een nieuwen band aan de Westersche mogendheden te moeten verbinden, door gezamenlijk met haar de voorwaarden uit te spreken die moeten vaststaan alvorens weder eenige onderhandeling met Rusland kan worden aangeknoopt. De overeenstemming, die door de nota's van den Bsten Augustus gestaafd is, wordt des te meer van vasten en duurzamen aard geacht, daar de vier artikelen, waarop zij gegrond is, beschikkingen aanduiden die door het belang van Oostenrijk en Duitsehland, zekerlijk niet minder dan door het belang der beide Westersche mogendheden , volstrekt geëischt worden." De in dit berigt bedoelde vier artikelen zijn ongetwijfeld de vier waarborgen die het Fransche gouvernement in de nota van den Franschen minister van buitenlandsche zaken van den 22sten Julij jl. (zie de Staats-courant van den 15den dezer) verklaard heeft van Rusland te verlangen.
— Het Journal de Francfort, welks mededeelingen omtrent Oostenrijks staatkunde vrij wat geloof verdienen , deelt het volgende berigt uit Weenen , van den lOden dezer, mede :
» Gisteren is, naar men verneemt, door den vorst Gortsehakoff, den Russischen gezant, mondeling en voorloopig aan onzen minister van buitenlandsche zaken verklaard dat Z. M. de Keizer van Rusland aan zijne troepen bevel gegeven had om de Donau-vorstendommen te verlaten. Ilem is mondeling en voorloopig geantwoord dat de Oostenrijksche troepen die gewesten zouden binnentrekken, maar dat dit geen maatregel was van vijandige strekking tegen Rusland. » Indien dat besluit door Rusland vrijwillig genomen ware of althans ten gevolge der Oostenrijksche nota van den 2den Junij jl., zou het waarschijnlijk tet een spoedig herstel van den Europeschen vrede hebben kunnen leiden. Doch het is slechts een gevolg der mislukkin" van den veldtogt tegen Turkije, en van de groote ontwikkeling van krij<rsma<»t door Oostenrijk.
» De Donau-vorstendommen zullen door Oostenrijk bezet worden , hetzij met of'zonder Ruslands goedvinden. Indien Rusland er tegen opkomt, is de oorlog onvermijdelijk; indien het er in berust, dan zal Oostenrijk van hetzelve waarborgen vorderen en, deze verkregen hebbende, den vrede trachten te bewerken. Doch ingeval Rusland die waarborgen weigert, zal Oostenrijk de wapenen opvatten en den oorlog krachtdadig doorzetten.
" Onder die waarborgen zal ongetwijfeld vooral behooren dat Rusland geheel afstand doet van het beschermheerschap over de Donau-vorstendommen, omdat dit beschermheerschap met de belangen van Europa en inzonderheid met die van Oostenrijk en Duitschland volstrekt oijvereenigbaar is. Men kan als zeker aannemen dat bij Oostenrijk het besluit onwankelbaar vaststaat om op geenerlei voorwaarden te gedoogen dat Rusland beschermheer der Donau-vorstendommen blijve."
— Volgens een telegraphisch berigt uit Weenen" van den 14den dezer, werd aldaar verzekerd dat de generaal von Hess den 18den dezer met 80,000 man Oostenrijksche troepen de Vorstendommen zou binnenrukken. Volgens een berigt van gisteren zouden er den 9den dezer reeds Oostenrijksche troepen op twee punten over de Zevenbergsche grenzen getrokken zijn.
---

DUITSCHLAND.
De half-officiele Prcussische Correspondenz van gisteren behelst het volgende artikel: H De Fransche Monileur heeft in een authentiek staatsstuk de wijze doen kennen, waarop het antwoord van Rusland op de door Oostenryk en Pruissen ten gevolge van het tractaat van April gevorderde verklaringen door de Westersche mogendheden is opgenomen geworden. Men heeft aldaar geoordeeld dat dit antwoord niet voldoet aan de voorwaarden van een duurzamen vrede en van de bevestiging des evenwigts van Europa, gelijk de Weener conferentie die op het oog had. Van de zijde der Westersche mogendheden heeft men dienvolgens geweigerd, op den grondslag der mededeelingen van het Russische kabinet eenen wapenstilstand te sluiten of vredesonderhandelingen te openen. Intusschen zijn de diplomatieke bemoeijingen van Oostenrijk en Pruissen niet geheid vruchteloos gebleven. ii Blijkbaar werd het Russische antwoord door Oostenrijk en Pruiseen, zoo al niet als geheel aan de door hen in St. Petersburg geuite wenschen beantwoordend, dan toch als een opmerkelijk bewijs van de vredelievende beddelingen van dat kabinet beschouwd en als eene geschikte aanleiding opleverende, om nieuwe pogingen tot het tot stand brengen eener schikking te doen. In dien zin is het aan de Westersche mogendheden medegedeeld, en dit heeft, gelijk uit het stuk in den Moniteur blijkt, ten gevolge gehad, dat thans van dien kant de voorwaarden en waarborgen nader opgegeven zijn, onder welke die mogendheden den oorlog geëindigd en den vrede duurzaam bevestigd zouden oordcelen. Tevens wordt gemeld, dat Oostenrijk aan die waarborgen zijne toestemming gegeven en zich verbonden zou hebben om den toekomstigen vrede op geene andere voorwaarden te sluiten. » Of dit laatste berigt juist zij , willen wij thans niet onderzoeken. Voor ons is de vraag van meer belang, wat aan Pruissen bij den tegenwoordigen stand der zaak overeenkomstig met zijne tot hiertoe bewaarde houding te doen staat? ii Men zal zonder bezwaar kunnen toegeven, dat de door de Westersche mogendheden geformuleerde voorwaarden in het algemeen voordeelig zijn voor de belangen van Pruissen en Duitschland. Daarentegen moeten wij ontkennen dat zij begrepen zijn in de verpligtingen, welke Pruissen door de onderteekening der protokollen van de Weener conferentie aangegaan heeft. Na zorgvuldig onderzoek houden wij het daarvoor, dat de voorwaarden der Westersche mogendheden, naar zin en letter, nog veel verder die verpligtingen te boven gaan dan het Russische kabinet in zijn antwoord op Oostenrijks en Pruissens aanmaning beneden dezelve gebleven is. Zonder met de besluiten van ons gouvernement bekend te zijn, en zonder ze te willen vooruitloopen, gelooven wij dat Pruissen de door de Westersche mogendheden gestelde voorwaarden niet anders zal kunnen bejegenen dan de mededeelingen van het Russische kabinet. Evenmin als Pruissen reden zou kunnen hebben om ten aanzien dezer mededeelingen verder te gaan dan bij den hartelijken wensch om den weg der bemiddeling weder geopend te zien en natuurlijk ook met het oog op de langdurigheid der tot nog toe_aangehouden politieke betrekking, veroorloofd zou worden door zijn eigen en Duitschlands wel begrepen belang en door de eerlijke naleving van aangegane verbindtenissen, — evenmin mag Pruissen deze grens in de tegenstelde rigting te buiten gaan. il Wij mogen alzoo verwachten, dat Pruissen, gelijk tot nog toe, gezamenlijk met Oostenrijk te St. Petersburg voor den vrede alsmede voor Duitschlands invloed en welvaart pleiten zal. Ook wenschen en hopen wij dat Pruissen in zijne daartoe betrekkelijke bemoeijingen verder dezelfde warme belangstelling en volharding betoone, waarmede het tot op de jongstverloopen dagen op de nu door Keizer Nikolaas bevolen ontruiming der Donau-vorstendommen aangedrongen heeft als een volstrekt .vereischte voor de eindelijke herstelling der goede verstandhouding. Daarentegen is het met de door het April-verdrag op Pruissen gelegde verpligtingen onzes oordeels onvereenigbaar, dat het zich eenzijdig verbinde tot het stellen van voorwaarden die thans, nu de Russische troepen gelast zijn de Donau-vorstendommen te ontruimen, aan het verdrag van 20 April een nieuwen en breederen grondslag zouden geven. Men zal gereedelijk erkennen dat, indien men aan den Duitschen Bond behoorlijken invloed op de beslissing van het gewigtigste vraagstuk onzes tijds verzekeren wil, men ook niet nalaten mag zich met deszelfs leden vooraf te verstaan over voorwaarden die tot nog toe geen punt van behandeling geweest zijn , en die aan den Bond meer uitgebreide verpligtingen zouden opleggen."
---

