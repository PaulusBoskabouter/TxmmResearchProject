NEDERLANDEN.
6 April 1854, Wij WILLEM 111, bij de gratie Gods, Koning n°. 68. der Nederlanden, Prins van Oranje-Nassau, Groot-Hertog van Luxemburg, enz., enz., enz. Beschikkende op het aan Ons ingediend verzoekschrift van J. A. de Vuiler, burgemeester der gemeente Gorssel (provincie Gelderland), daarbij Onze bewilliging verzoekende op het bij request) overgelegd authentiek afschrift eener den 3den Maart 1854, voor notaris 'en getuigen te Gorssel verledene en den 4den Maart daaraanvolgende geregistreerde acte van oprigting van de aldaar te vestigen naamlooze vennootschap: de Administratie van den Grindweg van Gorssel naar Bathmen; Gelet op de artt. 36 tot en met 56 van het Wetboek van Koophandel; Op de voordragt van Onzen Minister van Justitie van den 30sten Maart 1854, n". 106, en van Binnenlandsche Zaken van den 3den April 1854, n°. 208, 3de afdeeling B, Hebben goedgevonden en verstaan: Onze bewilliging te verleenon tot het oprigten der voorzegde Administratie van den Grindweg van Gorssel naar Bathmen op den voet als bij bedoelde notariële acte bepaald is; Onze Minister van Justitie is belast met de uitvoering van dit Ons besluit, waarvan afschrift tot narigt zal worden medegedeeld aan Onzen Minister van Binnenlandsche Zaken. Het Loo, den 6den April 1854. WILLEM. De Minister van Justitie, D. Donker Curtius. [De bij dit besluit goedgekeurde acte wordt hierachter medegedeeld.]
Bij besluit van 24 Mei jl., n°. 61, heeft Zijne Majesteit aan den heer C. F. Lurasco te Amsterdam vergunning verleend tot het aannemen van de onderscheidingsteekenen van de ridderorde van St. Greo-orius den Groote, civile klasse, hem door Z. H. den Paus geschonken.
---

BUITENLANDSCHE BERIGTEN. TURKIJE.
Te Triest en te Marseille zijn eergisteren berigten uit Konstantinopel van den loden dezer ontvangen, wier hoofdinhoud reeds door telegraphische mededeelingen bekend is. Eene oneenigheid in den kabinetsraad over de benoeming van eenige hooge staatsambtenaren had aan Reschid-Pacha, den minister van buitenlandsche zaken en in de daad het hoofd van het tegenwoordige Turksche bewind, aanleiding gegeven om zijn ontslag te vragen, doch de Sultan had hem verklaard in de moeijelijke omstandigheden des tijds zijne dienst niet te kunnen ontberen. Ter voorziening in het geldgebrek, hetwelk na het mislukken der te Londen en te Parijs beproefde geldleening de Porte steeds belemmerde, was op nieuw eene hoeveelheid papiergeld, ten bedrage van 70 millioen piasters uitgegeven. Verder had de regering eene verordening uitgevaardigd en naar gewoonte ook in de moskeeën doen afkondigen, waarbij aan elk verboden werd op openbare plaatsen of in talryke gezelschappen over de politieke aangelegenheden gesprekken te voeren. Dit verbod, hetwelk wantrouwen jegens de bevolking scheen aan te duiden, was reeds in vroegere berigten voorspeld als een gevolg van woelingen van Grieken en andere Russischgezinde personen. De Engelsche en Fransche hulptroepen zouden zich van Konstantinopel en Gallipoli grootendeels naar Varna en de linie van den Balkan begeven. ..Volgens de jongste uit de Zwarte zee te Konstantinopel ontvangen tijdingen kruiste de vereenigde vloot den Uden Mei nog voor Sebastopol, alwaar de schepen door dikke nevelen niet weinig in hunne bewegingen belemmerd werden. Het Turksche leger in Azië scheen met kracht te zullen worden aangevallen; men had althans vernomen dat de Russische krygsmagt aldaar gedurig versterkingen ontving. Doch de sterkten op de oostkust der Zwarte zee, die de Russen tot nog toe bezet gehouden hadden, waren laatstelijk alle of bijn t alle door hen ontruimd; de kust was nu tot ver noordwaarts door hen verlaten, en al de Russische troepen waren binnenwaarts afgetrokken. De Circassiers hadden hiervan dadelijk gebruik gemaakt om zich, onder leiding van eenen broeder van den bekenden Scbamyl, weder aan de kust te vestigen; en bij het bezetten van Suchum-Kaleh hadden zij 1500 Russische soldaten gevangen genomen die met tijdig waren afgetrokken ; zoo wordt althans in deze van de Turksche zyde afkomstige berigten gemeld. — Volgens berigten uit Bucharest van den 2lsten Mei was het beleg van Silistria met kracht hervat. De vorst Paskcwitsch was zelf nabij die vesting over den Donau gegaan, en had zijn hoofdkwartier te Kalarasch gevestigd. De gemeenschap tusschen Silistria en het Turksche hoofdkwartier was nog niet afgesneden. — Uit Malta is berigt ontvangen dat de onlangs van Toulon vertrokken divisie van het Fransche expeditie-leger , onder het bevel van den generaal Forey staande, den 22sten Mei in 14 stoomschepen op Malta aangekomen, maar denzelfden dag weder vertrokken was, zich rigtende naar Griekenland. Volgens berigten uit Athene van den 19den Mei zou de termijn, die in het ultimatum van Engeland en Frankrijk gesteld was, met den 22sten dezer verstreken zijn; doch het Grieksche gouvernement had nog geene afdoende stappen gedaan om de dwangmaatregelen, waarmede het bedreigd werd, voor te komen. De officiële Fransche Moniteur deelt het volgende mede als den inhoud van een schrijven uit Thessalie van den sden dezer: » De Grieken, die het vlakke land van Thessalie bedreigden, hebben hunne achterwaartsche beweging voortgezet, en zijn thans op de Grieksche grenzen Deze beweging was zoo snel, dat zij onder de Christen bevolking van Salonika veeleer als een gevolg van uit Griekenland ontvangen bevelen beschouwd wordt, dan als een uitwerksel van de bewegingen der Turksche troepen. De bergen van Zagora en van Aya en de westelijke afhelling van den Olympus worden nog door de Grieken bezet gehouden."
---

FRANKRIJK.
De Fransche Moniteur vestigt de aandacht van het publiek op de aanstaande beraadslaging van het Wetgevend Ligchaam over de staatsbegrooting voor 1855, en deelt het daarover door de commissie van rapporteurs uitgebragte verslag mede; volgens dit verslag zullen de geraamde staats-inkomsten over 1855 de uitgaven (de kosten des oorloos niet mede gerekend) met omstreeks vier millioen francs te boven gaan. Verder vindt men in het officiële blad het verslag der commissie van rapporteurs over het ontwerp van wet betreffende het openbaar onderwijs, hetwelk niede nog vóór de spoedig aanstaande sluiting der wetgevende zitting in openbare beraadslaging zal komen. In dit verslag wordt betoogd dat de voorgedragen veranderingen in de inrigting en het beheer van het staats-onderwijs, de vrijheid van onderwijs, zoo als die in Frankrijk door de wet van 1850 het eerst verwezenlijkt is, geheel onverkort laten, en alleen de strekking hebben om aan de bemoeijingen des Staats voor de beschaving en opvoeding der natie dooreene eenparige en doeltreffende leiding nieuwe kracht bij te zetten, opdat de staatsscholen niet alleen bestand zouden zijn tegen de mededinging der particuliere scholen maar voor deze steeds een voorbeeld tot navolging en een prikkel tot krachtsinspanning zouden blijven. Het wets-ontwerp waarbij het gemeentebestuur van Toulouse en dat van Marseille geheel onder den invloed der hooge regering gebragt worden, zal in deze wetgevende zitting niet in openbare beraadslaging komen. De commissie van rapporteurs heeft besloten, geen verslag uit te brengen, als reden opgevende dat in de volgende wetgevende zitting meer in het algemeen over dit onderwerp zou moeten worden gehandeld. Het zal alzoo niet blijken hoever de leden welke deze voordragt uit het oogpunt der gemeentelijke vrijheid afkeurden, in hunne tegenkanting wilden gaan. — In den Moniteur van den 25sten dezer leest men de volgende mededeeling: )t De stoomvaartuigen van de keizerlijke marine, die tot het overbrengen van het Oostersche leger gebezigd zijn, hebben hunne dienst volbragt. De troepen hebben Frankrijk en Algerie verlaten. Een groot aantal van die stoomvaartuigen zijn beschikbaar geworden. Op bevel des Keizers en op voorstel des ministers van marine ontvangen onze onderscheiden eskaders aanzienlijke versterkingen. Het eskader der Oostzee, onder bevel staande van den vice-admiraal Parceval Deschènes , bestaat thans uit 31 zeilen, waaronder 9 linieschepen en 8 fregatten. Het eskader van de'Middellandsche zee, onder het bevel van den viccadmiraal Hamelin, en het eskader van de Noordzee, waarover de viceadmiraal Bruat het bevel voert, vereenigen zich in de Zwarte zee onder het bevel van den eerstgenoemde van deze beide vlagofficieren ; het eerste bestaat uit 20 zeilen, waaronder 9 linieschepen en 7 fregatten ; het tweede uit 9 zeilen, waaronder 6 linischepen. De divisie onder het bevel van den schout-bij-nacht Le Barbier de Tinan, welke in de Grieksche wateren dienst doen en de zeerooverij in den Archipel tegengaan moet, is tot de sterkte van 14 bodems gebragt, waarvan 9 met stoomtuig voorzien zijn. ° n Behalve deze eskaders zullen 17 stoom-korvetten en fregatten in de haven van Toulon gewapend en zeilree gehouden worden, en zullen op een bevel des Keizers onverwijld in staat zijn om 12,000 man troepen aan boord te nemen en over te voeren. » Eindelijk doet de minister van marine op bevel des Keizers een vierde eskader uitrusten onder den naam van reserve-eskader en bestaande uitl4gansch nieuwe linieschepen, waaronder 7 met stoomschroef voorzien, die onlangs van stapel gekomen en aldra gereed zullen zijn. Dit reserve-eskader is bestemd om in de gebeurlijkheden te voorzien en om desnoods de Fransche vlag op elke zee der wereld te beschermen." Alle door den Moniteur vermelde oorlogsvaartuigen zamentellende, bevindt men een totaal van 105 schepen, waaronder 38 linieschepen en 29 fregaten, — Den 20sten dezer zyn de acten uitgewisseld ter bekrachtiging eener overeenkomst tusschen Frankrijk en Engeland aangegaan omtrent de verdeeling der in den tegenwoordigen oorlog te behalen prijzen. De tekst dezer overeenkomst is in den Moniteur van den 25sten dezer openbaar gemaakt. —Te Parijs werd volgens berigten van eergisteren, vrij algemeen verzekerd dat het plan gevormd was om eerlang op de Russische krijgshaven Sebastopol eenen aanval te land en gelijktijdig ter zee te doen; de Fransche vlootvoogd zou daartoe de beschikking over een corps van 40,000 man landingstroepen gevraagd hebben. Vele deskundigen waren van oordeel dat er geen ander zeker en afdoend middel was om aan Rusland een zwaren slag toe te brengen. — De Londensche Times berigt, op gezag van eenen correspondent, dat het E>anschc gouvernement den uitvoer verboden heeft van hennep die in Frankrijk geteeld of aldaar voor de binnenlandsche consumtie ingevoerd was. Zelfs was daarvan de hennep niet uitgezonderd die reeds door Engelsche kooplieden en fabrikanten was aangekocht; zij mogten dit hun eigendom niet naar Engeland voeren, alwaar thans zoo groote behoefte aan hennep is, maar moesten het in Frankrijk met verlies weder verkoopen. De Britsche gezant verzocht ten hunnen behoeve eene uitzondering; maar bot Fransche gouvernement weigerde, zich beroepende op de behoefte aan hennep binnen 'slands , die door de belemmering van den toevoer van Rpssiscben hennep vergroot wordt, alsmede op uitdrukkelijke bepalingen dor Fransche tariefwetgeving, die aan de regering de bevoegdheid tot dit verbod van uitvoer gegeven hebben, zoodat elk buitenlander bekend kon zijn met dat risico bij het doen van zoodanige aankoopen in Frankrijk. — Volgens een telegraphisch beursberigt, was de prijs der Fransche staatsschuldbrie ven gisteren (Vrijdag) te Parijs ruim een half per cent hooger dan jl. Woensdag.
---

