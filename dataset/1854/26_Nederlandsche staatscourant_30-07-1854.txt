NEDERLANDEN.
Bij besluit van den 28sten Julij 1854, n°. 75, heeft Zijne Majesteit goedgevonden tot rector magnificus bij de hoogeschool te Groningen voor het academiejaar 1854—55 te benoemen den hoogleeraar C. StarNuman.
Zijne Majesteit heeft bij besluit van den 28sten dezer, n°. 72, goedgevonden te benoemen, bij het corps ingenieurs, mineurs en sapeurs, tot kapitein van de 3de klasse, de lste luitenants W. Reinalda, 11. 11. Rochelt en F. A. Vaillant; tot lsten luitenant, de 2de luitenants W. F. H. van Balveren, .A. J. van Prehn en W. Schut, allen van het corps.
---

BUITENLANDSCHE BERIGTEN. SPANJE.
De gisteren morgen te Parijs verschenen dagbladen behelzen het volgende berigt uit Madrid van den 25sten Julij. » In de hoofdstad is het rustig, hoewel de bevolking nog niet geheel tevreden gesteld of omtrent de vervulling harer wenschen gerust schijnt te zijn. Koningin Isabella, die haar paleis nog niet weder verlaten heeft, vereenigt zich met de voorstellen van den generaal Espartero, die eerst op den 28sten Julij te Madrid verwacht wordt. Hij zou zich alhier, gelijk door sommigen beweerd wordt, reeds heimelijk een dag opgehouden doch geoordeeld hebben zich weder te moeten verwijderen." Een berigt hetwelk twee dagen vroeger dan het bovenstaande, den 23sten Julij, uit Madrid is algezonden, luidt aldus: » De houding der bevolking is nog dezelfde. De nationale garde wordt op de been gebragt volgens de in 1843 gemaakte verordeningen. De generaal Espartero is hier nog niet aangekomen; maar men denkt dat hij te Alcala overleg houdt met den generaal O'Donnell. Koningin Isabella is op haar paleis, rondom hetwelk eenige troepen staan." De generaal Concha, een der krijgsoversten die door het gevallen ministerie vervolgd zijn, is weder in Spanje gekomen, en bevond zich den 26sten Julij te Barcelona.
---

TURKIJE.
Een telegraphisch berigt uit Weenen van jl. Donderdag verzekert dat de Russische troepen, die bezuiden Bucharest nabij de Turksche voorhoede post gevat hadden, naar Bucharest teruggetrokken zijn. In den officielen Franschen Moniteur van den 27sten dezer is het volgende medegedeeld; »De jongste brieven uit de Dobrudscha melden dat de Kussen, dat gewest verlatende, de vesting Matscjiin, geplunderd en verbrand hebben, en dat zij zich te Isactscha en te Tultscha verschansen. Zij hebben de ontruimde landstreek verwoest en de ingezetenen gruwelijk mishandeld. i) De te Schumla gelegerde Turksche troepen begeven zich sedert den aanvang dezer maand bij kleine afdeelingen naar Rustschuck en Turtukai." — Een brief uit Varna van den 17den Julij, waarvan de Londensche Globe gewaagt, meldt dat de in die omstreek gelegerde troepen zich gereed maakten om tegen de Russen op te trekken.
---

EGYPTE.
De volgende bijzonderheden omtrent eene reeds bekende gebeurtenis zijn ontleend aan een schrijven uit Alexandrie van den 19den dezer, hetwelk de Londensche Times van zijnen correspondent ontvangen heeft. Volgens hetzelve wordt de dood van Abbas-Pacha noch door de bevolking van Egypte , noch door de aldaar gevestigde Engelschen betreurd, en Verwachten beide veel goeds van zijnen opvolger. ij Den 14den is Abbas-Pacha, de onderkoning van Egypte, teßenha, eene kleine stad aan den Nijl, plotseling aan eene beroerte gestorven. Het lijk is daags daarna in eene der moskeen van Cairo ter aarde besteld. De lijkplegtigheid werd door drie regementen soldaten en door eenige ambtenaren bijgewoond, maar door geene bloedverwanten noch vrienden. Volgens losse geruchten zou het twijfelachtig zijn of Abbas- Pacha een natuurlijken dood gestorven is, doch het is moeijelijk dit punt tot zekerheid te brengen. » Het berigt van den dood des onderkonings kwam twee dagen later, den 16den Julij, te Alexandrie. Said-Pacha (een zoon van Mehemet- Ali, geboren in het jaar 1818), de wettige troonsopvolger, als zijnde het oudste mannelijke lid van Mehemet-Ali's geslacht, begaf zich terstond daarop in statigen optogt naar het paleis des onderkonings te Raselteen, en aldaar nam hij de teugels des bewinds in handen. Den 17den kwamen al de Europesche consuls in volle ambtskleeding op het paleis bijeen, werden aan Said-Pacha voorgesteld, en wenschten hem geluk bij de aanvaarding der regering over Egypte. Den 18den begaf de nieuwe onderkoning zica naar Caïro yom aidaar plcgtig het bestuur te aanvaarden. Ook zal hij Cene reis naar Konstantinopel moeten doen, om er met het hoog gezag bekleed te worden en de uiterlijke teekenen zijner waardigheid uit des Sultans hand te ontvangen; en zekerlijk zal deze persoonsverwisseling door de Porte niet worden betreurd, daar zij een goed voorwendsel zal opleveren om Egypte meer geld voor de Turksche schatkist te doen opbrengen. i) Te Cairo nam Elfy-Pacha, de voorzitter van den ministerraad onder de regering van Abbas-Paeha, met vijf medestanders de houding aan als of hij voornemens was zich tegen de verheffing van Said-Pacha te verzetten; doch deze toeleg werd door den Britschen consul-generaal, den heer Bruce, spoedig verijdeld, daar het gansch niet in Engeland» belang zou zijn dat de rust in Egypte gestoord wierd. i) Groote verbeteringen worden nu in Egypte verwacht onder het bestuur van Said-Pacha, die tot nog toe, hoewel een eenigermate zonderling man, steeds blijken van eene onbekrompen denkwijze heeft gegeven en gaarne met Europeanen verkeert. Hij heeft verklaard maatregelen tot bevordering van den handel en tot uitbreiding van den landbouw in Egypte te willen nemen. Voor alsnog zal hij geenerlei nieuwe onderneming aanvangen; maar hij wil de voltooijing bespoedigen van de openbare werken, waaraan thans gearbeid wordt, zoo als kanalen tot besproeïjing des lands, en de spoorweg tusschen Alexandrie en Cairo, die zeer waarschijnlijk tot Suez zal worden doorgetrokken. ii Voor Alexandrie zal de optreding van een nieuwen onderkoning voordeelig zijn, daar deze stad door Abbas-Pacha zoo veel doenlijk benadeeld werd, dewijl zijne ooms en neven daarheen de wijk hadden genomen om zijnen wrevel te ontgaan ; en de zes jaren gedurende welke hij onderkoning was, is hj nimmer een ganschen dag te Alexandrie geweest, maar alleen twee malen door de stad gekomen, op reis naar Konstantinopel zijnde. Said-Pacha daarentegen zal Alexandrie tot zijne gewone verblijfplaats nemen. Ook is hij in vriendschap met al zijne nabestaanden, zijne broeders en neven , en het is te hopen dat hij met hen op goeden voet zal blijven, daar de door Abbas-Pacha aangestookte twisten alleen hebben gestrekt om het gansche geslacht te verzwakken zonder aan' eenig lid van hetzelve voordeel aan te brengen. i) Gedurende de laatste drie nachten waren de straten alhier geïllumineerd, als blijk van vreugde over de verheffing van Said Pacha."
---

ENGELAND.
In de zitting van het Britsche Lagerhuis van jl. Woensdag werd van regeringswege eene som van 45,000 L. st. gevraagd tot afdoening van geldelijke vorderingen, voortgekomen uit de beschikkingen die <*emaakt zijn omtrent hut bestuur van het Souvereiniteitsland in Zuid-Afrika. Deze aanvrage werd door den heer Peel, den onder-secretaris van het departement van koloniën, toegelicht. Een deel dier som, zeide hij, moest dienen tot goedmaking der uitgaven die de commissaris van het Britsche gouvernement, de heer Clerk, gedaan had, ten einde uitvoering te kunnen geven aan het plan om het Souvereiniteits-land van Engelands koloniaal gebied af te scheiden. Een ander gedeelte was noodV tot schadevergoeding voor de Nederlandsche landbouwers die zich aan de zijde van het Britsche gouvernement geschaard hadden in den twist met de inlanders. Verder was er geld noodig om de Boeren schadeloos te stellen, wier eigendom in bezit was genomen, terwijl zij in 1848 onder aanvoering van Practorins tegen het Britsche gouvernement de wapens voerden. Het scheen den heer Clerk beter, met de benoorden de Vaalrivier gevestigde Hollandsche_ Boeren eene schikking te maken door hun eene vergoeding aan te bieden voor het verlies hunner have die, terwijl zij tegen Engeland vochten, door andere stammen was in bezit genomen, dan toe te laten dat de Boeren terugkeerden en met de tegenwoordige bezitters dier have eenen strijd begonnen. » Alles te zamen genomen — zoo besloot de heer Peel —is het eene belangrijke bezuiniging, vrede in de kolonie te hebben ten koste van 45,000 L. st." De gevraagde som is na eene korte discussie zonder hoofdelijke stemming bewilligd. — In de jongste Londensche bladen leest men dat het eerste gedeelte der flottille van stoomkanonneerbooten, die in aller ijl in Engeland uitgerust wordt om de operatien der Engelsch-Fransche vloot in de Oostzee to ondersteunen, in de tweede week der volgende maand Augustus in de Oostzee zal verschijnen. — Volgens een telegraphisch berigt uit Stockholm van den 25sten , verwachtte men aldaar dat door de Engelsch-Fransche vloot zeer spoedig iets tegen de Alands-eilanden zou worden ondernomen, dewijl een vijftigtal groote oorlogsschepen op de hoogte dier eilanden zigtbaar was. Volgens een telegraphisch berigt uit Danzig, lag de vereenigde vloot den 25sten Julij te Ledsund. Hetzelfde berigt meldt dat een Britsch oorlogschip, de Valorous, aan den grond geraakt en sterk beschadigd weder vlot geworden is, en bevestigt dat de Britsche vice-admiraal Corry wegens ongesteldheid naar Engeland teruggekeerd is.
---

BELGIE.
Eergisteren is te Brussel, in bijzijn des ministers van binnenlandsche
aaken, een algemeen bad- en waschhuis voor het publiek opengesteld. Het is door particulieren, met aanmoediging en ondersteuning van regeringswege, ten behoeve vooral van de mingegoede volksklasse opgerigt, naar een nieuw plan hetwelk door een Brusselschen bouwkundige ontworpen was, en geacht wordt in hooge mate de vereischten van doelmatigheid en zuinigheid te vereenigen. Bij de inwijding zeide de minister te hopen dat er weldra meer zoodanige inrigtingen te Brussel zouden tot stand komen, waartoe hij de medewerking des gouvernements beloofde.
---

