BUITENLANDSCHE BERIGTEN. TURKIJE.
De Parijsche bladen berigten dat weder een gedeelte der Fransche expeditie in Turkije aangekomen is: het staat onder bevel van den genetaal Canrobert, en is den 3den dezer in de Dardanellen aan land gekomen. Brieven] uit Bucharest van den Bsten dezer melden dat de Russische troepen in de landstreek Dobrudscha ongehinderd zuidwaarts trokken ; volgens de jongste berigten waren zij reeds ten zuiden van Tschernawoda, eene vesting aan den Donau gelegen op het punt waar de Trajaans Wal aanvangt. Overigens was er in de laatste dagen op het oorlogstooneel aan den Donau niets van groot belang voorgevallen. Men verzekerde dat Omer-Pacha, de opperbevelhebber der Turksche krijgsmagt, de aankomst der Fransche en Engelsche hulptroepen zou afwachten alvorens iets gewigtigs te ondernemen. In den officielen Franschen Moniteur is het volgende berigt uit Athene, van den 7den dezer, medegedeeld: »De opstand onder do Christenen in Epirus en de naburige Turksche streken maakt geene de minste vordering. Armiro is niet ingenomen. De Turksche troepen te Prevesa en Arolo hebben versterking ontvangen." Volgens berigten uit Alexandrie van den 3den April, waren den 28sten Maart 9000 man Egyptische hulptroepen van daar naar Konstantinopel vertrokken. De onderkoning van Egypte staat zijnen opperheer den Sultan getrouw bij : behalve 30,000 man troepen, heeft hij hem groote geldsommen en eene hoeveelheid geweren gezonden.
---

FRANKEIJK.
De Fransche Moniteur deelt eenige bijzonderheden mede omtrent de wapenschouwing die jl. Woensdag door den Keizer ter eere van den Hertog van Cambridge, over het leger van Parijs gehouden is. Het officiële blad besluit zijn berigt aldus: »De Keizer is, als altijd, begroet met eenparig gejuich, opgaande uit de gelederen der troepen en uit de schare toeschouwer.*; maar aan het leve de Keizer! paarde zich de kreet leve Engeland! leve de Hertog van Cambridge! Ook hier bleek hoe het land gezind is jegens de magtige natie wier bondgenootschap met Frankrijk aldra op het slagveld zal worden bezegeld." De Moniteur berigt verder, dat de regeringen van Hamburg, Lubeek en i Bremen den uitvoer van oorlogs-eontrabande naar het gebied der oorlogvoerende mogendheden streng verboden hebben, en voegt daarbij deze opmerking: » Het Fransche gouvernement vertrouwt dat de waakzame zorg der Hansesteden door alle onzijdige Staten zal worden nagevolgd. Dan alleen zullen Frankrijk en Engeland volle uitvoering kunnen geven aan de edelmoedige voornemens die zij ten aanzien van den handel der onzijdigen hebben aan den dag gelegd." — Het schijnt dat werkelijk dezer dagen een formeel verdrag tusschen Engeland en Frankrijk onderteekend is, waarbij de beide mogendheden onderling een of- en defensief verbond sluiten. lets zekers is daaromtrent echter nog niet bekend geworden. Volgens een particulier schrijven uit Parijs van den 13den dezer, hetwelk door de Indépeiidance Beige ontvangen is, omschrijft het verdrag het doel van het bondgenootschap tusschen de beide Staten en van den oorlog die door hen gezamenlijk ondernomen wordt, en bepaalt het dat geen van beide door den oorlog eenig voordeel voor zich alleen zal verwerven, dat zij niet anders dan gezamenlijk den vrede sluiten en de wapenen neerleggen zullen, en dat alle mogendheden tot het bondgenootschap zullen kunnen toetreden die daarvan op dezelfde voorwaarden deel mogten willen uitmaken. » Het is wel waar—zegt de briefschrijver verder — dat dit verdrag geen de minste verandering in den staat der zaken brengt, en alleen de reeds bestaande overeenstemming schriftelijk en in vollen vorm staaft; maar het zal een niet geringen zedelijken invloed in Europa hebben: het bondgenootschap tusschen de beide groote natiën wordt door hetzelve bezegeld en als 't ware ten toon gespreid; een bondgenootschap welks voortduring tot aan het eind des oorlogs thans verzekerd is, en hetwelk zoo wel is gevestigd dat het zekerlijk ook na den oorlog zal stand houden."
---

ENGELAND.
Op grond der mededeelingen , doorden kanselier der schatkist in de van het Britsche Lagerhuis gedaan [zie de Staats-courant van 15 April], oordeelt de Times datEngelands finantiele toestand, alle omstandigheden in aanmerking genomen, voorbeeldeloos gunstig moet genoemd worden ,en zegt verder: » Geen ander land is er waar het openbaar inkomen zoo groot is en met zoo weinig moeite en misnoegen geïnd wordt. Engeland zelf had nooit vroeger een zoo groot staatsinkomen met een zoo weinig drukkend belastingstelsel, nooit een zoo geheel beschikbaar overschot der middelen, zooveel vermogen om zijn inkomen naar gelang der toenemende behoeften te vermeerderen, of zoo veel crodiet bij het vooruitzigt op mogelijke gevallen waarin het van zijn crediet in ruime mate zou moeten gebruik maken. n Het was eene wijze handeling van den kanselier der schatkist dat hij den goeden staat onzer finantien voor gansch Europa ten toon spreidde, opdat het aan vijand, vriend en onzijdige blijke dat, al kunnen wij niet zoo vele duizenden soldaten in het veld brengen als sommige andere mogendheden, althans de zenuw van den oorlog in ons bezit is, in den vorm van een rekbaar staatsinkomen en eener overvloeijende schatkist. Ten vorigen jare hebben wij onze groote zeemagt door de monstering eener vloot van een dertigtal stoomoorlogsschepen in de wateren van Plymouth ten toon gespreid; hadden wij beschikking over een honderd duizend krijgslieden, dan zouden wij zekerlijk reeds eene wapenschouwing over hen gehouden hebben op een der openbare pleinen van Londen ; met zulke vertooningen nu stellen wij de mededeelingen van den heer Gladstone gelijk." Van de zijde der oppositiepartij is den heer Gladstone ook nu weder verweten dat hij door de mislukte conversie van het vorige jaar de schatkist van eene reserve van acht millioen pond sterling heeft beroofd, welke som nu welligt tegen hooge rente zal moeten worden opgenomen. De Times meent dat Engeland den oorlog, zoolang hij zich hoofdzakelijk tot eenen strijd ter zee bepaalt, zonder leening zal kunnen bekostigen; dat eene wending des oorlogs overgroote uitgaven zou vorderen, waarbij acht millioen slechts eene kleinigheid zou zijn; en dat een land geen zeer ruime geldelijke reserve noodig heeft, wanneer het ƒoo gereedelyk en zoo spoedig als Engeland geld opnemen en productive belastingen uitschrijven kan. Evenwel zegt hetzelfde blad in zijn beursberigt: n Uit de mededeeling van den kanselier der schatkist aan het Lagerhuis dat het gouvernement voornemens is eerlang eenen maatregel te nemen, die het onnoodig zal maken voorschotten van üe Bank van Engeland voor de schatkist te vragen, daar het wenschelijk geacht wordt in oorlogstijd eene tamelijk ruime reserve voor alle gebeurlijkheden in kas te hebben. Waarin die maatregel zal bestaan, blijkt nog niet; maar het kan natuurlijk niets anders zijn dan eene vermeerdering op de eene of andere wijze van de gevestigde of vlottende schuld." — Volgens een telegraphisch berigt uit Hamburg van gisteren had de admiraal Napier met alle of' bijna alle onder zijn bevel staande schepen de baai van Kiöge verlaten. Hij had van de vooruitgezoiiden stoomfregatten de tijding ontvangen dat de te Helsingfors liggende divisie der Russiche vloot aanstalten maakte om uit te loopen; en daarop had hij terstond bevel gegeven om in zee to gaan ; hij scheen die Russische vloot, uit achttien zeilen bestaande, te willen opzoeken en aantasten. Hetzelfde berigt meldt dat den 9den dezer het ijs voor de haven van Reval was los gegaan. Volgens een berigt uit Kopenhagen van den 12den dezer, heeft een Engelsch stbomfregat in de Oostzee een Russisch oorlogsschip ontmoet, jagt op hetzelve gemaakt en het gedwongen om weder in de haven van Sweaborg binnen te loopen. De Globe zegt dat er in den laatsten tijd acht voor den oorlog dienstige schepen in Engeland voor het Russische gouvernement in aanbouw waren, en dat twee daarvan in weerwil van de waakzaamheid der Britsche overheden , in de hand van Rusland schijnen gekomen te zijn.
---

NEDERLANDEN.
By besluit van 14 April jl., n». 63, heeft zijne Majesteit goedgevonden: 1». aan P. Schouten, op zijn verzoek eervol ontslag te verleenen als ijker van het vaatwerk voor de districten Amerongen en Wijk bij Duurstede; 2°. te bepnlen, dat de aan die betrekking verbonden werkzaamheden voorloopig zullen worden opgedragen aan den arrondissements-ijker der maten en gewigten te Amersfoort.
Bij Zr. Ms. besluit van den sden April 1854, n°. 50, is mr. C. L. Vïtrïnga, op zijn daartoe gedaan verzoek, eervol ontslagen als notaris te Nunspeet, arrondissement Arnhem. Bi Zr. Ms. besluit van den 13den April 1854, n°. 79, is benoemd tot notaris ter standplaats Nunspeet, E. J. Vitringa, candjdaat-notaris aldaar.
Bij Koninklijk besluit van den 12den April 1854, n\ 54, is aan den heer mr. C. G. E. A. baron van Lamsweerde op zijn verzoek een eer- Vol ontslag verleend als ontvanger der directe belastingen, in- en uitgaande regten en accijnsen te Wageningen, behoudens aanspraak op pensioen.
Bij Koninklijk besluit van den Bsten April 1854, n°. 74, zijn by het Departement van Buitenlandsche Zaken bevorderd: tot referendaris de heer J. van Lokhorst, thans hoofd-commies; en tot hoofd-commies de heer L. Arts, thans commies.
By Koninklijk besluit van den 9den April 1854, n°. 61, is aan den baron R. H. de Vos van Steemmjk vergunning verleend tot aanleg van een grindweg, ter breedte van 2 el 75 duim, over den bestaanden weg leidende van den Rijksstraatweg van Zwolle naar Leeuwarden, midden uit de kom der gemeente Staphorst, naar de Beugelenbrug over de Reest, ter lengte van 4870 el, benevens concessie tot tolheffing.
Ingevolge de bevelen des Konings brengen de Ministers van Buitenlandsche Zaken, van Justitie en van Marine ter kennisse van elk dien zulks zoude mogen aangaan, dat ter bewaring eener volkomene onzijdigheid in den ontstan en oorlog, geene kapers, onder welke vlag, en met welke commissien of lettres de marque ook voorzien, met of zonder prijzen, in onze havens en zeegaten zullen worden toegelaten , dan ingeval van zee-ramp , en dat de vereischte bevelen worden uitgevaardigd, om onder alle omstandigheden, zoodanige kapers en hunne prijzen to doen bewaken en ten spoedigste weder zee te doen kiezen, 's Gravenhage, den Isden April 1854. De Ministers voornoemd, Vax Hall. D. Donker Cuktius. J. Esslie.
De Minister van Buitenlandsche Zaken en de Minister van Justitie, daartoe door den Koning gemagtigd, waarschuwen bij deze alle ingezetenen des Ryks, om zich gedurende den tegenwoordigen oorlog op geenerlei wijze in te laten met de kaapvaart, daar geene commissien of lettres de marque zonder goedkeuring van het Nederlandsch Gouvernement aan Nederlandsche ingezetenen door oorlogvoerende mogendheden afgegeven, eenig wettig gevolg hebben. De Minister» voornoemd brengen voorts ter kennis van het algemeen, dat het Nederlandsch Gouvernement eene volstrekte onzijdigheid in acht nemende, geene goedkeuring op verkregene commissien of lettres de marque zal verleenen, en dat alzoo 's Konings onderdanen en allen uit welken hoofde ook aan 's Rijks wetten onderworpen, die op zoodanige stukken de kaapvaart mogten uitoefenen of daartoe de hand leenen, door andere volken als zeeroovers kunnen worden beschouwd en behandeld , en voor den Nederlandschen regter zullen worden vervolgd, zoowel wegens misdaad tegen de veiligheid van den Staat als wegens roof gewapenderhand. 's Gravenhage, den 15den April 1854. De Ministers voornoemd, Vak Hall. D. DOXKEK CuBTILS.
---

