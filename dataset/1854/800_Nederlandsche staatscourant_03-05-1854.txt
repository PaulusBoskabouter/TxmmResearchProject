NEDERLANDEN.
Bij Koninklijk besluit van den 29sten April 1854, n°. 51 (reeds medegedeeld in ons nommer van gisteren), is ook nog benoemd tot adjunctcommies ter Algemeene Rekenkamer, de heer P. T. M. A. de Visch Eijbergen, thans lsten klerk.
---

BUITENLANDSCHE BERIGTEN. RUSLAND.
In het jongste nommer van het officiële dagblad van het Fransche -gouvernement wordt het volgende medegedeeld: » De laatste tijdingen uit China maken gewag van het kleine Russische eskader hetwelk zich in de Chinesche zee bevindt. Eenige maanden geleden was het gerucht in omloop gekomen dat het Russische gouvernement aan het hof van Peking zijnen bijstand aangeboden had in den strijd tegen den opstand, en dat Rusland tot vergelding zijner bescherming bij een verdrag aanmerkelijke voordeden had verworven. Doch dit berigt heeft zich nog niet bevestigd. Men betwyfelt evenwel niet, dat het in de inzigten van het Russische gouvernement ligt zijnen invloed in China te bevestigen en uit te breiden. Het kleine Russische eskader hetwelk zich op de kusten van China vertoond heeft, schijnt met geen ander doel gezonden te zijn dan om de Noord-Amerikanen voor te komen in het aangaan van een verdrag met Japan. De Russische admiraal Putiatin, die eerst te Hong-Kong was aangekomen met het fregat Pallas en het kleine stoomschip Vostock, heeft zich met dit laatstgenoemde vaartuig alleen naar Kanton begeven, op de wijze nagenoeg van een gewoon reiziger; en hij heeft gedurende zijn verblijf aldaar, hetwelk eenige dagen duurde, slechts eenmaal, en nog maar door middel van eenen brief, met den Chineschen Onderkoning in aanraking geweest. » Vervolgens, en na eene eerste reis naar Japan, is hij te Shanghaï gekomen om den uitslag af te wachten van zijne eerste stappen bij de Japanscho overheden. Hij heeft zijn fregat aan den mond van de rivier Yang-tse-Kiang achtergelaten, en is op de Vostock bijkans incognito te Shanghaï aangekomen. Men heeft ten onregte gezegd dat de Russische oorlogsschepen door de Mandarijnen met geestdrift ontvangen zijn; integendeel, de Chinesche overheden schreven bij die gelegenheid aan den Engelsehen consul » dat er een stoomschip aangekomen was hetwelk zich voor een Engelsch vaartuig uitgaf; dat het echter vermoedelijk behoorde aan de Russische natie, die het regt had om te land maar niet om ter zee handel met China te drijven; dat zij alzoo het doel der komst van dat schip, in geval het den consul bekend was, van hem wenschten te vernemen." De Engelsche consul antwoordde daarop, dat men zulks aan den bevelhebber van het schip diende te vragen." — Uit St. Petersburg wordt gemeld dat de adelstand van die stad en provincie aan den Keizer aangeboden heeft, gedurende den oorlo" het tiende gedeelte zijner inkomsten aan de schatkist te schenken en een corps adellijke vrijwilligers te leveren, hetwelk in den aanvangenden oorlog, even als' in dien van 1812, altijd in de voorhoede des legers zou strijden. — Volgens een officieel berigt van den Franschen consul te Riga, is bet ijs op de rivier de Duna den 17den April los gegaan en afgedreven; 28 handelsvaartuigen waren de haven binnengekomen niettegenstaande het dryfys.
---

TURKIJE.
Een erkend orgaan van het Oostenrijksche gouvernement, de Oesterreichische Correspondenz, berigt dat de haven van Odessa den 23sten April door de Fransche en Engelsche oorlogsschepen gedurende tien uren achtereen beschoten is, en dat daarbij eene Russische batterij vernield en negen Russische schepen in brand geraakt zijn. Van wege het Fransche gouvernement is een uittreksel bekend gemaakt van een rapport van den bevelhebber der Fransche zeemagt in de Zwarte zee, gedagteekend ter reede van Baldschick den lOden April jl. Door dit uittreksel wordt de naaste aanleiding van het bombardement der Russische handelshaven aangeduid. » Het Engelsche stoomfregat de Furious — zoo schrijft de Fransche vlootvoogd aan den minister van marine — had zich den bden dezer maand naar Odessa begeven om de consuls af te halen enonze landgenooten die wenschen mogten de stad bij het naderen der vijandelijkheden te verlaten. De Furious is gisteren hier aangekomen, en m het lnernevens gaande rapport van deszelfs bevelhebber zal uwe excellentie zien dat de batterijen van Odessa, wier aantal sedert de gebeurtenissen van den jongsten tijd veel vermeerderd is, verraderlijk op eene door dat schip afgezonden boot, weinige oogenblikken nadat zij zich van do kade en van de maritime overheden verwijderd had, zeven kanonschoten met scherp gedaan hebben, niettegenstaande de parlementairo vlag op de boot gelijk van het fregat zelf wapperde. Bit is eene daad zonder voorbeeld in de geschiedenis der oorlogen van beschaafde natiën; om iets dergelijks te vinden, moet men achterwaarts zien tot het jaar 1829, toen de Dey van Algiers eveneens handelde jegens het oorlogsvaartuig de Provence; en dit was dan nog een linieschip; het is alzoo in eenen oorlog met barbaren dat men een voorbeeld zoeken moet van hetgeen aan de Furious te Odessa is wedervaren. De admiraal Dundas en ik zullen onverwijld bedacht zijn op de strenge maatregelen die wegens zulk eene handelwijze moeten genomen worden." Een van de Russische zijde afkomstig berigt zegt dat te Odessa op het Britsche fregat, niet op de boot, eerst geschoten is toen het, zijne zending volbragt hebbende , aan de uitnoodiging om het anker te ligten en te vertrekken niet voldeed, en integendeel aan boord van hetzelve teekeningen van de haven-batterijen gemaakt werden. — Berigten uit Konstantinopel van don 20sten April melden dat de Turksche vloot zich niettegenstaande het ongunstige weder grootendeels weder naar de Zwarte zee had begeven, en dat een gedeelte der te Gallipoli gelande Fransche troepen van daar naar Adrianopel op marsch waren gegaan. Uit het hoofdkwartier van Omer-Pacha had men niets anders vernomen dan dat hij strenge maatregelen genomen had tegen de buitensporigheden zijner irreguliere troepen. Men verzekerde dat van Ruslands zijde alle moeite gedaan werd om het Perzische hof te doen terugkomen van zijn besluit om in den oorlog tusschen Turkije en Rusland onzijdig te blijven; op grond van bestaande verdragen zou de vertegenwoordiger van Rusland geweigerd hebben de onzijdigheid van Perzio te erkennen. De positien rondom Kalafat, die de Russen ontruimd hebben, zijn terstond door de Turken bezet. Uit Belgrad wordt gemeld dat Krajowa, de hoofdstad van Klein-Wallachye, den 27sten April door de laatste Russische troepen verlaten en waarschijnlijk een of twee dagen later door de Turken bezet zou worden. Uit onderscheiden berigten blijkt dat Silistria in het midden der vorige maand door Russische troepen ernstig bedreigd werd; doch dat die vesting in hunne magt is gevallen , is nog niet gebleken. — De hoofdinhoud van het jongste protokol der Weener conferentie , hetwelk den 9den April jl. door de gezanten der vier mogendheden onderteekend is, was reeds dadelijk door officiële mededeelingen ter kennis des publieks gekomen. De tekst van dat gewigtige staatsstuk, waarnaar in het verdrag tusschen Pruissen en Oostenrijk, naar men verzekert, uitdrukkelijk wordt verwezen, is thans aan het Britsche Parlement medegedeeld ; volgens de Engelsche overzetting luidt hij aldus: »Op uitnoodjging_ dergevolmagtigde gezanten van Frankrijk en Engeland is de conferentie bijeengekomen om de voorlezing aan te hooren van de bescheiden waaruit blijkt dat, geen antwoord van het kabinet van St. Petersburg ontvangen zijnde op de aan hetzelve gerigte uitnoodiging om Moldavië en Wallachye binnen een bepaalden tijd te ontruimen , de staat van oorlog, die reeds vroeger tusschen Rusland en de Verheven Porte is verklaard, ook werkelyk bestaat tusschen Rusland aan de eene, Frankrijk en Engeland aan de andere zijde. » De verandering welke alzoo in de houding van twee der op de Weener conferentie vertegenwoordigde mogendheden gekomen is ten gevolge van eenen stap van Frankrijk en Engeland, die door Oostenrijk en Pruissen ondersteund is geworden als gegrond zijnde op het regt, is door de vertegenwoordigers van Oostenrijk en Pruissen beschouwd als de noodzakelijkheid medebrengende eener nieuwe verklaring van de overeenstemming der vier mogendheden in de beginselen, welke in de protokollen van den sden December 1853 en den 13den Januarij 1854 uitgedrukt zijn. » Dienovereenkomstig hebben de ondergeteekenden op dit plegtig oogenblik verklaard, dat hunne gouvernementen vereenigd blijven in "het tweeledig doel om het grondgebied van het Turksche rijk ongeschonden te houden, waarvoor de ontruiming der Donau-vorstendommen een van de onmisbare vereischten is en blijft, en om ter bevordering eener zaak die zoo geheel met des Sultans gezindheid strookt, de burgerlijke en godsdienstige regten van de Christen onderdanen der Porte te bevestigen me* alle middelen welke met des Sultans onafhankelijkheid en oppergezag bestaanbaar zijn. ii De ongeschondenheid van het grondgebied des Turkschen rijks is en blijft de volstrekt vereischte voorwaarde voor elke schikking strekkende tot herstelling des vredes tusschen de oorlogende mogendheden; en de door de ondergeteekenden vertegenwoordigde gouvernementen verbinden zich om gezamenlijk de waarborgen op te sporen welke het geschiktst schijnen om het bestaan van dat rijk aan het algemeene evenwigt van Europa vast te hechten ; gelijk 'zij zich ook bereid verklaren om overleg te houden en in eene afspraak te treden aangaande de tewerkstelling der middelen die tot bereiking van het doel hunner overeenkomst kunnen dienen. » Wat ook gebeure ten gevolge dezer overeenkomst, die alleen op het algemeen belang van Europa gegrond is en wier doel alleen kan bereikt worden door de herstelling van een vasten en duurzamen vrede, de dóór de ondergeteekenden vertegenwoordigde gouvernementen verbinden zich wederkeerig om noch met het keizerlijk Russische hof noch met eenige andere mogendheid eenige definitive schikking, die met de hierboven uitgedrukte beginselen strijdig zou zijn, te zullen aangaan zonder daarover vooraf onderling overleg gehouden te hebben." — In ons vorig nommer is gemeld dat het gouvernement van het koningrijk Griekenland eene laatste aanmaning van Frankrijk en Engeland ontvangen heeft om den opstand der 'Christen bevolking in Epirus en Thessalie niet langer regtstreeks of zijdelings te ondersteunen. In een schrijven uit Konstantinopel, hetwelk door een dagblad van Marseille is ontvangen, wordt verzekerd dat de beide mogendheden gedreigd hadden onverwijld dwangmaatregelen tegen Griekenland te zullen aanwenden ingeval die aanmaning niet binnen een tijdsbestek van vijf dagen, hetwelk den 17den April verstrijken zou, het gewenschte gevolg had.
---

