NEDERLANDEN.
Bij besluit van 9 Februarij jl., n°. 67, heeft Zijne Majesteit goedgevonden , goed te keuren de benoeming van J. A. Swillens, burgemeester der gemeenten Nieuwkoop c. a. en Achttienhoven, tot secretaris dier gemeenten. Bij Zijner Majesteits besluiten van den 15den Februarij 1854, no. 70—74, zijn benoemd: tot griffier bij het kantongeregt te Tilburg G. van Eijl, thans beëedigd klerk ter griffie der arrondissements-regtbank te Breda; tot griffier bij het kantongeregt te Bolsward mr. H. R. Warmolts, advocaat te Leeuwarden; tot substituut-griffier bij de arrondissements-regtbank te Zutphen mr. H. Engelberts, thans griffier bij het kantongeregt te Dochcm; tot regter-plaatsvervanger in de arrondissements-regtbank te Winschoten mr. J. Gockinga, procureur bij dezelve regtbank, en tot vierden regter-plaatsvervanger in de arrondissements-regtbank te Nijmegen mr. P. J. Smits, thans plaatsvervangend kantonregter aldaar. Bij Zijner Majesteits besluit van den 16den Februarij 1851, n°. 55 , zijn benoemd bij het Kabinet des Konings tot adjunct-commiesen de lieeren A. Ddniëls, tot dusverre adjunct-commies titulair, en A. C. Oltmans, thans tweede klerk. ,
---

BUITENLANDSCHE BERIGTEN. TURKIJE.
De Londensche Morning Chronicle heeft door behulp van den telegraaph de volgende berigten uit Konstantinopel van den Gden dezer ontvangen. o Het is bepaald dat de Sultan in het midden der aanstaande maand Maart de hoofdstad zal verlaten om nader bij het tooneel des oorlogs en wel vooreerst te Adrianopel zijn verblijf te vestigen. De Porte heeft twintig millioen piasters opgenomen en daarvoor dè jaarlijksche schatting van Servië verpand. De Britsche gezant heeft deze leening belpen tot stand brengen. » Volgens brieven uit Sebastopol is eene Engelsche handelsstoomboot den ÏSOsten Januarij niet ver van die stad op het strand geraakt, en door de Russen goede prijs verklaard daar zij Turksche troepen aan boord had. il Reizigers die uit Kiew komen, verhalen dat de wegen met op marsch zijnde troepen bedekt waren; zij hadden van Russische officieren vernomen, dat de Russische krijgsmagt in de Donau-vorstendommen weldra meer dan 200,000 man sterk zou zijn. Uit Moscau waren nog aanzienlijke versterkingen in aantogt." — Aan een schrijven uit Konstantinopel van den 2den dezer, hetwelk de Indépendance Beige van haren berigtgever ontvangen heeft, ontleenen wij het volgende: i) De val van Mehemed-Ali-Paeha, die als minister van oorlog vervangen is door Riza-Pacha, was sedert eenigen tijd verwacht wegens zyn hoovaardigkarakter en zijne gedurige twisten met Reschid-Pacha en de overige leden van den ministerraad, maar heeft niettemin onder het publiek, vooral onder de'Mohammedaansche bevolking veel indruk gemaakt. De Turken betreuren zijne aftreding, omdat zij in hem den vertegenwoordiger pleegden te zien van hetgeen zij de nationale partij noemen ; zij meenen dat het vooral zijn invloed is geweest die het Turksche kabinet tot krachtdadig verzet tegen Rusland heeft doen besluiten. Hij heeft dan ook in de daad in dit opzigt groote diensten gedaan: in weinige maanden heeft hij een krachtig leger op de been weten te brengen en het land in staat gesteld om aan een geduchten vijand tot nog toe met eere het hoofd te bieden; hij heeft het volksgevoel en de aloude vaderlandsliefde der Turken weten gaande te maken; het is, in een woord, mede aan hem te danken dat Turkije in deze moeijelijke omstandigheden eer en achting bij de beschaafde wereld heeft verworven , die het zelfs door geene .volslagen nederlaag weder zal verliezen. De wereld weet thans dat het land, hetwelk door velen als een lijk beschouwd werd, nog levenskracht heeft. » De voorstanders des vredes willen in de weder-optreding van Riza- Pacha eene vredelievende beduidenis zien : niet dat hij meer dan zijn ambtsvoorganger gezind is om zich aan Ruslands eischen te onderwerpen; maar hij is niet zoo zeer als Mehemed-Ali, door vroegere handelingen gebonden, en in zooverre zou hij meer vrijheid hebben om, het geval voorkomende, tot eene wenschelijke schikking mede te werken. » Er is sprake van een voorstel van zeer groot gewigt, hetwelk dezer dagen bij den Divan moet -worden in behandeling gebragt: het'strekt om Christenen tot de lurksche krijgsdienst toe te laten zonder dat zij hun geloof behoeven te verzaken. Men denkt dat dit voorstel met eene groote meerderheid van stemmen zal worden aangenomen. ii Sedert eenige dagen schijnt het Tm-ksche gouvernement veel geruster te zijn omtrent de bedoelingen van Oostenryk; het schijnt eenigen grond te hebben om te gelooven, dat het Weener kabinet zich niet van zijne bondgenooten zal afscheiden. » Twee Fransche en twee Engelsche stoomfregatten kruisen in de Zwarte zee. De divisie van de vereenigde vloot die het Turksche convooi moet geleiden, zal weldra vertrekken. Men beweert zelf 3 dat de Fransche en Engelsche linieschepen den Bosporus over eenige dagen zullen verlaten, om naar Sinope terug te keeren. Zeker is het dat al de Turksche en Egyptische oorlogsschepen zich moeten gereed houden om den 20sten dezer maand in zee te steken."
---

ENGELAND.
In de zitting van het Britsche Hoogerhuis van den 14den dezer > waarvan reeds in ons vorig nommer is gewaagd, is uitvoerig over het Oostersche geschil gehandeld. Eenige pairs berispten het bewind omdat het niet eerder eene krachtige houding tegen Rusland had aangenomen, terwijl één spreker, graaf Grey, beweerde dat Engeland beter gedaan zou hebben met zich niet in de zaak te mengen, daar de Turken, die hij als weinig beter dan eene horde barbaren beschouwde, geen bijstand verdienden , terwijl Ruslands eerzuchtige plannen niet zoo gevaarlijk waren als van de zijde der regering beweerd werd, en in allen gevalle door de wijze waarop Engeland tot dusver gehandeld had, zijns inziens eerder bevorderd dan gestuit werden. Drie van de bewindslieden, lord Clarendon, lord Argyll en lord Aberdeen , verdedigden de staatkunde des bewinds _ van den beginne af; en ten slotte werd het voorstel hetwelk aanleiding tot deze discussie gegeven had, door den voorsteller ingetrokken ; het strekte om van het gouvernement nadere inlichtin"-en te vragen omtrent de afbreking der diplomatieke betrekking tusschen Engeland en Rusland en omtrent den oorlog die op handen°scheen te zijn. Daar een der sprekers" van het gouvernement bepaaldelijk wenschte te vernemen of Engeland in oorlog of in vrede was, zeide lord Clarendon : i) Het is onmogelijk die vraag te beantwoorden; wij zijn noch in oorlog, noch in vrede, maar in eenen tusschenstaat waarin onze wensch naar vrede even sterk en opregt is als vroeger, terwijl onze hoop op het behoud des vredes trapsgewijze verdwijnt. Ons volk heeft in dezen tijd eene bewonderenswaardige bezadigdheid getoond; maar indien wij tot oorlog gedwongen worden , dan zal Engeland de oproeping ten strijde zoo beantwoorden als voegt aan zijn aiouden roem en aan den roem dier bondgenooten, welke nu voor de eerste maal op het slagveld aan Engelands zijde zullen geschaard staan." Lord Aberdeen gaf een scherp antwoord op de aanmerkingen van lord Derby, het hoofd van het afgetreden tory-kabinet, en zeide dat het gouvernement nu van dien kant het verwijt van flaauwhartigheid en vreesachtigheid moest hooren, omdat het zich onthouden had van stappen, waardoor het zich van dienzelfden kant voorzeker het verwijt van overijling en roekeloosheid zou hebben berokkend. Hij verklaarde nogmaals, dat Engeland en Frankrijk in deze zaak handelden als ééne naiie, en dat er tusschen de beide gouvernementen eene volledige én hoogst verblijdende verstandhouding bestond. Hij hoopte van harte dat de vrede der wereld nog zou behouden blijven, maar hij voegde er bij, dat het gouvernement zich met alle kracht en ijver ten oorlog toerustte, ten einde op alle gebeurlijkheden bereid te zijn. Ook in de zitting van het Lagerhuis van jl. Dingsdag zijn vragen betrekkelijk het Oostersche geschil aan het bewind gedaan; maar daar een der leden (de heer Layard, een ministerieel lid) reeds zijn voornemen aangekondigd had om in de zitting van het Huis van den 17den dezer die zaak in behandeling te brengen,, achtte lord John Russell beter tot dien dag de ophelderingen uit te stellen die hij omtrent de staatkunde van Engeland te geven had. Gewagende van de uitvoerige discussie der pairs over het Oostersche geschil, zegt de Times: » Zij heeft niets toegevoegd tot de gronden en. feiten die reeds in vele vormen aangevoerd zijn voor en tegen"het gedrag van het Britsche gouvernement in deze onderhandelingen. Wij kunnen niet zien dat Engeland of Turkije iets heeft verloren door de trapsgewijze opklimming in de tegen Rusland genomen maatregelen, vooral daar zelfs nu nog het jaargetijde niet ver genoeg gevorderd is om krijgsbedrijven van cenig belang te kunnen volvoeren. Do eerstvolgende dagen echter zullen ons gelegenheid geven om al de kracht des rijks tegen den aanvaller tov: rigten, of zullen zijne toetreding tot vredelievende en redelijke voorwaarden medebrengen. Wat er ook van de vroegere handelingen des o-ouvernements moge gezegd worden, het gansche land deelt in het gevoelen en het besluit hetwelk het bewind in den tegenwoordigen staat der zaken verkondigt; en geen gedeelte der rede van lord Clarendon is door het Hoogerhuis levendiger toegejuicht dan hetgeen hij zeide over het vaste besluit des kabinets om de algemeene belangen van Europa Rusland te verdedigen. ii De brief van Keizer Napoleon aan Keizer Nikolaas — zegt de Times verder — geeft schijnbaar twee gewigtige punten aan Rusland toe, dooide terugroeping der vereenigde vloot aan te bieden en het beginsel van rfjgtstrceksche onderhandeling tusschen Turkije en Rusland aan te nemen; doch hg verbindt daaraan zulke voorwaarden dat hij in de daad geene de minste verandering in de hoofdzaak brengt. Het is ons niet bekend welke mate van bevoegdheid Keizer Napoleon had om den naam der Koningin van Engeland in zijn schrijven te mengen; maar wij zijn overtuigd dat noch onze Koningin noch ons gouvernement een buitenlandschen vorst kan hebben gemagiigd om op eene zoo zonderlinge wijze gebruik te maken van Harer Majesteits beweerde goedkeuring vah een plan hetwelk nog zoo gebrekkig is omschreven. De brief doet niets meer dan in een gebrekkigen vorm de voorstellen herhalen die reeds verworpen zijn toen zij in een meer regelmatigen vorm werden gedaan. Nog zonderlinger is het dat hij eerst geschreven schijnt te zijn nadat de diplomatieke betrekkingen tusschen de beide hoven waren geschorst, en dat bij waarschijnlijk St. Petersburg bereikt heeft nagenoeg ten zelfden tijd waarop 'de Fransche gezant het land verliet. n Met dat al is het mogelijk dat de keizerlijke brief, gepaard aan onderscheiden gebeurtenissen dezer laatste dagen, zoo als de mislukte zending van den graaf' Orloff, Keizer Nikolaas tot de volle overtuiging brengt van den gevaarlijken toestand, waarin hij geraakt is; het is de laatste gelegenheid die hem aangeboden wordt, om zonder vernedering terug te deinzen." — Volgens berigten uit Portsmouth van den 14den dezer, werd het van den 'laag terugontboden Britsche eskader dien dag te Spithead verwacht. De admiraliteit heeft aangekondigd, dat zij het leveren van scheepsruimte voor het overbrengen van cavalerie paarden naar Malta zal aanbesteden. Den 14den des ochtends kwam eene particuliere stoomboot, de Thames, met de Zuid-Amerikaansche brievenmalen te Southampton aan. De admiraliteit wilde, krachtens eene bepaling der bestaande overeenkomst met de postpakketboot-maatschappijen, van dit vaartuig gebruik maken tot het overvoeren van troepen; en met zooveel spoed werden de lossing en de verdere noodige werkzaamheden doorgezet dat het schip reeds des avonds van dienzelfden dag ter beschikking des gouvernements gesteld werd. ,— In het Lagerhuis is door een der liberale leden een wetsvoorstel gedaan strekkende om de instelling van openbare aanklagers in te voeren. Hij betoogde met aanvoering van feiten van versche dagteekening, dat schromelijke misbruiken en verkeerdheden het gevolg waren van het tegenwoordige stelsel, hetwelk aan opgewondenheid, grilligheid of wraakzucht van particulieren de taak der geregtighekl overliet. Van wege het bewind werd verklaard dat het zich met het beginsel der voördragt vereenigde. Bij de korte beraadslaging die reeds dadelijk over de voördragt tot hervorming des jJarlements en tot wijziging der bestaande bepalingen op het kiesregt gevoerd is, klaagde een der leden dat het gouvernement den grooten hoop in de kiezerscollegien bragt, en Engelauds staatshuisliouding aan de deniokratie prijs gaf. Lord John Russell zeide hierop, dat hij niet in cijfers kon opgeven hoeveel de voorgestelde uitbreiding van het kiesregt het aantal kiezers zou doen toenemen ; maar er was zijns inziens geen meer conservative. maatregel dan eene tijdige hervorming, geene meer revolutionaire staatkunde dan die het verouderde in stand wilde houden. Een gedeelte der voördragt hetwelk reeds dadelijk tegenspraak vond, is de afschaffing der bepaling volgens welke parlementsleden die een der hooge staatsambten aannemen , zich aan eene nieuwe stemming der kiezers onderwerpen moeten , indien zij in het Huis willen blijven zitten. Tot verdediging van dit gedeelte der voördragt is aangevoerd dat de bedoelde bepaling hinderpalen in den weg legt aan de doelmatige bezetting der hooge staatsambten en soms de benoeming van den geschikten persoon belet; dat zij een nieuw optredend bewind aan partijzuchtige tegenwerking in een enkel kiesdistrict blootstelt, terwijl het alleen aan het oordeel der geheele volksvertegenwoordiging behoorde onderworpen te zijn; dat de ministers verpligt zijnde om zich voor het Lagerhuis to verantwoorden, veeleer nog ambtshalve zitting in het Parlement dienden te hebben dan aan de moeijelijkheden eener betwiste herkiezing onderworpen te worden. Een gedeelte der voördragt hetwelk veel opzien baarde, is de bepaling strekkende om ook minderheden te vertegenwoordigen. Lord John Russell stelde namelijk voor, te bepalen dat in de groote kiesdistricten die voortaan niet langer twee maar drie vertegenwoordigers zouden kiezeu, elk kiezer slechts op twee personen zijne stem zon uitbrengen: zoo zou de minderheid, indien zij twee vijfden van het kiezersligchaam uitmaakte, ook eenen vertegenwoordiger kunnen bekomen. Lord John achtte het wenschelijk den wrevel en de verbittering voor te komen die ligtelijk bij eene minderheid ontstond, wanneer zij telkens de vertegenwoordigers harer tegenpartij door een gering meerdertal van stemmen zag stempelen tot vertegenwoordigers der gansche bevolking. Door lord John Ru-sell en ook door andere sprekers werd de opmerking gemaakt dat deze reformbill in geheel andere en veel gunstiger omstandigheden werd ingediend dan die welke hij in 1831 hielp tot stand brengen ; toen was de parlementshervorming een onstuimige volkswensch, die, door tegenstand verbitterd, hier en daar tot oproer en plundering oversloeg; thans was het de wensch alleen van meer beschaafden in den lande, waarin de bevolking over het algemeen weinig belangstelling toonde, en waaraan het gouvernement voldeed, niet door de volksstern gedrongen maar uit overtuiging en uit vertrouwen op de toenemende rijpheid van het Britsche volk.
---

