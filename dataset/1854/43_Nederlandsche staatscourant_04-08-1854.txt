NEDERLANDEN.
Bij Zr. Ms. besluit van den 28sten Julij 1854, n°. 77, is benoemd tot regter-plaatsvervanger in de arrondissetnents-regtbank te Zwolle, mr. J. Kalff, advocaat aldaar en lid van de Provinciale Staten van Overijssel. Bij Zr. Ms. besluit van den 29sten Julij 1854, n°. 65, is benoemd tot substituut-griffier bij de arrondissements-regtbank te Roermond, mr. E. de Bas, thans griffier bij het kantongeregt te Horst. Bij Zr. Ms. besluiten van den 31sten Julij 1854, n°. 33 en 34, zijn benoemd: tot substituut-griffier bij de arrondissements-regtbank te Nijmegen, mr. M. A. van Roggen, advocaat en plaatsvervangend kantonregter aldaaar; tot procureur bij de arrondissements-regtbank te Roermond, CE. P. J. Strens, advocaat aldaar. Bij Zr. Ms. besluit van den .Sisten Julij 1854, n°.35, is aan E. Meijer, notaris binnen het arrondissement Leeuwarden, vergund zijne standplaats van het eiland Ameland, over te brengen naar Holwerd. Bij Koninklijk besluit van den 2den Augustus 1854, n°. 60, zijn benoemd tot surnumerairs der directe belastingen, in- en uitgaande regten en accijnsen, de heeren: C. G. van Wijk Werne.ke, te Rotterdam; jhr. A. von Bülow, te Kampen; J. P. Janssens, te Amby; W. C. G. Abbema, te 's Hertogenbosch; P. A. Broers, te Nijmegen; J. C. Kremer, te Heeze; Jl. J. H. Berntz Naus, te Roermond; G. C. G. van Ketel, te Schiedam; en J. A. Meulemans, te Schiedam. Bij besluit van den 3den Augustus 1854, n°. 55, heeft Z. M. goedgevonden, goed te keuren dat door de Gedeputeerde Staten van Noordholland en Friesland magtiging verleend worde aan de gemeentebesturen van Amsterdam en Leeuwarden om in overleg te treden over eene wijziging van het reglement op het beurtveer tusschen die gemeenten. Bij besluit van 2 Augustus jl., n°. 48, heeft Zijne Majesteit goedgevonden : 1». aan den hoofdingenieur van den waterstaat van de Iste klasse, J. A. van Essen, te rekenen van 1 Augustus dezes jaars, te verleenen eervol ontslag uit 's Rijks dienst; 2°. met ingang van 1 Octob'er aanstaande te benoemen: tot hoofdingenieurs van den waterstaat der Iste klasse, de hoofdingenieurs van de 2de klasse, C. J. Bolten, D. J. Storm Buijsing en J. G. van Gendt; de tweede genoemde thans met verlof buiten werkelijke dienst bij 's Rijks waterstaat, zonder bezwaar van 's Rijks schatkist ; tot hoofdingenieurs van den waterstaat der 2de klasse de ingenieurs van de lste klass jhr. E. C. B. van Rappard en C. Brunings ; tot ingenieurs van den waterstaat van de lste klasse, de ingenieurs van de 2de klasse J. de Kruijff, L. van de Kasteele, J. G. W. Fijnje en J. Strootman ; de ingenieurs L. van de Kasteele en J. G. W. Fijnje, thans met verlof buiten werkelijke dienst bij 's Rijks waterstaat, zonder bezwaar van 's Rijks schatkist; tot ingenieurs van den waterstaat van de 2de klasse de adspirant-ingenieurs, L. J. du Celiiée Muller en G. van Diesen, tot adspiranten-ingenieurs de surnumerairen bij den waterstaat, H. A. J. W. van Beusekom en A. J. Brevet.
---

MINISTERIE VAN BINNENLANDSCHE ZAKEN.
Met ingang van den lsten October 1854 , is aan den hoofdingenieur Jl. F. Fijnje van Salverda, thans gevestigd te 's Hertogenbosch, opgedragen de dienst in het sde district (Gelderland) te Arnhem; _ aan den benoemden hoofdingenieur jhr. E. C. B. van Rappard, de dienst in het 6de district (Noordbrabant) te 's Hertogenbosch; aan den benoemden hoofdingenieur C. Bruaings, de dienst in het lste district (provincie Groningen) te Groningen ; aan den ingenieur der lste klasse P. Koek, thans dienst doende in het Ode district, de dienst van hoofdingenieur in het 3de district (Drenthe) te Assen; de benoemde ingenieur der lste klasse J. de Kruijff, verplaatst van Breda naar s Hertogenbosch; do ingenieur Jl. S. J. Jiose\ van Zutphen naar Breda; de benoemde ingenieur der 2dc klasse L. J. du Celliée Muller, van Utrecht naar Zutphen; de benoemde ingenieur der 2de klasse G. van Diesen, van I'urmerend /laar Haarlem ;
de adspirant-ingenieur A. O. van der. Santheuvel, van Arnhem naar Purmerend; de adspirant-ingenieur J. van der Toorn, van 's Gravenhage naar Arnhem ; de adspirant-ingenieur J. van der Vegt, van Maastricht naar 'sGravenhage; de benoemde adspirant-ingenieur H. J. Brevet, van Gorinchem naar Utrecht; de standplaats van den benoemden adspirant-ingenieur H. A. J. W. van Beusekom blijvend gevestigd te Arnhem.
In het hoofdkiesdistrict Eindhoven zal ten gevolge van het overlijden van den heer J. F. van der JJeijde, op Dingsdag den 22sten Augustus aanstaande de verkiezing van een lid van de Tweede Kamer der Staten- Geaeraal plaats hebben.
---

BINNENLANDSCHE BERIGTEN. SPANJE.
In _den officielen Franschen Moniteur van gisteren zijn berigten uit Spanje medegedeeld, die den lsten dezer, dus twee dagen na de aankomst van den generaal Espartero te Madrid, uit die hoofdstad afgezonden zijn. Zij melden dat Espartero tot voorzitter van den ministerraad en de generaal O'Donnell tot minister van oorlog benoemd is. Verder heeft de Koningin, volgens die berigten, den rang van veldmaarschalk verleend aan O'Donnell, alsmede aan den generaal San Mignet, die te Madrid in den tusschentijd tusschen de zege des opstands en de vorming van een nieuw ministerie het bewind gevoerd en eeni«-e orde gehandhaafd heeft. Eindelijk is de generaal Serrano tot kapitemgencraal van Andalusie benoemd. Uit deze benoemingen, die onder de bevolking van Madrid groot e blijdschap schijnen te hebben verwekt, wordt opgemaakt dat de Koningin alle voorwaarden aangenomen heeft, onder welke Espartero zich met het bewind wilde belasten, en dat deze zich verstaan heeft met O'Donnell en de overige krijgsoversten door wie de opstand ondernomen is, zoodat voor eenen burgeroorlog in Spamje vooreerst niet meer te vreezen zou zijn. Langs den gewonen weg zijn berigten uit Madrid tot den 28sten Julij ontvangen. Zij betreffen vooral de handelingen van het voorloopig bewind, hetwelk toen, met den generaal San Miguel aan het hoofd, te Madrid het hoog gezag uitoefende in afwachting der komst van den generaal Espartero. Het heeft onder andere bepaald dat aftredende ministers geen aanspraak op pensioen hebben, dan wanneer zij die betrekking minstens driejaren lang hebben vervuld; en het heeft den staatsraad als eene kostbare en nuttelooze instelling opgeheven. Verder heeft het de drukperswet van 1837 weder in werking gebragt, en de invoer en verspreiding van buitenlandsche dagbladen en drukwerken, onder inachtneming der betrekkelijke verdragsbepalingen, geheel vrijgesteld. Eindelijk heeft het bevel gegeven om de leden van het gevallen ministerie in hechtenis te nemen en in regten te vervolgen, en alle vroeger wegens staatsraisdrijven of vergrijpen tegen'de politiedienaren aangeklaagde personen van verdere regtsvervolging ontheven. Benevens deze besluiten heeft het voorloopig bewind' in het officiële dagblad de beide volgende verklaringen gegeven: » De junta heeft besloten bij het gouvernement aan te dringen op de indiening aan de Cortes van een ontwerp van wet tot herziening der in overleg met den Pauselijken Stoel gemaakte bepalingen, en van een wets-ontwerp tot opheffing van het deuren- en venstergeld en andere indirecte belastingen. » De junta heeft terstond bij hare optreding besloten geene benoeming tot eenig ambt of openbare bediening te doen ; zij heeft geen enkelen post begeven en neemt geen aanzoeken om posten aan." In eene den 26sten Julij door het voorloopig bewind uitgevaardigde proclamatie aan de burgers van Madrid leest men: n Door de offers, welke gij met goed en bloed hebt gebragt, hebt gij verworven dat de grondwet, die de regten der Spanjaarden moet staven, aanbevolen zal worden aan de zorgvuldige overweging der Cortes, welke met het oog op de gebreken der vorige constitutien, alles zullen doen verdwijnen hetgeen het hoog gezag zou kunnen gebruiken als een voorwendsel om u te verdrukken. De organieke wetten behooren u de vrijheid te verzekeren om bij de verkiezingen uw gevoelen aan den dag te leggen. De provinciën behooren zich zelve te bestieren, een eigen leven te hebben en voor altijd verlost te worden van die gedroclitelijke centralisatie, waardoor ze tot eene nietige rol zijn vernederd. Het gouvernement behoort voor zijne handelincen verantwoordelijk te zijn; en er moet geene plaats langer wezen voordie zedelooze lieden welke met uw vermogen en uwe eer winst bejoeo-en. 11 Gij hebt eene nationale garde, die uwe haardsteden ve'rdedio-èn, UWe regten schragen zal; buitendien zult gij de wetten verkrijgen dfe noodi" zijn om de vrije uiting der gedachten en de persoonlijke veiligheid te verzekeren. ° « Deze beginselen huldigt uwe Junta, welke, getrouw aan het streven naar vooruitgang zonder perken, niets anders wenscht of wil dan aan uwe vrijheden de grootst mogelijke uitbreiding te reven."
Den 24sten Julij heeft de Junta van Sarragossa, die zooveel tot de zege des opstands heeft bijgedragen, eene proclamatie uitgevaardigd, welke onder andere dit inhoudt: » De besturende Junta van Sarragossa verkondigt als het programma der natie het volgende : 11 Een gouvernement gebouwd op verantwoordelijkheid, zedelijkheid en op besnoeijing der staatsuitgaven zooveel 's lands behoeften en eer gedoogen; eene nieuwe en echt vrijzinnige constitutie, opgesteld met het oog op de werking der vorige staatsregelingen; een zamenstel van organieke wetten op de verkiezingen, op de gewestelijke en gemeentebesturen, die van te ver gedreven ondergeschiktheid aan het hooge gouvernement moeten worden ontslagen, op de drukpers, die aan geen censuur of voorafgaand toezigt mag onderworpen zijn, op het regt van petitie, op het openbaar onderwijs, en eindelijk op de burgerwapening als een onmisbaar bestanddeel onzer staatshuishoudino-;
ii eene wet tot verzekering der persoonlijke veiligheid; 11 begeving der ambten naar verdienste en niet naar gunst; » vooruitgang zonder eind door de vrije uiting van de publieke opinie des lands."
— Den 28sten Julij had Koningin Isabella nog geen uitvoering gegeven aan haar openlijk verkondigd voornemen om zich buiten haar paleis en onder de bevolking der hoofdstad te begeven. De Koninginmoeder en de afgetreden ministers waren in veiligheid in het minst toegankelijke gedeelte van het paleis van Koningin Isabella. Intusschen hield de bevolking de straten nog versperd, en zag men zelfs hier en daar nog nieuwe barricaden opwerpen. In de straat<revechten te Madrid hebben 380 menschen het leven verloren en 1247 anderen wonden bekomen.
---

