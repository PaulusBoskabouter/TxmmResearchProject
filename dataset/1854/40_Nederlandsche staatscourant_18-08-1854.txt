NEDERLANDEN.
(Staatsblad n°. 100.) WET van den 28sten Junij 1854, tot regeling van het Armbestuur. Wij WILLEM 111, bij de gratie Gods, Koning der Nederlanden, Prins van Oranje-Nassau , Gkoot-Hektog van Luxembukg, enz., enz., enz. Allen, die deze zullen zien of hooren lezen, salut! doen te weten: Alzoo Wij in overweging genomen hebben, dat art. 195 der Grondwet vordert, dat het armbestuur door de wet worde geregeld , Zoo is het, dat Wij , den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:
---

EERSTE HOOFDSTUK. Van het armbestuur. EERSTE AFDEELING.
Van instellingen van weldadigheid, hare oprigting en reglementen. Art. 1. Instellingen van weldadigheid, in den zin dezer wet, zijn die welke armenverzorging, in of buiten gestichten, voortdurend ten doel hebben. Op instellingen, uitsluitend bestemd tot het voorkomen van armoede, is deze wet niet van toepassing. Art. 2. De wet onderscheidt : a. Staats- , provinciale of gemeente-instellingen , door de burgerlijke overheid geregeld en van harentwege bestuurd; b. instellingen eener kerkelijke gemeente, bestemd voor de armen eener bepaalde godsdienstige gezindte, en van wege die kerkelijke gemeente geregeld en bestuurd; c. instellingen door bijzondere personen of door bijzondere, niet kerkelijke, vereenigingen geregeld en bestuurd; d. instellingen van gemengden aard, in welker 'regeling of bestuur door de burgerlijke overheid en van wege eene kerkelijke gemeente of door bijzondere personen of bijzondere, niet kerkelijke, vereenigingen gezamenlijk wordt voorzien. Art. 3. Van alle in de gemeente aanwezige instellingen van weldadigheid wordt, naar de onderscheidingen bij art. 2 vermeld, door de zorg van het gemeentebestuur, eene lijst opgemaakt en bijgehouden. Art. 4. De reglementen der gemeente-instellingen , vermeld onder lit. a van art. 2, worden, binnen eenen door Ons voor te schrijven termijn, door den gemeenteraad, mot inachtneming van de bepalingen dezer wet, herzien t£, zoo er nog geene bestaan , vastgesteld. De oprigting van nieuwe instellingen van dien aard geschiedt krachtens een besluit van dien raad, houdende tevens vaststelling van het reglement. Art. 5. De reglementen der instellingen, vermeld onder lit. d van art. 2, worden, binnen eenen door Ons voor te schrijven termijn, door den gemeenteraad en het betrokken kerk- of bijzonder bestuur gezamenlijk, met inachtneming van de bepalingen dezer wet, herzien, of,' zoo er nog geene bestaan, vastgesteld. Daarvan moet blijken door een besluit van den gemeenteraad. De oprigting van nieuwe instellingen van dien aard en het vaststellen van hare reglementen geschieden op gelijke wijze. Art. 6. De besluiten der gemeenteraden on de reglementen bij de artt. 4 en 5 vermeld worden, binnen acht dagen nadat zij zijn vastgesteld, in afschrift, door den burgemeester en den secretaris te waarmerken, medegedeeld aan Gedeputeerde Staten. Deze geven aan den Raad berigt van de ontvangst binnen acht dagen nadat het afschrift hun is geworden. Gedeputeerde Staten zien toe, dat die reglementen de noodige voorschriften inhouden tot verzekering van een regelmatig beheer, en dat zij niets bevatten, strijdig met de wetten of het algemeen belang. Art. 7. De bepalingen betreffende de inrigting en het bestuur der instellingen, onder litt. b en c van art. 2 vermeld , worden door hare bestuurders aan het bestuur der gemeente waar zij zijn gevestigd medegedeeld. Die mededeeling geschiedt, voor de reeds bestaande instellingen, binnen zes maanden na het in werking treden dezer wet, en voor die in het vervolg op te rigten, binnen eene maand nadat zij tot stand komen. Wijzigingen der medegedeelde bepalingen worden, binnen eene maand na hare vaststelling, op gelijke wij.-.e aan het gemeentebestuur bekend gemaakt. Indien de instelling niet uitsluitend armenverzorging ten doel heeft, wordt de mededeeling beperkt tot hetgeen die zorg betreft. De instellingen voor welke de gevorderde mededeeling niet binnen de gestelde termijnen geschiedt, missen van het oogenblik van het verstrijken dier termijnen af totdat zij plaats heeft, de bevoegdheid bij art. 1691 van het Burgerlijk Wetboek aan zedelijke ligchamen toegekend, tot het aangaan van burgerlijke handelingen. Art. 8. Alle niet door het Staats! of provinciaal gezag opgeri"te gods- en werkhuizen, die behooren tot de instellingen, vermeld onder litt. a en d van art. 2, zijn, onverminderd het toezigt dat daarop, in verband met hunnen oorsprong, stichtingbrief' of andere verordeningen door anderen moet worden uitgeoefend, onderworpen aan het toezigt van het gemeentebestuur. Van Onzentwege kan, zoo dikwerf Wij dit noodig oordcelen, door een plaatselijk onderzoek in die en in provinciale gods- en werkhuizen worden nagegaan, of' zij aan hunne bestemming blijven beantwoorden. Art. 9. Zoo het doel eener instelling van weldadigheid is vervallen, wordt het gebruik harer bezittingen en inkomsten tot eene andere, aan de laatst bekende zoo nabij mogelijk komende, bestemming geregeld, ten aanzien van: a. gemeente-instellingen (art. 2 a), door den gemeenteraad, onder goedkeuring van Gedeputeerde Staten; b. instellingen eener kerkelijke gemeente (art. 2 b), door de bevoegde kerkelijke besturen; c. instellingen van bijzondere personen of vereenigingen (art. 2 c), door de oprigters of hunne erfgenamen, en bij ontstentenis of onbekendheid van deze, door de bestuurders der instelling; in het laatste geval onder Onze goedkeuring; en d. instellingen van gemengden aard (art. 2 d), door den gemeenteraad en het bevoegd kerkelijk of bijzonder bestuur, in gemeenschappelijk overleg , onder goedkeuring van Gedeputeerde Staten. Blijft die regeling binnen eenen voor elk bijzonder geval, des noodig door Ons, voor te schrijven termijn achterwege, dan geschiedt zij door Ons bij een niet redenen omkleed, openbaar gemaakt besluit. Deze bepaling geldt voor de instellingen, onder lit. c vermeld, slechts zoo de oprigters zelven oi hunne erfgenamen niet meer in leven of niet bekend zijn.
---

TWEEDE AFDEELING.
Van opgaven door de besturen van alle instellingen van weldadigheid te doen, en van collecten.
Art. 10. De besturen van alle instellingen van weldadigheid doen jaarlijks, binnen den daarvoor door den Minister van Binnenlandsche Zaken aangewezen termijn, en in den door dezen voor te schrijven vorm, ten behoeve van het verslag bij art. 195 der Grondwet bedoeld, aan het gemeentebestuur opgave van het getal der door hen ondersteunden of verpleegden; van het beloop hunner uitgaven voor beheer en voor onderstand van allerlei aard, en van dat hunner inkomsten door collecten, inschrijvingen of andere vrijwillige bijdragen en subsidien. De besturen der burgerlijke en gemengde instellingen doen daarenboven alle verdere opgaven, door de Regering noodig geacht. Art. 11. De bestuurders, die niet voldoen aan het voorschrift van art. 10. worden elk met geldboete van vijf en twintig tot vijf en zeventie gulden gestraft. Zij zijn hoofdelijk voor het geheel der gezamenlijk opgelegde boeten aansprakelijk. Tegen den bestuurder, die bewijst het zijne te hebben gedaan om aan het voorschrift gevolg te geven , wordt geene véroordceling uitgesproken. Art. 12. De besturen der kerkelijke , gemengde en bijzondere instellingen van weldadigheid moeten, desgevraagd, aan de burgerlijke besturen opgeven, of een arme, die zich bij een burgerlijk bestuui heeft aangemeld, van hen al dan niet onderstand kan erlangen. De bestuurders, die deze opgaven niet doen binnen veertien dagen na de aanvraag, worden elk met geldboete van tien tot vijf en twintig gulden gestraft. Het 2de en 3de lid van art. 11 is ook in dit geval van toepassing. Art. 13. Openbare inzameling van gelden ten behoeve van instellingen van weldadigheid, bij wege van collecte, inschrijvingen of op eenige andere wijze, heeft niet plaats dan nadat daarvan, minstens drie maal vierr en twintig uren te voren, schriftelijk kennis zij gegeven aan het gemeentebestuur. Geene zoodanige inzameling mag plaats hebben ten behoeve van instellingen, die vallen in de toepassing van het laatste lid van art. 7. Het gemeentebestuur kan de inzameling stuiten. Zoo het bestuur der betrokken instelling zich met die stuiting bezwaard acht, kan het Onze beslissing inroepen. Van de toepassing van dit artikel zijn uitgezonderd collecten in kerkgebouwen bij de uitoefening der openbare eeredienst, en die, voor instellingen eener kerkelijke gemeente, enkel aan de huizen van de ledematen dier gemeente.
---

DERDE AFDEELING.
Bepalingen betreffende het bestuur van burgerlijke en gemengde instellingen. Art. 14. Alle daarvoor vatbare goederen der gemeente-instellingen, onder lit. «. en der instellingen onder lit. d. van art. 2 vermeld, moeten voor den koopprijs of de door deskundigen te schatten waarde, tegen brandschade worden verzekerd. De verzekering geschiedt,- voor de goederen reeds bezeten bij het in werking treden dezer wet, binnen drie maanden daarna, en voor dio later te verkrijgen , binnen de'ne maand na den eigendoms-overgang. De bestuurders, die dit hebben verzuimd, zijn, hoofdelijk voor het geheel, aansprakelijk voor de schade door dat verzuim te weeg ge-
bragt. Het openbaar ministerie kan, in het belang der instelling, ambtshalve de toepassing dezer bepaling vorderen. De bepaling van het laatste lid van art. 11 is hier mede van toepassing. Art. 15. De beschikbare gelden dier instellingen worden belegd door aankoop van inschrijvingen in een der grootboeken der Nederlandsche schuld.
Zij kunnen, na verkregen goedkeuring van Gedeputeerde Staten, ook worden belegd door aankoop van onroerende goederen, of in rentegevende schuldbrieven: a. van geldleeningen van den Staat, provinciën of gemeenten, onder voorwaarde dat de stukken op naam zijn gesteld, en de verklaring inhouden, dat zij niet dan krachtens de bij de wet gevorderde magtiging kunnen worden vervreemd; b, gehypothekeerd op vaste goederen, welker onbezwaarde waarde ten minste een derde boven de te beleggen som bedraagt. Indien Gedeputeerde Staten de gevraagde goedkeuring weigeren, kan het bestuur der betrokken instelling Onze beslissing vragen. Bestuurders, dio zich schuldig maken aan grove nalatigheid in het beleggen van geldsommen, niet noodig voor het dagelijksch beheer, zijn, hoofdelijk voor het geheel, de wettelijke interesten daarvan verschuldigd. Het openbaar ministerie kan, in het belang der instelling, ambtshalve de tóepassing dezer bepaling vorderen. De bepaling van het laatste lid van art. 11 is hier mede van toepassing. Art. 16. De besturen dier instellingen behoeven de magtiging van Gedeputeerde Staten tot het opnemen van gelden; vervreemden, uitgeven op erfpacht, verruilen of verpanden van onroerende goederen; verkoopen of overdragen van inschrijvingen in een der grootboeken der Nederlandsche schuld, of van andere effecten, actiën en schuldvorderingen ; verleenen van kwijtschelding of afslag van pachtgelden, huurpenningen en interesten; voeren van regtsgedingen, anders dan in het geval bij art. 72 vermeld; het aangaan van dadingen en opdragen van de beslissing eener zaak aan scheidsmannen, en alle andere daden, die buiten het gewoon beheer vallen. Zij mogen onroerende goederen niet anders dan in het openbaar verhuren of verpachten, ten ware Gedeputeerde Staten in bijzondere gevallen, in het belang der instelling, bewilligen, dat het onderhands geschiede. De besturen, die zich met de beschikking van Gedeputeerde Staten bezwaard achten, kunnen Onze beslissing vragen. Art. 17. Gelijke magtiging van Gedeputeerde Staten wordt voor de besturen dier instellingen vereischt tot het oprigten van nieuwe of het vernieuwen van bestaande gebouwen, en het doen van buitengewone, met vernieuwing gelijkstaande herstellingen, waarvan de kosten worden berekend te boven te gaan eene som door Gedeputeerde Staten te bepalen. Alle werken, die eene uitgaaf vorderen van meer dan vijf honderd gulden, worden in het openbaar aanbesteed, ten ware Gedeputeerde Staten, in bijzondere gevallen, in het belang der betrokken instelling, toestaan dat daarvan worde afgeweken. De bepaling van het laatste lid van art. 16 is hier mede van toepassing. Art. 18. Alle handelingen in strijd met de voorschriften der artt. 15 en 16 worden, zoo zij niet, om redenen in het belang der instellingen, na hare volbrenging, door Gedeputeerde Staten zijn bekrachtigd, door den regter, op de vordering van belanghebbenden of van het openbaar ministerie, nietig verklaard. Uitgaven gedaan in strijd met art. 17 worden in de rekening der betrokken instelling niet goedgekeurd. Art. 19. Onverminderd de bepaling van art. 148 der wet van den 29sten Junij 1851 (Staatsblad n°. 85), zijn de begrootingen en rekeningen van ontvangsten en uitgaven der gemeente-instellingen onder lit. a en der instellingen onder lit. d van art. 2 vermeld, onderworpen aan de goedkeuring van den gemeenteraad. Indien de gemeenteraad de gevraagde goedkeuring weigert, kan het bestuur der betrokken instelling de beslissing van Gedeputeerde Staten
vragen.
---

