GRIEKENLAND.
Volgens een berigt uit Athene van den 28sten Mei. heeft de Fransche generaal Forey, na een gedeelte zijner troepen in den Piraeeus ontscheept te hebben, met het overige den togt naar Gallipoli voortgezet. Ingeval het nieuwe Grieksche ministerie de plegtig beloofde onzijdigheid eerlijk in acht neemt en door de bevolking doet in acht nemen, zullen de Westersche mogendheden alleen den Piraeeus, en niet Athene zelf noch Syra bezetten. Aan het Britsche Lagerhuis zijn thans van Regeringswege de bescheiden betrekkelijk den Griekschen opstand medegedeeld. De medepligtighcid van het Grieksche kabinet en de slinksche staatkunde van Rusland , zoo zeggen de voornaamste Londensche en Parijsche bladen , worden door die stukkon onwedersprekelijk bewezen. Onder die stukken is een schrijven van den Engelschen gezant, te Athene van den 17dcn Maart jl., waarin hij verslag geeft van een onderhoud met Koning Otto. 11 Deze was niet te bewegen — schrijft de gezant — om gehoor te geven aan den raad van Frankrijk en Engeland. Hij beschouwde zich als door God geroepen om met alle middelen den Griekschen volkstam tegen Mohammedaansche verdrukking te beschermen." In eene depêche van het Britsche gouvernement van 11 Mei werd Koning Otto zelfs met den val van den troon en de dynastie van Griekenland bedreigd.
---

NEDERLANDEN.
Bij Zr. Ms. besluit van den 29sten Mei 1854, n°. 19, zijn tot leden der commissie van administratie over het burgerlijk en militair huis van verzekering te 's Hertogenbosch benoemd de heeren mr. F. J. E. Bergmann, raadsheer in het provinciaalgeregtshof van Noordbrabant, en J. G. H. A. baron van Hugenpoth, griffier der arrondissements-regtbank te 's Hertogenbosch, en lid van den raad dier stad. Bij Zr. Ms. besluit van den 2den Junij 1854, n°. 64, is aan J. F. Boogaard verleend eervol ontslag uit zijne betrekking van commissaris van politie te Alkmaar. Bij Zr. Ms. besluit van den 2den Junij 1854, n°. 65, is benoemd tot commissaris van politie te Alkmaar J. van Breinen, thans inspecteur van politie te 's Gravenhage. Zijne Majesteit heeft bij besluit van den 31sten Mei 1854, n°. 46 , goedgevonden , den lsten luitenant W. Laurier, plaatselijken adjudant der 2de klasse, te Breskens, op zijne aanvrage en krachtens art. 42 § 1 lit. b der wet van 28 Augustus 1851 {Staatsblad n". 128), op pensioen te stellen, en het bedrag van het pensioen, ingevolge de artt. 11b en 19 der wet van 28 Augustus 1851 (Staatsblad n°. 129) te bepalen op zeven honderd tien gulden (f 710.00). Zijne Majesteit heeft bij besluit van den 31sten Mei 1854, n°. 47, goedgevonden te benoemen, bij den plaatselijken staf, tot 2den luitenant en plaatselijken adjudant van de 2de klasse te Breskens, den wachtmeester J. Post, van het 4de regement dragonders. Bij Koninklijk besluit van den 26sten Mei 1854, n°. 59, is op het daartoe door hem gedaan verzoek, aan den lsten luitenant der infanterie van het leger in Oost-lndie, adjudant bij den inspecteur der schutterijen, djaijang sekars en pradjoerits W. G. Schouten, thans met verlof hier te lande, verleend een eervol ontslag uit Zr. Ms. militaire dienst, onder toekenning van pensioen. Bij Koninklijk besluit van den Sisten Mei 1854, n°. 63, is aan den gewezen commies bij het Ministerie van Koloniën L. Boas verleend een pensioen ten laste van den Staat, ten bedrage van f 1220 'sjaars, op grond van art. 3 § a, in verband met art. 43 der wet van 9 Mei 1846 (Staatsblad n°. 24), gewijzigd bij die van den 3den Mei 1851 (Staatsblad n°. 49.)
---

BINNENLANDSCHE BERIGTEN. RUSLAND.
De Berlijnsche Zeit deelt de volgende door den Keizer van Rusland uitgevaardigde Verordening mede, als een' blijk dat de Russische regering er ook in Finland op bedacht is , om de landtaal meer en meer in onbruik te brengen, ten einde do bevolking allengs den nationalen geest te doen verliezen. ii Wij Nikolaas enz. In de Finsche taal mogen geen andere nieuwe boeken, brochures, tijdschriften en andere drukwerken, van welken omvan"-ook, worden uitgegeven dan die, zonder voor zooveel geest en vorm betreft met de algemeene eensuur-verordening strijdig te zijn , uitsluitend godsdienstige stichting of huishoudelijk nut ten doel hebben. Daarentegen wordt volstrekt verboden, politieke nieuwstijdingen in de Finsche taal te verspreiden, alsmede om romans in dje taal uit te geven, zoo min oorspronkelijk als vertaald, diegene niet uitgezonderd , welke door de censuur in eene andere taal zijn toegelaten. Voor het overige zal deze verordening geenszins het privilegie beperken om gedrukte werken, die reeds vroeger in de Finsche taal voorhanden waren, dus ook Finsche overleveringen, volksgezangen en gedichten, uit te geven. Evenzoo heeft deze verordening niet ten doel den herdruk van woordenboeken en leerboeken in de Finsche taal, die reeds vroeger in gebruik waren, te verbieden; daarentegen mogen geen nieuwe werken, al zijn het leerboeken, zonder uitdrukkelijke vergunning gedrukt worden, ten ware zij tot de categorie dergenen behooren, welke door deze verordening uitdrukkelijk zijn toegelaten." — Een Weener dagblad deelt, opgrond van een schrijven uit St. Petersburg van den 2lsten Mei, den zakelijken inhoud mede van eene proclamatie die den 20sten Mei door den minister van politie aldaar uitgevaardigd is om aan de ingezetenen voor te schrijven hoe zij zich zullen hebben te gedragen in geval de hoofdstad belegerd of liever geblokkeerd mogt worden. Wanneer Kronstadt mogt worden ingenomen, zullen de vrouwen, kinderen en grijsaards onverwijld de hoofdstad moeten verlaten; de straatsteenen zullen opgenomen , en op de huizen gebragt worden, waarvan het dak eerst zal worden afgenomen; de kerkklokken en de heiligen-beelden zullen_ naar Moskau worden gebragt enz. De proclamatie eindigt met dc betuiging van het vaste vertrouwen dat dc vijandelijke vloot op de rotsen en door de kanonnen van Kronstadt zal vergaan.
---

TURKIJE.
De officiële Fransche Moniteur behelst de volgende mededeelingen; het berigt van het beschieten der Russische haven Kaffa wordt daardoor niet bevestigd. il Redut-Kaleh en Poti, twee door de Russen ontruimde positien op de oostkust der Zwarte zee , zijn door detachementen van de vereenigde vloot bezet. Op de kust van Circassie zijn wapenen en krijgsbehoefte n ontscheept; eenige officieren zijn er aan land gegaan en met Schamyl, het hoofd der tegen de Russen strijdende Circassiers, in communicatie getreden. In alle rigtingen verzamelen de Circassiers zich. » Aan de Turksche overheden in Albanië is bevel gezonden om de Oostenrijksche troepen in het land te ontvangen. 11 De Porte zal geen nieuwe maatregelen tegen Griekenland nemen. 11 Den 29sten Mei is een nieuwe aanval op Silistria door het garnizoen met glans afgeslagen. ii De berigten uit de Turksche provincie Herzegowina stellen de Montenegrijnen voor als bepaaldelijk voornemens zijnde een gewapenden inval in Turkije te doen; de vorst Daniël heeft aan zijne troepen verkondigd dat zij spoedig te velde zouden trekken, en te Cettigno is men ijverig bezig met de laatste toerustingen. De Turksche gouverneurs in de Herzegowina en in de provincie Scutari zijn in staat om den aanval af te slaan, of om althans de Montencgrijnen in ontzag te houden tot aan de aankomst der troepen die tot hunne 'ondersteuning uit Bosnië kunnen gezonden worden." De Parijsche Constitutionnel verwacht dat Silistria spoedig ontzet zal worden, en zegt verder: » In den te Variia gehouden krijgsraad is, naar oas geschreven wordt, besloten die haven te doen bezetten door een gedeelteder Westersche hulptroepen; de komst derzelve zal alleen reeds genoenzijn om den linkervleugel der Russen in de Dobrudscha in ontza«- te houden. Terwijl Varna door Fransche en Engelsehe troepen bezet wordt, moet de maarschalk de St. Arnaud met het meerendeel der Fransche kiïjgsmagt naar Adrianopel trekken en van daar naar Widdin, alwaar hij den linker vleugel der tegen de Russen vereenigde krijgsmagt zal uitmaken. De Engelsehe troopen zullen zich achtereenvolgens in de Dobrudscha vereenigen om er den regter vleugel te vormen. Op dezen ma"rtigen bijstand steunende, zal Omer Pacha weder vrij in zijne bewcgin"-en worden. De uitslag van den veldtogt is nu niet langer twijfelachtig." Volgens een telegraphisch borigt uit Bucharest van den Sisten Mei, meende men aldaar dat Silistria althans nog in de eerste veertien dagen niet zou worden ingenomen. De lialf-olïiciele Oesterreichische Correspondenz berigt, volgens tijdingen uit Bucharest van don 27ston Mei, dat de Turken vrijwillig drie kleine vestingen aan den Donau, namelijk Turtukaï, Nikopoli en Sistowa ontruimd hebben, en dat daarop alleen Turtukaï door Russische troepen is bezet. — Met den telegraaph zijn de volgende tijdingen ontvangen, die door de bovenstaande berigten althans gedeeltelijk bevestigd worden. » Uit Konstantinopel zijn 17,000 man Engelsehe en 25,000 man Fransche troepen naar Varna vertrokken. Er is , naar te Konstantinopel verzekerd wordt, tusschen Oostenrijk en de Porte met hare beide bondgenooten eene overeenkomst gesloten, volgens welke Oostenrijk Albanië en Montenegro onverwijld zal bezetten, en ook Servië, ingeval hier een opstand mogt uitbreken. Omer-Pacha is met eene sterke krijgsmagt van Schumla vertrokken om Silistria te ontzetten."
---

DUITSCHLAND.
De Berlijnsche ministeriele Zeit, hot berigt mededeelende, dat de af-
aending van eene Oostenrijksche nota naar St. Petersburg, ingevolge het Oostenrijksch-Pruissische tractaat, thans heeft plaats gehad, voegt daarbij in een hoofdartikel het volgende: 11 Dit is het eerste begin der uitvoering van het tractaat. Pruissen heeft bij hetzelve de verpligting op zich genomen, om deze mededeeling aan het Russische kabinet krachtdadig met zijnen invloed te ondersteunen. Ofschoon de woordelijke inhoud der afgezonden nota natuurlek nog niet bekend i 3, zoo moet zij toch volgens het tractaat strekken, om bij den Keizer van Rusland te bewerken dat hij de noodige bevelen geve ten einde het verder voortrukken van zijn leger in Turkye te doen staken, en van hem voldoende waarborgen voor de spoedige ontruiming der Vorstendommen te verkrijgen. Deze vordering is niet zeer peremptoir ; zij verschilt aanmerkelijk van het ultimatum, hetwelk voor eenigen tijd door Engeland en Frankrijk ingediend werd. Het kwetsende dat gelegen was in den eisch om binnen een bepaalden korten termijn tot de ontruiming over te gaan, is in de Oostenrijksche nota vermeden. Het hof van St. Petersburg zal thans niet zoo als destijds kunnen zeggen, dat het onmogelijk was op zulk eenen eisch een antwoord te geven. Men zal thans moeten afwachten, welk antwoord van St. Petersburg zal ontvangen worden. 11 Thans zijn eigenlijk slechts twee gevallen mogelijk: Rusland zal de Oostenrijksche vordering aannemen of afwijzen; een derde geval is niet ■wel denkbaar. Geeft het aan dc vordering toe, dan weten wij wel is waar nog niet wat Oostenrijk en Pruissen alsdan ten aanzien van hunne verdere handelingen zullen besluiten; maar naar het zich laat aanzien, heeft in dat geval de mogelijkheid eener werkdadige deelneming aan den oorlog voor hen opgehouden, alleen het geval van een tegen hen gerigten aanval uitgezonderd. Indien Turkije en de Westersche mogendheden den oorlo" tegen Rusland, op gronden die in de Weener conferentien geen onderwerp van behandeling geweest zijn, wilden voortzetten, dan zouden zij dit afzonderlijk moeten doen, zonder de deelneming van Oostenrijk en Pruissen, op grond der Weener protokollen, te kunnen verwachten. » Wijst Rusland daarentegen de Oostenrijksche vordering eenvoudig van de hand, weigert het de verlangde bevelen om den voorttogt te staken en de verlangde »voldoende waarborgen", dan zon dit wel is waar, volgens het verdrag van 20 April, nog geene bepaalde reden tot oorlo» voor Oostenrijk en Pruissen zijn; maar de beide Duitsche mogendheden zouden daardoor genoodzaakt worden om zich ten oorlog toe te rusten. Want indien Rusland in zijne tegenwoordige aanvallende houding volhardt, dan kan zulks tot niets anders leiden dan tot eenen aanval op de linie van den Balkan. Of deze aanval gelukt of niet, is volgens het verdrag van 20 April onverschillig. Het feit van dien aanval alleen zou voldoende zijn om aan de beide mogendheden tot het nemen van offensive maatregelen aanleiding te geven. Bijaldien derhalve Oostenrijk zich ten gevolge van zulk eenen aanval op den Balkan genoopt zag om bijv. in de Donau-vorstendommen tusschen beiden te komen en een werkdadig deel aan den oorlog te nemen, dan zou — ten ware er afzonderlijke nog niet bekend geworden bepalingen bestonden —Pruissen ingevolge het tractaat verpligt zijn, om de Oostenrijksche provinciën, die van troepen ontbloot wierden, te bezetten en tegen eiken aanval te verdedigen. » Dit zijn de eventualiteiten, die thans voor ons liggen. Welk der beide gevallen plaats zal hebben, hangt geheel van Rusland af."
---

