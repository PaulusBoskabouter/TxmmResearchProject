NEDERLANDEN.
Bij besluit van 14 Junij jl., n°. 64, heeft Zyne Majesteit goedgevonden de benoeming van A. C Bouwmeester, burgemeester der gemeente Gramsbergen, tot secretaris dier gemeente, met Zyne goedkeuring te bekrachtigen. By besluit van 14 Junij jl. n°. 66, heeft Zijne Majesteit goedgevonden: I<>. eervol ontslag te verleenen aan mr. H. R. Warmolts, als 2de luitenant bij de dienstdoende schutterij te Leeuwarden; aan W. F. Vertholen, als 2de luitenant bij de dienstdoende schutterij te Bolsward, beiden uit hoofde van verandering van woonplaats; 2°. tot 2de luitenant bij de dienstdoende schutterij te Bolsward te benoemen mr. H. R. Warmolts, tot dusverre 2de luitenant bij de dienstdoende schuttery te Leeuwarden. \ Zijne Majesteit heeft bij besluit van den 14den dezer, n°. 75, goedgevonden te benoemen: bij het wapen der artillerie: by den staf van het wapen, tot majoor en magazijnmeester der artillerie van de lste klasse te Gorinchem, den kapitein der lste klasse A. M. van Dort, van het 2de regement vestïngartillerie: bij het 2de regement vestingartillerie, tot lsten luitenant den 2den luitenant G. G. A. Schtvartz, van het regement veldartillerie; bij het 3de regement vestingartillerie tot kapitein van de 3de klasse, den lsten luitenant N. H. baron van Slingelandt, van het Bde regement vestingartillerie.
---

BUITENLANDSCHE BERIGTEN. TURKIJE.
Een "Weener dagblad deelt een particulier berigt van den Donau mede, volgens hetwelk het Turksche garnizoen van Silistria in den nacht van den Bsten dezer weder eenen uitval gedaan en aan de werken der belegeraars groote schade toegebragt heeft. Volgens dit berigt was de communicatie tusschen Silistria en het Turksche hoofdkwartier door de Russen afgesneden. In eenen brief uit Bucharest van den lOden dezer wordt verzekerd dat de Turksche troepen uit Klein-Wallaehye zuidwaarts trokken, ora te gelijk met eene van Schumla aanrukkende legerafdeeling eene beweging tot ontzet van Silistria te ondernemen. — Volgens de jongste tijdingen uit Weenen, won aldaar aan de effectenbeurs en onder het publiek het gevoelen meer en meer veld, dat uit St. Petersburg een afwijzend antwoord te wachten was op de aanmaning der Duitsche mogendheden om de Russische troepen van het Turksche grondgebied te verwijderen. — De Londensche Times van jl. Woensdag zegt in een hoofdartikel: n Rusland heeft zijne aan den Donau vereenigde krijgsmagt van front doen veranderen, zoodat zij thans ook de Oostenrijksehe grenzen bedreigt. Deze toerustingen tot vijandige maatregelen tegen Oostenrijk gaan, gelijk te Weenen zeer goed bekend is, gepaard met geheime pogingen van Russische zendelingen in de zuidelijke Slavonische provinciën van Oostenrijk en zelfs in Italië, om misnoegen en opstand tegen het Oostenrijksehe gouvernement te verwekken. ii Van weerskanten zijn thans door het hof van Weenen en door dat van St. Petersburg maatregelen tegen elkander genomen van eenen aard die geene vergiffenis toelaat. Oostenrijk heeft tusschen Keizer Nikolaas en de prooi, die hij beoogde, een leger geplaatst, welks bloote aanwezigheid op de grenzen voor den veldmaarschalk Paskewitsch meer belemmerend is dan de vereenigde legermagt aan welke hij ten zuiden van den Donau het hoofd moet bieden. Van den anderen kant wordt het Oostenrijksehe grondgebied door de Russische krijgsmagt ernstig bedreigd , terwijl Rusland de Oostenrijksehe monarchie bedektelijk aanrandt door revolutionaire plannen aan te moedigen. In dezen staat van zaken is het onzes erachtens hoogst onwaarschijnlijk dat de vrede hersteld zal worden door de eenvoudige aanneming der voorwaarden die door de andere mogendheden aan Rusland voorgesteld zijn. » Doch laat ons onderstellen dat Rusland tot die voorwaarden toetreedt, althans ten aanzien van de ontruiming der Donau-vorstendommen. Zou dat eene voldoende of wenschelijke beslissing der tegenwoordige krisis zijn, in ook maar van de Duitsche mogendheden? Zij zijn thans, naar wij vertrouwen, van de grootheid der haar en gansch Europa dreigende gevaren te diep doordrongen om zich op zulk eene wijze door bedriegelijke voorspiegelingen te laten verstrikken. Zij zullen hst oog niet sluiten voor de jammerlijke gevolgen, die niet zouden uitblijven, indien zij zich thans lieten verleiden om zich aan bet bezadigd maar onwrikbaar besluit der beide Westersche mogendheden niet aan te sluiten. Het is voor haar van meer belang nog dan voor ons, dat de vrijheid der vaart op den Donau verzekerd worde, en dat d e vroegere verdragen tusschen de Porte en Rusland, die thans door den oorlog te niet gedaan zijn, niet in denzelfden vorm herleven. Naar dit een en ander zullen Frankrijk en Engeland blijven streven; vredesvoorwaarden, waarbij die doeleinden niet bereikt worden, zullen thans door Turkije, Frankrijk of Engeland zelfs niet in overweging worden genomen; en alzoo zou een op zulke voorwaarden gegrond vredesvoorstel niet tot vrede leiden maar alleen tot verbreking der eendragt tusschen de vier hoven. De Duitsche mogendheden zullen in 't oog houden dat hare eigen onderdanen en de publieke opinie van gansch Europa haar eindbesluit met gespannen verwachting te gemoet zien, en dat zij op dit oogenblik in de positie, die zij allengs ingenomen hebben, geene aehterwaartsche schrede zouden kunnen doen zonder noodlottige gevolgen. Eindelijk moeten zij begrijpen dat, indien zij niet op den ingeslagen weg bleven tot dat deze oorlog door een duurzamen en billijken vrede geëindigd is, zij het vertrouwen der Westersche mogendheden zouden verbeuren zonder zich Rusland te vriend te maken, en dat zij tusschen de beide strijdende partijen beklemd zouden raken, zonder ook maar in die onzijdigheid, welke zij vroeger huldigden, veiligheid te kunnen vinden. Dit zijn, onzes erachtens, zoo klaarblijkelijke en zoo afdoende gronden, dat zij ten laatste elk bezwaar moeten overwegen; zij moeten de Duitsche hoven tot de overtuiging brengen dat zij geene veiligheid voor zich verwachten kunnen, door gedeeltelijk toe te geven of door eene schikkhag op voorwaarden die geene voldoende en afdoende beslechting van alle in geschil zijnde hoofdpunten bevatten."
---

ENGELAND.
In de London Gazette, het officiële blad van het Britsche gouvernement, is eergisteren bekend gemaakt « dat de admiraliteit eene depêche van den opperbevelhebber van Harer Majesteits zeemagt in de Zwarte zee ontvangen heeft, gedagteekend den lsten Junij en inhoudende dat de Donau door de vereenigde zeemagt van Hare Majesteit en van den Keizer der Fransehen in staat van blokkade gesteld was." — In de zitting van liet Britsche Lagerhuis van den 13den dezer i» langdurig beraadslaagd over een voorstel hetwelk nu reeds sedert bijkans twintig jaren telkens weder in behandeling komt, maar ditmaal eene bijzondere belangrijkheid ontleende aan de pogingen die in den laatsten tijd door het gouvernement en door parlementsleden gedaan zijn om afdoende wettelijke maatregelen tegen omkoopingof vreesaanjaging bij de verkiezing der leden %-an het Lagerhuis tot stand te brengen, maar die nog weinig of geen vruchten hebben opgeleverd. Het was het voorstel om bij de verkiezingen de geheime stemuitbrenging in te voeren. De voorsteller, de heer Berkeley , betoogde dat dit het eenige afdoende middel was om vrede, orde en vrijheid bij de verkiezingen te verzekeren, en wees daarbij onder andere op de goede vruchten dier wijze van stemmen in de Vereenigde Staten, Frankrijk, België en Zwitserland. Lord Palmerston bestreed het voorstel met warmte. De voorgestelde verandering zou, zeido hij, het beoogde gevolg, de geheimhouding namelijk der door den kiezer uitgebragte stem , niet te weeg brengen ; deed zij dit wel, dan zou zij een zeer nadeeligen invloed op het Engelsche volkskarakter hebben , en eene natie, die gewend was met open kaart te spelen, aan achterhoudendheid, achterdocht en slinksche handelingen gewennen. Het stemregt was zijns inziens niet een regt alleen maar ook een pligt, dien elk kiezer uitoefenen moest in het belang van het algemeen en onder verantwoordelijkheid aan de publieke opinie, onder wier invloed elk regtschapen mensen stond. Een ander lid van het kabinet, de heer Molesworth, verklaarde zich, gelijk vroeger meermalen, ook thans nadrukkelijk voor de geheime stemming: deze was, naar hij beweerde, wel niet genoegzaam op zich zelve, maar toch onmisbaar om de zuiverheid der verkiezingen te verzekeren; in allen gevalle zou men dit middel zonder eenige schade kunnen beproeven; en wanneer het niet de door deszelfs voorstanders verwachte uitwerking had, zou het Parlement zich zelf' toch de getuigenis kunnen geven dat het niets onbeproefd had gelaten, hetgeen een eind zou kunnen maken aan een groot en schreeuwend kwaad, hetwelk, gelijk de heer Molesworth zich uitdrukte, de strekking had om de grondslagen zelve van Engelands representative staatsinrigting tb ondermijnen. Ten slotte is het voorstel meteene kleine meerderheid (194 tegen 157 stemmen) verworpen. — De Londensche Globe deelt het volgende uittreksel mede van eenen brief die door eenen officier van hoogen rang op de Britsche Oostzeevloot den Gden Junij te Barosund (omstreeks 20 Engelsche mijlen van Helsingfors) geschreven is: « liet schijnt zeer twijfelachtig of wij hier eenig algemeen gevecht zullen hebben. Eene van onze kleine stoombooten, de Imperieuse, gaat eiken nacht ter verkenning naar Helsingfors, en doet 's morgens verslag van hetgeen zij van den staat der in die haven liggende schepen heeft kunnen ontdekken. Het denkbeeld om de batterijen van Helsingfors, Kronstadt of Reval aan te tasten, schijnt men geheel te hebben laten varen. De oorlog zal zich alzoo tot eene strenge blokkade bepalen. Ik kan er geen eind aan zien."
---

