HET TURKSCHE VRAAGSTUK. DE ONDERHANDELINGEN. V.
Het was den 28sten Februarij 1853, dat de gezant van Rusland , Prins Mentschikoff, te Konstantinopel verscheen en eenen meer dan gewonen indruk maakte door zijn talrijk en militair gevolg, waarvan een gedeelte naar Griekenland werd afgevaardigd. Dadelijk verspreidden zich geruchten, dat die zending van hoogst belangrijken aard was en eene bijzondere beteekenis had. Was het doel van die zending aan de Europe«che kabinetten bekend? Zonder twijfel in' algemeene trekken, doch het was er toch verre af, dat al dc andere groote mogendheden daaraan dadelijk dat gewigt hechtten, hetwelk er sedert teregt aan gehecht is. Engeland vooral, om de scherpzinnigheid van zijne staatslieden beroemd, scheen aanvankelijk daaruit geene bedenkelijke gevolgen te vreezen. Dit is zoo waar, dat, toen straks een der ondergeschikte beambten bij zijn gezantschap te Konstantinopel (bij afwezigheid van den gezant, die sedert maanden te Londen met verlof was), den alarmkreet deed hooren en op eigen verantwoordelijkheid de Britsche vloot naar de Dardanellen riep , als het ware verloochend en de admiraal Dundas in het gelijk gesteld werd, die aan aat opontbod geen gehoor gegeven had. Men heeft sedert den secretaris Rosé , den hier bedoelden beambte , in zijn vaderland alle huld.e bewezen, dat hij de zaken van den beginne af juist ingezien had en men is geëindigd met datgene te gelasten, wat hij terstond verlangd had, de verschijning van de Britsche vloot in de wateren der Turksche hoofdstad. Wie zal bepalen, of die verschijning alstoen aan de staatkundige onderhandelingen geene andere wending zou gegeven hebben ? Hoe dit zij , het was den 16den Maart, dat Prins Mentschikoff in eene eerste nota de bezwaren aan de Porte inbragt, welke de Keizer, zijn meester , tegen deze meende te hebben : h _ liet echter nu slechts in algemeene bewoordingen de vragen doorschemeren, welke hij later zoude doen. Van lieverlede namen die aanduidingen eene meer vaste rigting en vorm aan; de Russische gezant verlangde blijkbaar eene bepaalde overeenkomst, waarvan hij eene schets aan den Divan aanbood. De j Turksche regering bediende zich te dezer gelegenheid van hare gelief- | koosde staatkunde, zij poogde tijd te winnen. Waarschijnlijk had die staatkunde ook inzonderheid ten doel de aankomst van de Britsche en Fransche gezanten te verbeiden, ten einde, door deze gesteund, die maatregelen te kunnen nemen, welke de omstandigheden mogten noodig maken. Inmiddels was het Turksche vraagstuk in Europa in velerlei geest behandeld , en had zelfs weder in het Britsche parlement weergalmd. Daartoe had bijgedragen de stoute onderneming der Porte tegen Montenegro , waarvan de aanleiding en uitkomst reeds bepaaldelijk is in het licht gesteld. Uit hoofde van den ingewikkelden staatkundigen toestand van dat landschap, verbitterde de aanval der Porte tegen de Montenegrijnen niet alleen dé Noordsche mogendheden , maar bragt hij ook eene ¦wrevelige stemming tegen haar in het Westen voort, alwaar men bovenal het status quo in den Levant wilde handhaven, daar de minste schok aldaar de grootste ongelegenheden kon veroorzaken, welligt oude vorderingen of aanspraken zou doen gelden, die op het algemeen staatkundig evenwigt van Europa nadeelig zouden terugwerken. Engeland vooral, men heeft het reeds gezien, beijverde zich dan ook, om aan dat geschil yan Montenegro een einde en daarvan welligt de voorwaarde van mogelijke bescherming van Turkije afhankelijk te maken; het slaagde er tamelijk in; Oostenrijk werkte daartoe ten slotte mede, doch Rusland toonde zich hier al meer krachtdadig,dan het sedert lang in Turksche geschillen gedaan had, ende beweging in Montenegro kwam den Czaar ongemeen te stade om ais beschermer van de Oostersche Christenheid op te treden. Niet zonder belang is het op te merken.dat zich in Engeland blijkbaar twee gevoelens nopens Turkije lucht gaven. Het eene verkondigde, dat de nieuw aangewakkerde krijgslust van de Turken minder uit eigen overtuiging en krachtbesef voortvloeide, dan wel dat hier vele Hongaarsche en Poolsche uitgewekenen in het spel waren, renegaten naar land en geloof, die in bevelhebbers van der Ottomannen leger waren herschapen, fortuinzoekers, die niets liever verlangden, dan dc Porte met de Noordsche mogendheden in verwikkelingen van ernstigen aard te brengen, ten einde alsdan onder anderen vorm, hunne wraak tegen Rus en Oostenrijker te kunnen koelen. Nu meende men in Engeland, dat die tarting van de Noordsche mogendheden op niets anders dan het verderf van het Turksche rijk zou kunnen uitloopen, en rees de vraag wat dit J-ijk in Europa nog beteekendc, of het niet bestond uit verzwakte vermolmde overblijfselen van vroegere grootheid, zonder zamènhang noch doel? Men begreep, dat de naijver der onderscheidene mogendheden dit rijk sedert lang niet had doen instorten, maar men vroeg, of het wel verdiende, dat daarvoor Europa in vuur en vlam zou worden gezet ? Men hechtte met andere woorden dezerzijds minder aan het voortdurend bestaan van het Turksche Rijk in Europa; doch, daar men besefte, dat de val daarvan hoogst moeijelijke vraagstukken zou doen oprijzen, wilde men de gelegenheid als het ware in de hand werken, om met behoud des algemeenen vrcdes en met gezamenlijke werking, de noordelijke en meest Christelijke gewesten tot eene soort van Bond te vereenigen, waarover den Sultan hoogstens een oppergezag zou worden toegekend, maar die met der daad zoo onafhankelijk zou zijn als Griekenland, al vroeger aan het Ottomanische Rijk qntsekeurd. Dat rijk , redeneerde men, heeft zijn verleden gekenschetst door dwingelandij, zijn tegenwoordige is onwaardig, het heeft geene toekomst meer. Zoo redeneerde men van eene zijde, die vooral in den Times haren tolk vond. Intussehen houde men wel in het oog, dat van diezelfde zijde werd vastgehouden aan het beginsel van 1840, overeenstemming der groote mogendheden, om in tijds de aandacht te vestigen op de beste middelen ten einde de nadeelige gevolgen te verhoeden, welke daaruit zouden voortvloeijen, dat het oude rijk plotseling door eigen krachteloosheid ineen viel. Van de andere zijde, en meer bepaald de regeringspartij, dacht men er ] merkelijk anders over. Oude Tories of Whigs vreesden blijkbaar den aanwas, dien Rusland onvermijdelijk uit dit alles zoude erlangen; zij waren*; er op uit, den bestaanden toestand te handhaven en zij naderden duidelijk nu reeds Frankrijk, om een voldoend gewigt in de schaal te kunnen leggen, als het oogenblik van handelen zou gekomen zijn. Men deed dezerzijds uitkomen, dat niet alleen oude verdragen Engeland met Turkije verbonden, maar dat het zijn dringend belang was de verdere verbrokkeling , de deeling van dat rijk te voorkomen; dat, als Engeland en Frankrijk althans eenstemmig daarover dachten, de slooping van het oude gebouw nog in lange niet kon worden verwacht; dat staatkundige eerlijkheid, belang en velerlei andere overwegingen noopten om hier geene beslissing over het lot van zoo vele volken en stammen, onder een Oostersch hoofd vereenigd, vooruit te loopen. Men deed het vooral ook gelden, dat de handelsbelangen op de Zwarte Zee in de jongste jaren, na de jaren van misgewas, grootelij ks in beteekenis waren toegenomen; dat, ter andere zijde, de vaart op de Levant, en bovenal de betrekkingen met Egypte, steeds eene onderhoorigheid van Turkije, tot de meeste, voorzigtigheid en vredelievendheid aanspoorden. Geene gewaagde stappen , geene onbesuisde smaldeeling, maar verschuiven van eene beslissing van het neteligste vraagstuk van Europa tot eene verre toekomst, wanneer de omstandigheden, de bevolkingen van allerlei aard, er beter toe zouden gerijpt zijn. Europa's vrede hing van die handelwijs af, en daarvan de kalme ontwikkeling van zoo vele wijder liggende belangen, in Indie, in Perzie en elders. Men zag laatstgemelde staatkunde, ook door de ministers m het Parlement verkondigd, ten slotte bovendrijven en insgelijks door 1 rankryk omhelzen. Frankrijk, hoorde men verklaren , heeft hetzelfde belang als Engeland tot handhaving der onzijdigheid van Egypte, dien sleutel van Indie en van den vrede in het Oosten in het algemeen. Deelmg van Turkije zou even oneerlijk zijn als de deeling van Polen geweest is. Lord Stratford de Rcdeliffe, de Britsche gezant, die de laatstbeschrcvene staatkunde in toepassing moest brengen, vertrok in het begin van Maart naar Konstantinopel; de Fransche gezant, de Heer Lavalette, ¦wiens houding aldaar in het vorige jaar zooveel kwaads had gebrouwen , werd vervangen, gelijk men weet, door den Heer de la Cour, een -ran van veel gematigder denkwijs en meer beleid; de Westersche (staatkunde was dus "aau welbcproefde handen toevertrouwd en de eensgezindheid van de twee groote mogendheden, die haar vertegenwoordigden, scheen door de omstandigheden nog meer te zullen bevestigd worden. Na veel sprekens en wedersprekens namelijk had Prins Mentschikoff den 19den April op gebiedender toon zijne vorderingen herhaald, ze duidelijker afgebakend; zij liepen over de moeijelijkheden door de bevoorregting van dc Latijnsche boven de Grieksche kerk, in de gewijde plaatsen van het Heilige Land gerezen en over de ondertcekening van de door hem reeds aangeboden overeenkomst, welke, ten doel had door eene diplomatieke verbindtenis het bestaan van de vrijheden en voorregten te waarborgen, waarvan de Grieksche kerken reeds in het genot waren. Die waarborg maakt het eerste artikel van het Russische verdrag uit en het is , naar het schijnt, niet zonder grond aangemerkt, dat, welk belang ook aan het overige moge gehecht zijn, het geheele verdrag daarin is gelegen, evenzeer als de ge Keele _v"dWg van tl--*- Prins Mentschikoff in dit beginsel ligt, dat Rusland het beschermheerschap over elf millioen Grieksche onderdanen der Porte zou uitoefenen. Wat dc zaak der gewijde plaatsen aangaat, vaardigde de Porte terstond firmans uit, waarbij den Russischen gezant al zijne verlangens werden toegestaan. Maar wat het ontwerp van verdrag betreft, hield de Porte zich op hare hoede, daar zij met door cene staatkundige overeenkomst op een ander: land wilde doen overgaan wat zij als het onderwerp van inwendig bestuur beschouwde, dat geheel van het regt, het oppergezag des sultans afhing. Daarop verscheen, onder dagteekening van den sden Mei, het staatsstuk, onder den naam van het Russische ultimatum bekend, waarbij Prins Mentschikoff der Porte maar luttel dagen tot beraad toestond. De gezant, die sedert eenige maanden te Konstantinopel schrik verspreidde , een ministerie had doen vallen, en de vertegenwoordigers der andere mogendheden geheel in de schaduw wist te stellen , rekende daarbij welligt op de meermalen ondervonden gereedheid der Porte , om aan soortgelijke eischen toe te geven. Doch hierin bedroog hij zich. De Porte, nu zigtbaar door de andere vertegenwoordigers ondersteund, had geestkracht herkregen en weigerde Ruslands vorderingen, althans in de hoofdzaak. Daarop vertrok Prins Mentschikoff, na even te voren, in den vorm van eene laatste nota, nogmaals op de voorregten van'de Grieksche kerk iv het H. land te hebben aangedrongen.
---

BUITENLAND. Engelsche Post. LONDEN, Donderdag 16 Februarij (des Avonds.)
In het Huis der Gemeenten heeft lord John Russell, op de vraag van den Heer Disraeli of de door den Keizer der Franschen aan den Keizer vau Rusland geschreven brief met medeweten en goedkeuring van het Britsche gouvernement was afgezonden, ten antwoord gegeven, dat hij den brief als echt beschouwde, dewijl dezelve in den Moniteur was verschenen; dat Hr. Ms. regering van het Fransche gouvernement eene mededeeling had ontvangen, houdende, dat de Keizer der Franschen het wenschelijk achtte door een eigenhandigen brief een laatst beroep te doen op den Keizer van Rusland, ten einde den ongelukkigen twist tusschen Rusland en Turkije te vereffenen en alzoo vijandelijkheden te verhoeden. Het antwoord van Harer Majestcits regering was geweest, dat het geene aanmerking tegen zoodanigen stap had te maken, indien slechts de in den brief voorge stelde bewoordingen overeenkomstig waren met de Weener coiiHi-eiitie. Een afschrift van dien brief was aan ons gouvernement gezonden , op het oogenblik toen men de goedkeuring daarop verlangde. Wij hebben eenige wijzigingen voorgeslagen , welke daarin gemaakt zijn voor de afzending van den brief naar Petersburg, maar het gouvernement heeft niet den gewijzigden brief ontvangen, voor dat hij naar de plaats zijner bestemming werd afgezonden. Hr. Ms. gouvernement is niettemin verantwoordelijk VOO 4 den inhoud van dat schrijven zoodanig als het in het licht is verschenen, hoewel dan niet al de daarin voorkomende uitdrukkingen beamende, maar het aarzelt niet te zeggen, dat het den door den Keizer der Franschen gedanen stap ten volle goedkeurt en dc hoop voedt, dat hij met een goeden uitilag zal worden bekroond. Voor zoo ver de berigten uit Parijs gaan, was nog geen antwoord op den brief ontvangen. De Hr. Bentinck verlangde te weten, of het gouvernement berigt had ontvangen ter bevestiging van de door den Times gegeven depêche uit Weenen, volgens welke Oostenrijk de interventie der mogenheden in de Turksche kwestie als gevaarlijk zoude hebben genoemd. Lord John Russell antwoordde, niets van die zaak te weten dan hetgeen de depêche zelve meldde, en dat hij niet kondc borg staan voor die telegrafische depêches,welke voor het meerendeel onwaarheden behelzen. — Z. K. 11. Prins Albert zal aanstaanden Maandag de beide naar het Oosten bestemde bataljons der garde inspecteren. Men denkt echter niet, dat deze troepen Woensdag zullen kunnen worden ingescheept, doordien het onmogelijk is bevonden de transportschepen tegen Zaturdag gereed te hebben, zoo als oorspronkelijk was vastgesteld. Inmiddels trekken uit alle oorden des lands troepen naar de verschillende zeeplaatsen, om naar de Middellandsche Zee te worden ingescheept. — Men meent te weten, dat op verzoek der Britsche regering, ook een korps van 4000 man Portugesche troepen naar de Middellandsche Zee zal worden gezonden. — Uit Weenendcelen onze bladen de volgende circulaire mede, welke < aan de Oostenrijksche diplomatieke agenten is toegezonden. Oostenrijk beschouwt de gewapende tusschenkomst der Westelijke mogendheden in het Turksche geschil als uiterst gevaarlijk. Oostenrijk stelt een vol vertrouwen in de loyauteit en regtschapenheid van Keizer Nicolaas en zal dc noodige maatregelen nemen, om zijne eigene grenzen te bewaken. —De admiraal George Poulett is 11. Vrijdag, terwijl hij eene jagt nabij Singleton in Sussex bijwoonde, door cene beroerte getroffen en van zijnj paard dood nedergestort. — Blijkens eene officiële opgaaf bedraagt de geldswaarde, die jaarlijks aan het postkantoor in ongereclameerde brieven wordt gevonden eene som van nagenoeg 1600 £; van vorige jaren is eene som van omtrent 15,000 £ opgehoopt, waarover thans door de regering zal worden beschikt. — Gisteren namiddag is het water van den Theems weder tot eene ontzettende hoogte gestegen, waardoor in de gebouwen langs beide oevers veel overlast is ondervonden. In verscheiden gedeelten der stad was de passage gestremd en voer men met schuiten door de straten. De geleden schade is zeer aanzienlijk. — De onlangs uit Rio-Janeiro aangchragte en in de bank van Engeland gedeponeerde diamant, is gisteren aan H. M. ter bezigtiging voorgelegd. Deze steen weegt 2541; caraat, is van het helderste water en zal, geslepen zijnde, de vermaarde Kohmoor waarschijnlijk in grootte en luister overtreffen. — Het stoomschip Atlantic heeft berigten uit New-York tot 4 Febr benevens 100,000 doll. in specie aangebragt. *» Mobile had een verschrikkelijk ongeluk plaats gegrepen. Aanboord van de in die haven liggende stoomboot Georgia was brand ontstaan en 40 menschen hadden in de vlammen het leven verloren. De wetgevende kamer van Louisiana had werkelijk eene resolutie aangenomen, waarbij wordt aangedrongen op de inlijving van het eiland Cuba bij de Ver. Staten.
---

Fransche Post. PARIJS, Donderdag 16 Februarij.
Heden is er geen ministerraad geweest, maar de Keizer heeft achtervolgens met onderscheidene ministers gewerkt. tt~ De *?eiz(? zal de eerste voorstellin7g van het nieuwe werk des1 Heeren Meyerbeer, getiteld de Ster van het Noorden, bijwonen Die voorstelling heeft heden avond plaats. J — De Moniteur van heden bevat, als een vervolg op een uitvoer!" rapport van den minister van oorlog, een keizerlijk besluit, houdend? r™r£af satie/au het Personeel der artillerie. Sedert de verordening van 18-9 bestonden in Prankrijk slechts regementen artillerie van eeneen dezelfde soort; bij dit besluit wordt de verdeeling der regementen in onder-afdeelmgen hersteld. Het officiële blad behelst tevens verscheidene I benoeißingen tot officieren bi. de artillerie.
— De Moniteur zegt, dat de baron Brenier naar Florence is gezonden, om over een postverdrag te onderhandelen en dat al wat door sommige dagbladen gemeld is omtrent andere beweegredenen voor zijne aanwezigheid in Italië bezijden de waarheid is. — Men zegt, dat de leening gesloten is in renten 3 pCt. a 62; de jongste leening was a 68 gesloten. — Eene petitie is onder de te Parijs aanwezige Amerikanen in omloop, strekkende om van het congres de benoeming eener speciale commissie te verzoeken, welke belast zou zijn met het onderzoek van het Fransche stelsel van maten, gewigten en munten. Deze petitie uit den wensch, dat dit stelsel door de Vereenigde Staten en vervolgens door al de handeldrijvende natiën moge worden aangenomen. — De Revue des Beaux Arts meldt, dat de Heer Lefuel, architect van het paleis te Foutainebleau, belast is met de voltooijing van het Louvrg, — Op eene verkoopmg van autographen te Parijs, welke, den Bsten dezer geëindigd is, heeft de minister van marine voor de archieven van zijn departement onderscheidene brieven van Fransche vlootvoogden en zeevaarders doen aankoopen, tot vrij lage prijzen. De geheele opbrengst bedroeg omstreeks 12,000 fr. Den hoogsten prijs heeft een brief van Lesage, den bekenden schrijver van Gil-Blas, opgebragt, namelijk ; 450 fr. Een brief van Montaigne werd met 333 fr. betaald, eene enkele onderteckening van Molière op eene kwitantie met 326 fr., een eigenhandige brief van Cervantes met 235 fr., een brief van St. Vincentius da Paula met 301 fr.
— De jongste alhier ontvangen berigten nopens den toestand van den markies de Turgot, Fransch gezant te Madrid, zijn niet zoo bevredige_d als zijne vrienden zouden wenschen.
— Als eene onbekende bijzonderheid meldt men, op grond van eene onuitgegeven oorkonde, dat de Heer Arouet (zoo als men weet de beroemde dichter Voltaire), den 6den Dec. 1718 eene gouden medaille met de beeldtenissen van den Koning en den hertog van Orleans heeft ontvangen voor de vervaardiging van zijn treurspel Oedipus. De eerste voorstelling van dit stuk had den 18den Nov. 1718 plaats. — Opmerkelijk is de verandering, welke de meel-hal te Parijs sedert eenige dagen ondergaan heeft. Eene maand geleden was de voorraad 8000 ctnrs. en thans is hij tot 29,000 ctnrs. gestegen, terwijl de aanvoeren dagelijks nog aanhouden. De prijs is dien ten gevolge van 68 op 61 fr. 21 c. per ctnr. gedaald. — De koude, welke zich in de laatste dagen weder in de hoofdstad deed gevoelen, is in geheel Frankrijk opgemerkt. Op vele plaatsen is weder sneeuw in overvloedige hoeveelheid gevallen. — Uit Agenais en Languedoc worden ongunstige tijdingen medegedeeld nopens den toestand van den wijnstok. De December-koude heeft hem veel nadeel gedaan. — De Donawerth van 90 stukken is gisteren te Lorient met het beste gevolg van stapel geloopen. — De Toulonnais meldt, dat het eskader van den Oceaan , hetwelk Brost den 6den verlaten heeft, eerstdaags te Toulon wordt verwacht. Reeds vroeger is medegedeeld , dat het in die haven zou aankomen , na Algiers te hebben aangedaan. Het blad voegt er bij , dat genoemd eskader medebrengt een effectief van 1600 zeelieden, welke bestemd zijn om de bemanning der schepen , welke in de haven van Toulon worden gereed gemaakt, te voltooijen. Deze schepen zullen allen den lOden Maart a. s. gereed zijn om zee te kiezen.
— De stad Bordeaux heeft voor 20,000 fr. van Louis Cognec de fraaije schilderij van Tintoretto aangekocht, voorstellende den bejaarden schilder, terwijl hij het portret zijner dochter vervaardigde.
— Dc Sardinischc regering had met het doel om eene toenadering tot den H. Stoel tot stand te brengen haren zaakgelastigde bij dien Stoel, den graaf de Pralermo, tot den rang van generaal verheven, maar het schijnt dat van wege deu H. Stoel aan deze welwillendheid der Sardinische regering kwalijk beantwoordt wordt. Zoo meldt ten minste een brief in l'Univers, dat het Roomsche hof zich niet wil laten verschalken door die voorkomendheid der Sardinische regering en den graaf de Pralermo drie weken heeft laten wachten naar een gehoor om zijne geloofsbrieven aan den Paus te overhandigen. De Sardinische gezant, die den 3den Januarij te Rome van zijne verlofreis naar Turijn was teruggekeerd, heeft eerst den 23sten zijne geloofsbrieven kunnen overhandigen. Bovendien is dit officiële gehoor eerst eene week later, den lsten Febr., in het officiële dagblad medegedeeld. — De lijkplegtigheid voor de ter aarde bestelling van Silvio-Pellico, zoude, naar men zegt, den 14den te Turijn plaats hebben. — Te Milaan heerscht cene zekere beweging, niet alleen wegens de netelige Oostersche kwestie, maar ook ten gevolge van de militaire maatregelen , welke door Oostenrijk in geheel Lombardije en te Venetië genomen worden. Het militaire contingent was dit jaar zeer vermeerderd endeligtmg bedroeg niet minder dan 13,000 man, hetgeen voor deze provincie zeer groot is te noemen. Dezelfde bedrijvigheid heerschte te Venetië en te Triest.
MADRID, 11 Febr. De Koningin heeft den ministerraad voorgezeten doch niets is bekend geworden van hetgeen in den raad mogt zijn vastgesteld — De uitvaardiging der wet nopens de beurs heeft een goeden indruk, gemaakt. 6
T Jn~J_- Jft en Inlmster van oorlog het plan toe, om het leger met IU,UUO man te verminderen. Indien deze maatregel werkelijk tot ¦ uitvoering kwam, zou dit getuigen van de groote rust, welke Spanje binnenslands geniet en van zijne goede betrekkingen met het buitenland. | —De infant Don Henrique de Bourbon is te Girona op zijne reis naar Valencia aangehouden. Deze arrestatie geschiedde echter niet uic naam der regering, maar was te wijten aan een ondergeschikt persoon, die geene kennis droeg van de vergunning, aan dien infant gegeven, om in Spanje te reizen. De regering heeft dadelijk de noodige maatregelen genomen, opdat de infant zijne reis kon voortzetten, en hij moet reeds te Barcelona zijn om zich naar Valencia in te schepen. Zijne echtgenoot zal morgen Madrid verlaten, om zich bij hem te voegen. i — Brieven uit Barcelona willen weten, dat in Catalonie ernstige gebeurtenissen worden te gemoet gezien. De generaal José de la Concha houdt zich nog altijd daar verborgen.
---

Belgische Post. BRUSSEL, Vrijdag 17 Pebruarij.
De zitting der kamer van vertegenwoordigers leverde gisteren niets van algemeen belang op. De kamer heeft ouder anderen een ontwerp aangenomen, waarbij aan het departement van oorlog een crediet van 1,730,000 frs. wordt verleend voor den aanleg van fortificatiewerken eu voor het materieel des legers. De Senaat is tegen den lsten Maart bijeengeroepen, om zijne zittingen te hervatten.
— De onderhandelingen tot het sluiten van een Pransch-Belgisch verdrag worden met ijver voortgezet. Men is het over de grondslagen eens.
---

BINNENLAND. Tweede Kamer der Staten-Generaal. 's GRAVENHAGE, Zitting van Vrijdag 17 Pebruarij.
Ingekomen verschillende koninklijke boodschappen, ten geleide van een gelijk getal wets-ontwerpen, met bijbehoorende memories vu toe* lichting, alle welke zullen worden gedrukt en rondgedeeld eu verzonden aan de afdeelingen, als: io. betreffende de vijfjarige verjaring der coupons van de certificaten der Nationale Schuld; 2°. acht ontwerpen tot vereeniging van gemeenten; 3». tot aflossing van Nationale Schuld: 4". tot regeling van het fonds van koopprijzen der domeinen. Voorts is ingekomen eene missive van den minister van oorlog, ten geleide eener nota van wijziging op het wets-ontwerp nopens de inkwartiering, welke zal worden gedrukt en rondgedeeld. Door den voorzitter wordt medegedeeld, dat door de afdeelingen benoemd zijn tot rapporteurs: io. Voor de beide wets-ontwerpen tot naturalisatie van verschillende personen, de Heeren : van Franck, de Poorter, van Akerlaken, Slicher van Domburg en Engelen ; 2°. tot verleening van | vrijdom van inkomende regten voor meststoffen in Ned. Indie, de Heeren: | Stolte, van Hoëvell, Elou. raa So_fê3g-o**4e> Reindere e» Bienuua Oosting; 3<. tot wijziging Van hoofdstuk IV der staatsbegrooting voor 1853 (abonnementen, commissien van administratie over de gevangenissen) de HH.: van Lennep, Strens, Dirks, v. d. Poel en Engelen; 4°. tot verhooging van hoofdstuk VII der begrooting voor 1853 (traetementen van den minister), de HH.: v. Nispen v. Sevenaer, Dommer v. Poldersveldt, Blaauwpot ten Cate, Taets v. Amerongen en van Reede van Oudshoorn; s°. verhooging van hoofdstuk VIII der begrooting voor 1854 (drooge dok te Willemsoord), de Heeren: van Franck , de Lom de Berg, Mackay , Donker en Wintgens ; 6°. tot verhooging van hoofdstuk V der begrooting voor 1853 (herstel der waterkeeringen in Zeeland), de Heeren :de Brauw , van Lijnden , Schuurbeque Bocye, Slicher van Domburg en van Forcest; 7°. tot regeling van de eindbestemming der baten, voortspruitende van de voormalige wees- en momboirkamers ,de Heeren : van Lennep , Strens, van der Brugghen, Hoekwater en de Kempenaer; B°. tot regeling van het pensioen der militaire leden van het hoog militair geregtshof, de Heeren: Meeussen, Strens, de Man, van der Poel en Engelen; en 90. tot opheffing der paardenposterij, de Heeren : van Nispen, Dommer van Poldersveldt, Dirks, Taets van Amerongen en van Bosse. De zitting is daarna gesloten.
---

