NEDERLANDEN.
Bij Koninklijk besluit van den 15den Mei jl., n°. 26, is aan den gewezen cipier van het huis van arrest te Roermond, G. L. Hendrickx, verleend een pensioen ten laste van den Staat van f 200 's jaars, en zulks op grond van artt. 5, 43 en 47 der wet betreffende de burgerlijke pensioenen van den 9denMei 1846 (Staatsblad n°. 24), gewijzigd by die van den 3den Mei 1851 (Staatsblad n°. 49). Bij Zyner Majesteits besluit van den 16den Mei 1854, n°. 74, is aan W. J' Terlaak, opzijn daartoe gedaan verzoek verleend, eervol ontslag uit zyne betrekking van plaatsvervanger van den kantonregter te Voorburg.
---

MINISTERIE VAN FINANTIEN.
De Minister van Finantien brengt bij deze ter kennis van het algemeen dat, volgens eene door den officier van justitie bij de arrondissementsregtbank te Roermond aan het Muntcollegie gedane mededeeling, in den omtrek van die stad en voornamelijk te Venlo in omloop gebragt worden Nederlandsche centen van blijkbaar verminderd gewigt, en dat het onderzoek van enkele dier stukken, de jaarmerken van 1821 en 1822 voerende, heeft doen bevinden dat zij eene gewïgtsvermindering, hetzij van een derde, hetzij van de helft van het wettig gewigt, hadden ondergaan, doch niettemin, ofschoon aanmerkelijk dunner dan de gewone gangbare centen, den muntslag aan de letterzijde en de wapenzijde in vrij zigtbaren staat hadden behouden ; en maakt de Minister, naar aanleiding van deze ontdekking, het algemeen op nieuw indachtig aan de bepalingen van art. 21 der wet van 26 November 1847 (Staatsblad n". 69), volgens welke geene nagemaakte, vervalschte, in waarde verminderde, verminkte of geschondene muntspecien in 's Rijks schatkist worden aangenomen, noch ook door iemand behoeven aangenomen te worden. 's Gravenhage, den 19den Mei 1854. ' De Minister voornoemd, Vrolik.
---

TURKIJE.
In den officielen Franschen Moniteur van gisteren wordt medegedeeld dat de Fransche generaal Bosquet, die naar het oorlogstooneel in Bulgarye gezonden was om zelf den staat der Turksche strijdkrachten op te nemen, te Konstantinopel teruggekeerd is met dc overtuiging dat Varna en Schumla, de bolwerken der linte van den Balkan, goed in staat waren om zich te kunnen verdedigen, en dat het Turksche Donau-leger uit geharde en welgezinde soldaten bestond. De Moniteur voegt er bij, dat do gansche vlakte tusschen den Balkan en den Donau door de Turksche ruiterij gedekt was. Verder deelt de Moniteur bet volgende berigt mede uit Semlin van den 15dcn Mei, welks inhoud reeds gedeeltelijk bekend was: » Den 28sten April heeft Sali-Paoha bij Nikopoli een voordeel behaald. De Russen, die aldaar over den Donau wilden trekken, hebben bij dat gevecht 1500 man verloren en zijn genoodzaakt geworden om terug te trekken. Den 2den Mei heeft de kolonel Suleyman Bey de Russen te Radowan nabij Krajowa, geslagen." Eindelijk wordt nog in den Moniteur het volgende medegedeeld als de inhoud van eenen brief uit Cattaro van den 4den Mei: » De Montenegrijnen hebben, acht dagen geleden, een kleinen strooptogt tegen het Turksche dorp Sestaneh ondernomen; doch toen zij van daar met buit terugkeerden, zijn zij door de bewoners van het dorp aangevallen en gedwongen om in haast af te 'trekken, met achterlating van het vee hetwelk zij wegvoerden, en van een nicnschenhoofd hetwelk zij hadden afgesneden." — Berigten uit Konstantinopel van den lOden dezer melden dat de maarschalk de Saint Arnaud en de Hertog van Cambridge aldaar waren aangekomen. Er werd verzekerd dat eenige buitenwerken van Sebastopol door Fransche en Engelsche stoomschepen beschoten waven, en dat vijf schepen van de vereenigde vloot de vestingen op de noordoostkust der Zwarte zee, die nog door Russische troepen bezet gehouden werden, hadden gebombardeerd, terwijl 5000 man Turksche troepen op weg waren om zich bij Schamyl en de tegen Rusland strijdende bewoners van den Caucasus te voegen. Er was door de Porto een nieuwe gezant bij het Fransche hof benoemd, ter vervanging van Vely Pacha, "die met eene booge bediening in het binnenlandsch bestuur was bekleed; doch op aanhouden van Prins Napoleon was de Porto van dat besluit teruggekomen, zoodat Vely Pacha, vooreerst althans, op zijnen post te Parijs zou blijven. — liet Journal de Consiantinople, een half-officieel orgaan der Porte, geeft in zijn nommer van den 4den Mei berigt van de ontvangst van den Prins Napoleon. Daaruit verneemt men, behalve reeds bekende bijzonderheden, ook het volgende. Aan een groot gastmaal, hetwelk door den Franschen gezant gegeven en door des Sultans schoonzoon en do hoogste Turksche staatsdienaren bijgewoond werd, is door den Franschen Prins deze toast ingesteld: » Aan den doorluchtigen Sultan! Wij zijn '' hier gekomen om hem met opregtheid en kracht te verdedigen." Vervolgens bragt de Fransche gezant eenen eeredronk » aan Zijne Keizerlijke » Hoogheid Prins Napoleon, die, in des Keizers geest handelende, de » wapenen opgevat heeft om onze tegenwoordige gastheeren te bescher» men, den onregtvaardigen aanval van een naar magtsvergrooting » strevenden nabuur af te weren, en den Sultan een nieuw blijk te » geven van de naauwe vriendschap, die van ouds Frankrijk met Turkije " vereenigt." — De Observateur d'Athenes, een erkend orgaan van het Grieksche gouvernement, berigt in zijn nommer van denTdenMei, dat de Grieksche troepen in de aan Turkije palende provinciën onder andere bevelhebbers gesteld zijn, en zegt verder: » Deze heeft ten doel de rust in onze grensgewesten te verzekeren. De taak , welke ons gouvernement in deze moeijelijke tijdsomstandigheden opdraagt aan drie generaals, die getoond hebben tucht en orde te kunnen handhaven, bewijst dat de hooge regering het vaste voornemen heeft alle storing der orde on rust, van welke zijde die ook ondernomen mogt worden, te stuiten." Men herinnert zich dat de benoeming der drie bovenbedoelde Grieksche generaals in een van wcge het Fransche gouvernement openbaar gemaakt berigt voorgesteld is als een deel uitmakende van een nieuwplan hetwelk door het Atheensche hof zou beraamd zijn om den opstand in Epirus en 'Ihessalie gaande te houden. — In een hoofdartikel zegt do Londensche Times van eergisteren: » Het Oostenrijksche gouvernement heeft een maatregel van gewigtigen en schier beslissenden aard genomen. De Keizer heeft eeno nieuwe ligtïng van 95,000 man bevolen tot beveiliging van zijn rijk. Het blijkt hieruit dat het Weener kabinet meer en meer tot de overtuiging komt dat de tijd van onderhandeling snel ten einde loopt, en dat het beste middel om den oorlog ten einde te brengen, in schielijke en krachtdadige maatregelen gelegen is. In de laatste weken is het Oostenrijksche gouvernement met. eiken dag nader gekomen tot de staatkunde die door de Westersche mogendheden vastberaden maar met bezadigdheid gevolgd wordt ; en de dubbelzinnige houding van den Koning van Pruissen, wel verre van Keizer Frans Joseph te doen wankelen, schijnt aan zijn besluit nieuwe vastheid te hebben bijgezet."
---

MINISTERIE VAN BINNENLANDSCHE ZAKEN.
De Minister van Binnenlandsche Zaken maakt bekend, dat vermits de verplaatsing van het rijks-archief naar het voormalig Paleis op het Plein is ten einde gebragt, die instelling, te rekenen van Maandag den 22stert Mei eerstkomende, even .als vroeger dagelijks voor de bezoekers zal openstaan. 's Gravenhage, den 19den Mei 1854. De Minister voornoemd. Vak Reexex
---

BUITENLANDSCHE BERIGTEN. RUSLAND.
Volgens een berigt uit St, Petersburg van den 12den Mei, is door Keizer ÏSikolaas eene buitengewone ligting van manschappen voor het leger en voor de vloot bevolen, zullende deze ligting in vier weken tijds moeten afgeloopen zijn. De te St. Petersburg ontvangen berigten uit Sebastopol, loopende tot den 3den Mei, meldden _ dat de vereenigde vloot, ter sterkte van 27 schepen, toen nog voor die haven kruiste. — In de Londensche Times van jl. Woensdag leest men: « Volgens berigten uit St. Petersburg van den Bsten dezer, waren een Amerikaansch en twee Russische schepen te Kronstadt aangekomen; het vaarwater moet alzoo toen weder geheel open geweest zijn. In brieven uit Odessa van denzoden Mei wordt gezegd dat de haven, tegen de algemeene verwachting der inwoners, nog niet geblokkeerd was en dat er zelfs geen blokkade op banden scheen te zijn; er werden nog schepen geladen, en verscheiden handelsvaartuigen waren van daar naar de Azowsche zee gezonden om gereed liggende ladingen in te nemen. (Jok te Riga waren, volgens de jongste berigten , een groot aantal schepen bezig Russischo producten in te nemen; en te Archangel verwachtte men een aantal. schepen, die insgelijks van de zijde der verbonden mogendheden waarschijnlijk niet belet zullen worden met hunne lading te vertrekken; eene vrijgevigheid welke de Russische kooplieden verbaast."
---

DUITSCHLAND.
Het gisteren vermelde rescript des Keizers van Oostenrijk aan den minister van binnenlandsche zaken, waarbij eene nieuwe ligting bevolen wordt, is van tien volgenden inhoud: » Het dreigende aanzien, dat de politieke aangelegenheden in het algemeen aannemen, de sterke strijdkrachten, die ten gevolge der Oostersche verwikkelingen aan de grenzen van mijn rijk in beweging gebragt worden , en bovenal de omstandigheid dat aan de oostelijke en noordelijke grenzen van hetzelve aanzienlijke legerafdeelingen worden bijeengetrokken , maken maatregelen van voorzorg noodzakelijk, geschikt om de monarchie tegen alle gebeurlijkheden behoorlijk te beveiligen, en tevens om de middelen te verschaffen, ten einde de door dezen betreurenswaardigen ; strijd bedreigde belangen van mijn rijk, en den aan hetzelve toekomenden invloed in Europa in zijne geheele uitgestrektheid krachtdadig te handhaven. Uit aanmerking van dit een en ander heb ik de versterking der militaire krachten in de zuidoostelijke en noordoostelijke Staten des Rijks bevolen, en tot dat einde noodzakelijk bevonden eene nieuwe ligting van rekruten, ter sterkte van 95,000 man, te verordenen. Terwijl ik u opdraag om te dien aanzien in overleg met het opperkommando mijns legers de noodige voorschriften uit te vaardigen, is het mij eene behoefte mijne overtuiging te uiten, dat mijne getrouwe onderdanen, bij de uitvoering van dezen maatregel, gelijk bij alles wat door mij tot beveiliging des rijks en tot handhaving zijner eer en belangen zal worden verordend, nieuwe bewijzen zullen geven van hunne ten allen tijde gebleken opofferende bereidvaardigheid en vaderlandlievende gevoelens." Het officiële orgaan der Oostenrijksche regering, do Wiener Zeitung, doet de mededeeling van dit rescript vergezeld gaan van het volgende officiële artikel: » De Oostersche verwikkelingen hebben onafgebroken de aandacht van de keizerlijke regering bezig gehouden. De regering koestert het geruststellende bewustzijn van geenen in hare stelling mogelijken stap te hebben nagelaten, om eene beslechting tot stand te brengen, die in overeenstemming ware, zoowel met de door verdragen gewaarborgdegebiedsverdeeling van Europa, als met de regten en belangen der in dit vraagstuk betrokken mogendheden. Tot haar diep leedwezen is het aan hare veelvuldige tot behoud des algemeenen vredes aangewende pogingen niet gelukt, de uitbarsting van den oorlog tusschen Rusland en de Verhevene Porte te verhoeden. Deze betreurenswaardige strijd is in weerwil van alle bemiddeling, met hevigheid uitgebroken ; hij is door de deelneming der Westersche mogendheden in gevaarlijkheid en uitbreiding toegenomen, en de nadeeligc invloed daarvan op de algemeene gesteldheid van Europa, en inzonderheid op de gewigtigste belangen van den keizerstaat, doet zich in ruime mate gevoelen. o Zoo lang de strijd zich tot de operatien aan den Donau Scheen te bepalen, achtte Zijne Majesteit de Keizer, in het bewustzijn van zijne herhaaldelijk aan den dag gelegde vredelievende gezindheid, het niet noodzakelijk, uit dezen hoofde grootere militaire maatregeien te nemen. Alleen werd het bijeentrekken van een legercorps aan den Beneden- Donau, als het naast bij het oorlogstooneel gelegen oord, bevolen, om tegen mogelijke gebeurlijkheden, welke aldaar de grenzen des Rijks zouden kunnen bedreigen, gewapend te zijn. Nu laatstelijk schijnt echter eene hoogere mate van voorzorg voor de veiligheid en waardigheid van het Keizerrijk geboden te worden. Het bijeentrekken van talrijke troepen aan de oostelijke en noordelijke grenzen des rijks, maken thans ook in die gedeelten der monarchie maatregelen noodzakelijk, geschikt om aan de tot hiertoe door Oostenrijk bewaarde houding op den duur het noodige gewigt te verzekeren, om aan deszelfs verdere pogingen ten behoeve des vredes den behoorlijken nadruk te verschaffen, en om aan den anderen kant, tegenover alle niet vooruit te berekenen gebeurtelijkheden, een voldoenden waarborg op te leveren voor zijne eigene veiligheid en zelfstandigheid, en voor eene aan zijnen rang in Europa en aan zijne belangen beantwoordende ontknooping van de bestaande verwikkelingen. » Tot dat einde heeft Zijne Majesteit het bijeentrekken van legerafdeelingen in de zuid- en noord-oostelijko Staten des Rijks bevolen, en ten einde dezen maatregel in de door de omstandigheden geboden uitgestrektheid uit te voeren, gelijktijdig gelast dat de voor het aanstaande voorjaar voorgeschreven ligting van 95000 man rekruten voor het geheele ryk, thans reeds zal plaats hebben. n Door dezen maatregel ondergaan de vreedzame betrekkingen van Oostenrijk tot al de mogendheden geene stoornis ; de keizerlijke regering zal daardoor niet weerhouden worden om ook thans nog haren invloed te bezigen tot nadrukkelijke aanbeveling eener vreedzame beslechting, die aan de belangen van Europa, en tevens aan de eer en waardigheid der betrokken mogendheden beantwoordt, en wij koesteren de hoop en het vertrouwen, dat de ernst van dit keizerlyk besluit de verder tot bereiking van dat doel gedane vredelievende stappen ten krachtdadigste zal ondersteunen. Maar wat de toekomst ook opleveren moge, daarvan zijn wij verzekerd, dat de verwachting, welke onze allergenadigste Keizer te dezer gelegenheid aan zijne getrouwe onderdanen te kennen heeft gegeven, in den ruimsten omvang vervuld zal worden, en dat, zoo ernstiger gebeurtenissen mogten ontstaan , alle volkeren van Oostenrijk zich met een nooit overtroffen wedijver rondom hunnen geliefden Keizer scharen en nieuwe schitterende bewijzen geven zullen van die vaderlandsliefde en kloekheid, die het rijk magtig en zijne geschiedenis glorierijk gemaakt hebben." — Tusschen Rusland en Oostenrijk is den sden dezer te St. Petersburg een postverdrag onderteekend geworden. — Volgens een telegraphisch berigt uit Weenen is de conferentie van de vertegenwoordigers der vier mogendheden aldaar den 17den dezer weder bijeengekomen.
---

