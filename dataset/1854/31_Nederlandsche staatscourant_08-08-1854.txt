NEDERLANDEN.
Bij Zr. Ms. besluit van den 4den Augustus 1854, n°. 65, is aan J. Veenhoven Hz., op zijn daartoe gedaan verzoek , verleend eervol ontslag uit zijne betrekking van griffier bij het kantongeregt te Hoogezand.
---

MINISTERIE VAN BINNENLANDSCHE ZAKEN.
Den 4den dezer is aan de heeren J. van der Heijden, te Nijmegen, c. s. vergund, hunne stoombootdienst van Schiedam op Emmerik (concessie van 22 Junij 1852, n°. 138, letter I,) uit te strekken tot Dusseldorp.
---

BINNENLANDSCHE BERIGTEN. SPANJE.
Een telegraphisch berigt, hetwelk den 4den dezer van de Spaansche grenzen afgezonden en in den P'ranschen Moniteur van eergisteren medegedeeld is , luidt aldus: » Madrid is rustig ; het verkeer langs de straten wordt er weder van belemmeringen bevrijd. De bureaux van het bestuur der staatsschuld zijn nog niet weder geopend; maar men verzekert dat het gouvernement maatregelen neemt om spoedig aan zijne verpligtingen jegens de schuldeischers des staats te voldoen." — De nieuwe minister van finantien heet niet Mollaro, zoo als hij door den telegraaph genoemd is: het is de heer Collado, een lid van den Spaanschen Senaat. De generaal Espartero is niet alleen voorzitter van den ministerraad maar ook gouverneur van het koninklijk paleis, terwijl het opperbevel over de lijfwacht der Koningin waarschijnlijk aan den generaal San Miguel zou worden toevertrouwd, zoodat het nieuwe bewind minder voor tegenwerking van de zijde des hofs te vreezen had. Den lsten dezer heeft de generaal Espartero eenige barricaden in de straten der hoofdstad bezocht, en daarna is op zijn verlangen de wegruiming derzelve aangevangen. Het aantal personen die in de straatgevechten te Madrid gewond zijn, is te groot opgegeven. Volgens eene opgave die men thans in Madridsche dagbladen vindt, heeft het aantal gekwetsten die in het militaire hospitaal opgenomen zijn, niet meer dan 165 bedragen, waaronder nagenoeg evenveel burgers als militairen, terwijl slechts weinigen daarvan zwaar gewond en nog maar 8 van de gekwetsten gestorven waren. De Fransche Moniteur berigt dat in Catalonie, alwaar hoopen gepeuT pel plunderend en moordend rondzwierven, de veiligheid reeds nagenoeg hersteld is door de krachtige maatregelen van den generaal Concha. De besturende Junta van Burgos heeft een besluit genomen en uitgevaardigd, waarbij alle Jesuiten gelast worden die provincie te verlaten, met verbod om er terug te komen.
---

TURKIJE.
Volgens berigten uit Konstantinopel van den 26sten Julij, is de vereenigde vloot, met Plngelsche en ï'ransche troepen aan boord, den 21sten van Baldschick naar de Krim vertrokken, met achterlating van een tiental bodems. Volgens een door de halfofficiele Oesterreichische Correspondenz medegedeeld particulier berigt uit Odessa van den 31sten Julij, was de vereenigde vloot op de hoogte van Sebastopol gezien. De Times van jl. Zaturdag zegt, eindelijk iets meer dan vermoedens en beschouwingen over de bewegingen der Engelsch-Fransche krijsmagt in het Oosten te kunnen mededeelen. " Dezer dagen — zoo vervolgt het Londensche blad — en welligt op dezen eigen dag, zal eene uit P^ngelschen, Franschen en Turken bestaande krijgsmagt, ter gezamenlijke sterkte van tachtig tot honderd duizend man, eenen inval in de Krim doen en zich trachten te vestigen op de hoogten die de reede van Sebastopol beheerschen. Sedert eenigen tijd is men met aanstalten voor deze onderneming bezig geweest; en het bezoek der generaals Brown en Canrobert op de Circassische kust met 5000 man troepen, waarvan de dagbladen gewagen, strekte in de daad om zich van een geschikt punt voor eene landing op de kust der Krim te verzekeren. » Wij gelooven , alles te zamen genomen, veilig te mogen zeggen dat het eene weergaloos groote en gewigtige onderneming is, voegende aan de waardigheid der beide groote Westersche mogendheden. Den uitslag moeten wij aan hooger magt overlaten. Er zullen waarschijnlijk een paar weken verloopen voor dat wij van denzelve iets vernemen; maar de eerstvolgende berigten uit het Oosten zullen ons de tijding brengen dat al de beschikbare krijgsmagt naar de omstreek van Sebastopol scheep gegaan is. ii Bij het plan waarnaar Sebastopol is gebouwd, is niet geregend op eenen aanval van de landzijde. En wie kon destijds ook voorzien dat de golven der Zwarte zee eens een honderdduizendtal Engelsche en Fransche soldaten zouden dragen. In hoever dit gebrek in den laatsten l'jd hersteld is, kunnen wij niet zeggen; doch het terrein onmiddellijk achter Sebastopol is van dien aard dat men er, zelfs in ruimte van tijd, geene fortificaticwerken zou kunnen oprigten die niet van een hooger terrein bestreken zouden kunnen worden. Het is mogelijk dat de aanval in eene blokkade ontaardt; en zoo wij maar volharden, zal de bezetting dier trotsche vesting ten laatste door gebrek tot overgave genoodzaakt Doch reeds lang vóór dat tijdstip zal de zaak afgedaan zijn, naar wij hopen; en met de ons beschikbare krijgsmagt zien wij niets dat ons beletten zou om in weinige weken of zelfs dagen meester van de gansche vesting en haven te zijn. Wij kunnen dan de Krim bezet houden, zoolang wij een stoffelijk onderpand behoeven." — In den officielen PYanschen Moniteur is het volgende berigt uit Bucharest van den 31sten Julij medegedeeld: » Alvorens Bucharest te verlaten, heeft de vorst Gortschakoff de Wallachysclie grooten bij zich doen komen en hun zijne tevredenheid betuigd over de wijze waarop zyne troepen in Wallachye behandeld waren. Verder heeft hij hun gezegd dat hij wegens redenen van krijgskundigen aard Bucharest ontruimde maar er spoediger dacht terug te komen dan verwacht werd." Een telegraphisch berigt uit AVeenen van gisteren meldt dat de vorst Gortschakoff met het Russische hoofdkwartier den 3den dezer te Urzitscheny, ten noord-oosten van Bucharest te halver wege tusschen die stad en de Moldavische grenzen gelegen , verwacht werd. — Uit Konstantinopel wordt gemeld dat op de Turksche kust van Klein Azië, nabij Sinope, drie Turksche koopvaardijschepen genomen zijn door eene Russische stoomboot, die trots de waakzaamheid der Engelsch-Fransche kruisers, onder eene valsche vlag dat wapenfeit heeft verrigt.
---

ENGELAND.
Koningin Victoria zal zelve, waarschijnlijk op den loden dezer, de zitting des Parlements sluiten. Het Hoogerhuis heeft de van het Lagerhuis ontvangen bill houdende bepalingen tot wering van omkooping en andere verkeerdheden bij de verkiezing van parlementsleden, artikelsgewijze behandeld en aangenomen, nadat bet Huis op dringend aanhouden des gouvernements besloten had, voor dit wetsvoorstel, wegens de dringende behoefte aan de daarin bevatte voorzieningen , eene uitzondering te maken op zijn besluit om na den 25sten Julij geen bills tot de tweede lezing toe te laten. Vele leden konden niet besluiten om den pas gestelden regel dadelijk bij de eerste gelegenheid dat hij toepasselijk zou zijn, te breken; en het verlangen des gouvernements is slechts met eene geringe meerderheid, 41 tegen 33 stemmen, ingewilligd. Het Lagerhuis heeft zich vereenigd met de bill tot afschaffing der nog bestaande strafbepalingen tegen woeker, en met die welke aan de kolonie Canada vrijheid geeft om de eerste kamer harer wetgevende wier leden thans door de Britsche kroon benoemd worden, door volkskeuze zamen te stellen. Beide bills zijn door het gouvernement voorgedragen en bij het Hoogerhuis reeds afgenomen. Wederom is in het Lagerhuis van de zijde der ultra-protestanten een vruchtelooze aanval gedaan op de lersche kweekschool van Roomsche geestelijken te Maynooth: een voorstel om het haar sedert jaren toegelegde subsidie van de lijst der vaststaande staatsuitgaven te schrappen en op de jaarlijksche begrooting te brengen, is met 108 tegen 43 stemmen verworpen. — De Londensche Globe van jl. Zaturdag zegt in een hoofdartikel; n Tenzij door onvoorziene hindernissen vertraging veroorzaakt ware, is door eene aanzienlijke krijgsmagt, ber-'aande uit nagenoeg 100,000 man Engelsche en PVansche troepen , onder het opperbevel van den maarschalk de Saint Arnaud thans reeds eene landing op de hoogten boven Sebastopol beproefd. Terwijl deze uiterst gevaarlijke onderneming in de Zwarte zee aanvangt, zullen wij waarschijnlijk eerstdaags gewigtig nieuws uit de Oostzee vernemen. De onlangs te Calais ingescheepte expeditie is met verzegelde orders vertrokken . maar er is alle reden om te gelooven dat zij bestemd is om met de vloten de vesting Sweaborg aan te tasten. » Indien wij over eenige weken in het bezit van Sweaborg en Sebastopol zijn, zullen wij kunnen bogen op wapenfeiten zonder weerga inde geschiedenis. In allen gevalle zullen wij niet ophouden Sebastopol te bestoken voordat wij de vesting ingenomen of hare bezetting door uithongering tot overgave genoodzaakt zullen hebben. De uitvoering mag veel tijd vorderen, maar het besluit staat vast om Ruslands orerwigt in de Zwarte zee te vernietigen; en wij zullen vloot op vloot en leger op leger uitzenden tot dat dit besluit zal uitgevoerd zijn." — De Times van jl. Zaturdag zegt in een hoofdartikel, dat eenige weken geleden Keizer Nikolaas op het punt is geweest van krijgSgevan. gen te worden. » Toen de vereenigde vloot voor Kronstadt lag — zoo wordt door het genoemde blad als zeker verhaald, doch zonder opgave der bron van zijn berigt — waagde een Engelsch jacht, behoorende°aan lord Lichfield en lord Euston, met lord Clarence Paget aan boord, zich wat te digt onder het geschut der vesting. Plotseling rees aan de Russische zijde eene wolk van stoom op, en eene kleine Russische stoomboot ging naar zee met het blijkbare doel om aan het jacht denterugtogt af te snijden. Aan boord dier stoomboot waren Keizer Nikolaas , zijn zoon de Grootvorst Konstantijn met diens echtgenoot, en de Russische admiraal. Doch eene Engelsche stoomboot, het gevaar bemerkende waarin het jacht verkeerde, snelde het ter hulp; zij bereikte spoedig zulk eene positie dat zij het jacht buiten gevaar plaatste, en nu alleen nog met de Russische oorlogsstoomboot de zaak had af te maken. Had men op de Engelsche stoomboot maar geweten dat de vrede hersteld, tallooze menschenlevens gered konden worden door dat Russische vaartuig te nemen of in den grond te schieten, zekerlijk zou de Engelsche kapitein er zijn leven, zijn schip en bemanning aan gewaagd hebben; doch onbewust van de onschatbare vracht van het Russische schip, en waarschijnlijk gedachtig aan waarschuwingen of stellige bevelen om niet uit louter strijdlust de hand in den muil van den leeuw te steken, keerde hij met het jacht terug." — Volgens een berigt uit Stockholm van den 3den dezer, was aldaar dien'dag eene hevige en langdurige kanonnade inde rigtingder Alandseilanden gehoord. Men vermoedde dat er reeds eene landing door de PVansche troepen ondernomen was. Volgens brieven uit de Oostzee van den 25sten Julij waren de «chepen der vereenigde vloot toen bezig aanstalten te maken voor den aanval op Bomarsund , die met hulp der verwacht wordende Fransche troepen zou worden ondernomen. Intusschen werden de Alands-eilanden geblokkeerd gehouden , ten einde te beletten dat de aldaar aanwezige Russische troepen versterking van den vasten wal ontvingen. Uit deze brieven blijkt ook dat de vestingwerken van Bomarsund vrij sterk en nog in den laatsten tijd versterkt geworden waren.
---

