NEDERLANDEN. MINISTERIE VAN BINNENLANSCHE ZAKEN.
De Minister van Binnenlandsche Zaken, In aanmerking nemende, dat het getal leerlingen voor de telegrafie, na het laatste vergelijkend onderzoek benoemd, bij het toenemend telegrafisch verkeer, niet meer toereikend is voor de behoefte, en ter voorzienino daarin willende overgaan tot een nader onderzoek, Brengt ter kennis van de belanghebbenden: I°. tot opleiding en oefening van telegrafisten voor de dienst van den rijkstelegraaf, wordt in het loopende jaar 1854, na vergelijkend onderzoek, een aantal van hoogstens vier en twintig leerlingen toegelaten, om op nader aan te wijzen plaatsen onderrigt te ontvangen; 2°. de leerlingen ontvangen eene bezoldiging van één gulden daags en kunnen, na voldoende blijken van geschiktheid gegeven te hebben, dingen naar de betrekking van telegrafist der derde of tweede klasse, op een jaarwedde van f» 600 en van f 720 ; 3°. de telegrafisten der eerste klasse, die 's jaars f 840 genieten worden gekozen uit de telegrafisten der tweede klasse: 4°. voor het vergelijkend, onderzoek om als leerling te worden toegelaten, moet men zich vóór of uiterlijk op den vijfden April 1854, bij het Departement van Binnenlandsche Zaken hebbeu aangemeld met een op zegel geschreven adres, bevattende naauwkeurige opgaaf van naam, voornamen en woonplaats. Gelijktijdig moeten worden overgelegd bewijsstukken, waaruit blijkt, dat men is: a. Nederlander; b. tusschen 21 en 30 jaren oud; c. van gezond ligchaamsgestel en zonder gebreken, als doofheid en bijziendheid, volgens schriltelijke verklaring van een erkend geneesheer, wiens handteekening door het gemeentebestuur zijner woonplaats moet zijn gewaarmerkt; d. van onberispelijk gedrag, volgens schriftelijke verklaring, na den eersten Januarij 1854 afgegeven, door of van wege het gemeentebestuur van des verzoekers vaste woonplaats; s°. het vergelijkend onderzoek, waartoe de belanghebbenden nader worden opgeroepen, heeft plaats te 's Gravenhage, op den eersten Af ei 1854 en volgende dagen; 6°. de mededingenden moeten blijken geven van ervaren te zijn in: a. het schrijven van zeer leesbaar schrift; b. de Nederduitsche, Fransche en Hoogduitsche talen; c. het maken van een opstel in een dezer drie talen; _. de beginselen der cijferkunst met de leer der evenredigheden, die der gewone en tiendeelige breuken, de kennis van de Neclerlandsche maten en gewigten en het rekenen zonder fouten ; e. de eerste beginselen van stel- en meetkunst; f. het regtlijnig tee kenen ; 7°. de mededingenden, die blijken geven, behalve de opo-enoemde vakken ook de natuurkunde, inzonderheid het galvanisme en de toepassing_ daarvan op de telegrafie, de Engelsche taal en eenig vak van administratie te hebben beoefend, zullen bij voorkeur worden toeo-elaten en tot verdere bevordering in aanmerking komen ; B°. De ingediende adressen om tot het vergelijkend onderzoek te worden toegelaten, worden buiten beschikking gehouden, zoo zij, öf, als ongezegeld, vallen in de termen van art. 8 der wet van 3 Oetober 1813 (Staatsblad n°. 47), öf verzoeken behelzen om ontheven te worden van eene of meer der bepalingen, hiervoren onder 4 en 6 aangewezen, hetzij nopens de grenzen van den ouderdom, hetzij omtrent de vakken, waarvan de kennis wordt verlangd; 9°. personen, vroeger vergelijkend onderzocht, doch op wie toen de keuze niet is gevallen, moeten zich, zoo zij tot het aanstaande vergelijkend onderzoek wensehen te worden toegelaten, daartoe op nieuw, bü gezegeld verzoekschrift, aanmelden, met overlegging der zooveel noodig aangevulde bewijsstukken, overeenkomstig het gevorderde bij n°. 4. 'sGravenhage, den 2Gaten Januarij 1854. Vant Reene*.
---

BUITENLANDSCHE BERIGTEN. TURKIJE.
Een telegraphisch berigt uit Londen van gisteren verzekert dat het antwoord van Frankrijk en Engeland op de vraag van het Russische kabinet betrekkelijk het inloopen der vereenigde vloot in de Zwarte zee, jl. Zaturdag aan den Russisehen gezant te Londen is ter hand gesteld. De inhoud van hetzelve zou hierop neerkomen: dat het bij de bezetting der Zwarte zee de bedoeling der beide mogendheden niet is Turken en Russen op gelijken voet te behandelen, maar integendeel Turkije tegen Rusland te beschermen. — Aan de zending van den Russisehen graaf Orloff, wiens aankomst te Weenen reeds gemeld is, wordt door de dagbladen over het algemeen eene vredelievende bedoeling toegeschreven. Hij heeft, volgens een berigt uit Weenen van gisteren, een eigenhandigen brief van Keizer Nikolaas aan den Keizer van Oostenrijk overgebragt. — Het Journal des Debats zegt, op grond van brieven die het uit Weenen en Berlijn ontvangen heeft, dat Rusland opheldering heeft gevraagd over twee punten: 1». zou de onzijdigheid op de Zwarte zee, dia aan Rusland zou verbieden Turkije's havens, kusten of schepen aan to tasten, insgelijks de Turken weerhouden van aanvallen op havens, kusten of schepen van Rusland ? 2°. moet die onzijdigheid zoo verstaan worden dat, zoo de Russen geen manschappen, mondbehoeften of ammunitie uit hunne havens aan.hun leger in Azië mogen toevoeren, ook de Turken zich zullen moeten onthouden van ter zee versterking of voorraad aan hunne legers in Azië te zenden ? — De Londensche Times zegt in zijn nommer van den 28sten dezer: i) Twee gewigtige omstandigheden, het Russische antwoord op de aankondigingvan de bezetting der Zwarte zee, en de zending van den graaf Orloff naar Weenen, kunnen beschouwd worden als niet geheel ongunstig voor het behoud des vredes : doch veel hoop geven zij ons niet. De uitwerking der Russische mededeeling betrekkelijk het bezetten der Zwarto zee, moet niet gezocht worden in den inhoud van dat met omzigtigheid en fijne berekening gestelde stuk, maar in het antwoord hetwelk het moet uitlokken. Dat antwoord kan niet anders zijn dan eene onbewimpelde verklaring der beweegredenen die de verbonden gouvernementen hebben geleid en die hen leiden zullen tot' dat zij hun doel zullen hebben bereikt. Het is ongerijmd te onderstellen dat de zeemogendheden haren stap zullen willen verschoonen met een voorgeven van onzijdigheid, terwijl zij zich door woord en daad hebben verbonden om het Turksche Rijk te verdedigen. De jongste beweging dor vloten hoeft juist ten doel de wereld te overtuigen dat wij in zulk een geschil niet onzijdig zijn; want onzijdigheid beduidt onverschilligheid, en de Westelijke mogendheden hebben herhaaldelijk verklaard dat de eischen van Rusland haar niet onverschillig zijn en nimmer door Europa zullen worden ingewilligd. Er is geen oogenblik aan gedacht die staatkunde te laten varen ; en de Koningin van Engeland zal aanstaanden Dingsdag niet voor het Parlement verschijnen met een dubbelzinnig of weifelend antwoord op eene vraag waarbij de eer des lands gemoeid is. Dan zal blijken hoo de Russische gezanten na de ontvangst van dat antwoord op hunne vragen. zullen handelen, en of zij bereids gemagtigd zijn de diplomatieke betrekkingen met het Engelsche en Fransche hof te schorsen in geval dat antwoord hun onvoldoende mogt schijnen. Zoo wij wél onderrigt zijn , was er in de nota zelve noch in de taal van den gezant dio ze aan het Britsche gouvernement overhandigde, niets hetwelk strekte om op verdere gevolgen te wijzen ; maar dit maakt de zaak niet minder ernstig , en de Russische diplomatie wijkt in hare mededeelingen aan de groote mogendheden zelden af van een zorgvuldig gekuischten vorm. Het waarschijnlijkste is dat de Russische gezanten Parjjs en Londen zullen verlaten, wanneer zij geene verklaring van onzijdigheid ontvangen. Mogten zij willen blijven in de verwachting dat een wapenstilstand ter zee alles is wat Frankrijk en Engeland wilden bewerken , dan kan hunne zending ook als geëindigd beschouwd worden ten ware zij nadere bevelen uit St. Petersburg moesten vragen."
— Volgens berigten uit Konstantinopel van .den 15den dezer heeft do vereenigde Fransche en Engelsche vloot het Turksche convooi naar bet bestemde punt op de Aziatische kust geleid en den oostwaarts ondernomen togt gelukkig volbragt, zonder Russische oorlogsschepen te ontmoeten of althans zonder met hen in botsing te komen. De Engelsche oorlogsstoomboot die het berigt van het inloopen der vereenigde vloot te Sebastopol aanbragt, is zonder antwoord weder vertrokken, daar de gouverneur der stad afwezig was, doch heeft van de gelegenheid gebruik gemaakt om de haven van Sebastopol, die nog nimmer door een vreemd oorlogschip bezocht was, naauwkeurig op te nemen. Toen zij van daar vertrok, lagen er slechts vijf of zes Russische oorlogsschepen, terwijl do overige in eene golf ten noordoosten van de Krim kruisten.
---

ENGELAND.
De Times en andere bladen die het ministerie van lord Aberdeen voorstaan , verwachten in de troonrede waarmede de parlementszitting den Sisten dezer door de Koningin zal worden geopend, eene nadrukkelijke en onbewimpelde verklaring betrekkelijk het Turksch-Russischo geschil, die aan Rusland alle gelegenheid zou afsnijden om de vraag van vrede of oorlog nog langer onzeker te laten. Naar verzekerd wordt, zal het gouvernement aldra na de opening der zitting aan het parlement eene wet voorstellen strekkende, om ook do kustvaart voor buitenlandsche vlaggen open te stellen. Hiermede zou • het laatste overblijfsel der aloude Britsche scheepvaartwetgeving verdwijnen.
— Aan de Times is uit Portsmouth geschreven dat het Britsche eskader hetwelk sedert eenigen tijd op den Taag lag, bevel heeft ontvangen om naar Engeland terug te keeren en nog vóór het eind der maand te Spithead verwacht werd. Te Portsmouth werd verzekerd dat verscheiden Engelsche oorlogsschepen die op Afrika's westkust kruisten tot wering van den slavenhandel, waren teruggeroepen omdat hunne manschappen noodig waren tot bemanning van grooter schepen, die nog steeds op een genoegzaam aantal matrozen wachten.
— Aan de Londensche beurs is de prijs der Engelsche staatsschuldbrieven in de laatste dagen der afgeloopen week een weinig gedaald, onder den invloed der onzekerheid omtrent de bedoelingen van het Russische kabinet. Men verheugde zich in het vooruitzigt dat er eindehjk in het begin der nu aangevangen week een eind aan de voor handel en nijverheid zoo drukkende onzekerheid zou komen, daar welligt het antwoord van Keizer Nikolaas op het jongste voorstel der Weener conferentie, en in allen gevalle de troonrede van Koningin Victoria stellige verklaringen zou inhouden. Aan de Londensche graanmarkt is in de afgeloopen week de gestadige rijzing der graanprijzen wederom iets verder gegaan. Volgens te Londen ontvangen berigten uit Odessa van den 20sten dezer, was de seheepsvracht aldaar plotseling weder gerezen (van 85 shillings tot 105) en was de levendigheid van het handelsverkeer vrij wat verminderd door de beduchtheid voor eene vredebreuk tusschen de groote mogendheden. In het afgeloopen jaar is uit de haven van Odessa niet minder dan 2,327,000 quarters tarwe uitgevoerd, dat is nagenoeg 360,000 quarters meer dan in het jaar 1847, toen ook in westelijk Europa ten gevolge vanden mislukten oogst groote toevoer van buitenlandsch graan noodig was. Buitendien zijn in 1853 uit de haven van Odessa uitgevoerd omstreeks 250,000 quarters maïs, 185,000 quarters rogge en 150,000 quarters lijnzaad. De Bank van Engeland had op den 21sten dezer voor 22,271,495 L. st. banknoten in omloop, en voor 16,096,266 L. st. specie in kas, dat is eene vermeerdering van 330,670 L. st. op het eerste, en van 27,134 L.st. op het tweede cijfer, in vergelijking met den laatstvorigen weekstaat.
---

