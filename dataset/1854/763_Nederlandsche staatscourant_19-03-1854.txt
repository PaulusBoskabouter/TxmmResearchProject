NEDERLANDEN.
Bij besluit van den 17den Maart jl., n°. 72, heeft Zijne Majesteit goedgevonden: I°. eervol ontslag te verleenen aan den heer J. Emans Dz., op zijn verzoek, uit de betrekking van heemraad van den polder het Oude Nieuwland , onder Ouddorp, provincie Zuidholland; aan den heer mr. C. Diemont, op zijn verzoek, uit de betrekking van heemraad van den Amstel en Nieuwer-Amstel, provincie Noordholland; aan den heer M. de Vrieze, uit de betrekking van gezworen van den polder Dreischor, provincie Zeeland, aan den heer P. Beun, op zijn verzoek, uit de betrekking van gezworen van den polder bewesten Eede, benoorden St. Pietersdijk, provincie Zeeland, en aan den heer I. G. J. van den Bosch, op zijn verzoek, uit de betrekking van 'Jijkgraaf van den Wilhelminapolder, provincie Zeeland; 2°. te benoemen : tot president gecommitteerde van den polder Empel en Meerwijk, provincie Noordbrabant. den heer jhr. mr. H. A. van Thije Hannes; tot heemraad van den Vervoornepolder, provincie Noordbrabant, den heer A. Bakker ; tot leden in het polderbestuur van Lith, provincie Noordbrabant, de heeren G. de Bijl en G. Siymans; tot dijkgraaf van het polderdistrict het Rijk van Nijmegen, provincie Gelderland, den heer H. van Koolwijk; tot dijkgraaf der polders het Oudeland, Galathoe, Mariapolder, Weipolder en het Rietveld, gemeente Ooltgensplaat, provincie Zuïdholland, den heer A. van Weel Dz. ; tot dijkgraaf van den Amstel en Nieuwer-Amstel, provincie Noordholland , den heer L. M. Schouwenburg; tot heemraad van den Amstel en Nieuwer-Amstel, provincie Noordholland, den heer jhr. mr. D. Rutgers van Rozenburg jr.; in het bestuur van Ferwerderadeels zeedijken , provincie Friesland ; tot gewoon dijksgedeputeerde, den heer K. K. Osinga ;en tot buitengewoon dijksgedeputeerde, den heer D. 11. Hartmans. Bij besluit van den 18den Maart 1854, n°. 51, heeft Zijne Majesteit goedgevonden aan J. L. Franssen op zijn verzoek eervol ontslag te verleenen als burgemeester der gemeente Valkenburg. Bij Koninklijk besluit van den 17den Maart 1851. n°. 84, is benoemd tot ontvanger der directe belastingen en accijnsen te Ouderkerk aan den IJssel, tevens belast met de functien van ontvanger der Rhijnvaart te Krimpen aan de Lek c. a., de heer C. de Wilde, thans ontvanger deidirecte belastingen en accijnsen te Krommenie.
---

MINISTERIE TAS BINNENLANSCHE ZAKEN.
Voorloopig wordt ter kennis van de belanghebbenden gebragt, dat de Zuidwillemsvaart voor de scheepvaart zal gesloten zijn van den 15den Mei tot den 2üsten of uiterlijk 25sten Junij eerstkomende. De sluiting van het kanaal van Luik naar Maastricht zal nader worden bepaald.
---

MINISTERIE VAN FINANTIEN.
By het Departement van Finantien is ontvangen eene som van f22G.48», door een onbekende, onder het postmerk Amsterdam vanden loden dezer, ten behoeve van 's Rijks schatkist ingezonden. 'sGravenhage, den 18den Maart 1854. De Minister van Buitenlandsche Zaken en ad interim Minister van Finantien, Van Hall.
---

BUITENLANDSCHE BERIGTEN. TURKIJE.
Telegraphische berigten uit Konstantinopel, die door sommige Londensche bladen worden medegedeeld maar nog bevestiging of althans toelichting behoeven, melden het volgende: nOp Samos zijn onlusten uitgebroken; vele menschen zijn daarbij omgebragt. Eene Fransche oorlogsstoomboot is afgezonden om de aldaar gevestigde Europeanen te beschermen ; en den oden Maart zal eene Turksche stoomboot met troepen naar het eiland vertrekken, ten einde den opstand te dempen. » Eene Fransche en eene Engelsche stoomboot, de Vauban en de Fury, zijn naar Sebastopol gezonden om depêches van de admiraals der vereenigde vloot aan de Russische overheden over te brengen ; zij zijn den 2den Maart ia den Bosporus teruggekomen zonder de depêches te hebben kunnen afgeven, daar de Russische overheden ze niet wilden aannemen." — Het bevestigt zich dat de Russen althans vooreerst van den aanval op Kalafat hebben afgezien. Het dagblad van Kronstadt in Zevenbergen berigt dat het meerendeel der rondom Kalafat gelegerde Russische troepen den 3den dezer opgebroken en naar de zijde van den Beneden-Donau afgetrokken is. _— Te Londen is door behulp van den telegraaph uit Bucharest het niet onverwachte berigt ontvangen, dat de uitvoer van graan uit de Donau-vorstendommen door de Russische overheden verboden is, zullende dit verbod echter eerst met den 19den dezer in werking komen. — De Londensche Times van jl. Donderdag zegt in een hoofdartikel over het Oostersche geschil: v De Koning van Pruissen erkent dat eenige verklaring noodig is omtrent de verandering die dezer dagen in zijne staatkunde is gekomen , want hij heeft te dien einde den Prins van Hohenzollern en den generaal von der Groeben met eene vertrouwelijke zending naar Parijs en herwaarts gezonden. Doch zoo wij wel onderrigt zijn ,is de Pruissische gezant te Parijs met koelheid en ongeloovigheid ontvangen; en het zou ons bevreemden indien de generaal von der Groeben hier te lande een gunstiger indruk maakte. Zij kunnen niet ontkennen dat de staatkunde van hun gouvernement in de laatste twee of drie weken geheel is veranderd; en het eenige dat het aanvoert tegen het verwijt van dubbelhartigheid en besluiteloosheid, is dat het eigenlijk nimmer voornemens was anders te handelen. Wat ook de staatkunde van het Pruissische kabinet op dit oogenblik zijn moge, zij is ontegenzeggelijk het tegengestelde van die welke het kort geleden nog te Weenen en elders volgde. De overeenkomst tot beslechting van het Oostersche geschil, die zelfs door Oostenrijk aanbevolen werd, is door Pruissen verworpen. Het is maar te hopen dat deze wending van Pruissens staatkunde blijken zal van een spoedig voorbijgaanden aard te zijn. Doch wij vreezen te zullen moeten erkennen dat het minst veranderlijke beginsel bij Pruissen zijn naijver is jegens Oostenrijk , inzonderheid in betrekking tot de andere Duitsche Staten. De invloed van Rusland en de vrees voor oorlog doen zich het sterkst o-evoelen in de kleinere Duitsche Staten, die Pruissen door zijne staatkunde in 1849 en 1850 van zich vervreemd heeft; en Pruissen heeft deze geleo-enheid aangegrepen om weder in eene betere betrekking met die Staten te komen en om zijnen invloed in de Duitsche bondsvergadering te versterken ; doch hoe meer de Koning van Pruissen met de Souvereinen van Beijeren , Hessen, enz., gomeene zaak maakt, des te meer verliest hij het vertrouwen der beschaafdste en meest nationaal-gezinde klassen van het Duitsche volk." De Londensche Globe van jl. Donderdag berigt het volgende: » Het hoofddoel der zending van den Prins van Hohenzollern en den generaal von der Groeben is , de verklaring over te brengen dat Pruissen, terwijl het voor alsnog onzijdig blijft, nimmer zijne toestemming zal geven tot cemgen maatregel strekkende om in de orde van zaken, zoo als die vóór den oorlog bestond, storing te brengen, hetzij ten aanzien van de regten der Porte of van het grondgebied van eenen of anderen Staat. » Het gerucht dat de Pruissische afgezanten gemagtigd zijn om eenig voorstel ten behoeve van Rusland te doen, is onjuist. Er is reden om te gclooven dat zij mede in last hadden te spreken over een door Pruissen gevormd plan van bemiddeling. Doch het is zeker dat noch dat plan noch de verklaringen omtrent Pruissens onzijdigheid het Fransche of het Engelsche kabinet voldaan hebben. Toen de Prins van Hohenzollern daarover uitweiden wilde, vatte de Keizer zijne hand, drukte die hartelijk en zeide : » Het is mij een genoegen, prins, u als vriend te ontvangen; doch aangaande het doel uwer zending heb ik niets anders te zego-en dan dat het daarvoor te laat is. » In Zweden maakt men ijverig aanstalten tot verdediging des lands; aan eene aansluiting aan de Westersche mogendheden wordt daar te lande niet gedacht; doeh_ het zal welligt anders worden eer eenige weinige weken verloopen zijn. » Volgens de jongste berigten uit de Oostzee is het te verwachten dat de golf van Finland dit jaar vroeger dan gewoonlijk voor de scheepvaart zal open zijn; men voorspelt zelfs dat, zoo de vorst niet hervat, liet ijs op de Newa reeds in de eerste dagen van April zal losgaan." — De Brusselsche Emaiwipation zegt, dat de houding der beide Duitsche mogendheden bezorgdheid inboezemt aan hen , die meonen, dat de oorlog van korten duur zal zijn, zoo maar Rusland geheel alleen staat, en vervolgt: h "Volgens onze uit eene goede bron afkomstige narigten kunnen wij verzekeren, dat die bezorgdheid niet geheel ongegrond is. Te Parijs en te Londen is men misnoegd , niet alleen over Pruissen welks staatkunde zich nimmer door rondheid kenmerkte, maar ook over Oostenrijk, hetwelk men verdenkt van de hand te willen leenen tot een onberaden stelsel van draling, waarvan het gevolg zou zijn dat Rusland zijne strijdkrachten aan den Donau kon versterken. Wij meenen dan ook te kunnen verzekeren, dat dezer dagen aanzoek om bepaalde en stellige verklaringen naar Weenen en Berlijn gezonden is. ii De ons uit Weenen geworden narigten doen ons denken dat er in de voornemens van het Oostenrijksehe gouvernement verandering gekomen is. Daarvoor worden verscheiden redenen opgegeven: zoo ze«l men dat Pruissen, met het doel om zijnen invloed in Duitschland te°vergrooten, al nadtir tot Rusland gekomen is hoe meer Oostenrijk zich daarvan verwijderde, en dat het Oostenrijksehe kabinet, dien toeleg ontwarende, aarzelde voort te gaan op eenen weg waarop het Pruissens eerzuchtige staatkunde zou in dehand werken. Verder zegt men dat van Frankrijks zijde bedenkingen ingebragt zijn tegen Oostenrijks plan om in de aan zijn gebied grenzende Turksche provinciën de orde door eene gewapende bezetting te handhaven, en dat deze bedenkingen door Oostenrijk euvel zijn opgenomen. Wat hiervan ook zij, het schijnt te blijken dat het Weener kabinet sedert eenige dagen minder gezind is tot aansluiting aan Engeland en Frankrijk."
---

