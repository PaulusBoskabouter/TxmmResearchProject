NEDERLANDEN.
Bij besluit van 20 Julij jl., n°. 95, heeft Zijne Majesteit goedgevonden aan J. H. Embroek, adjudant-onderofficier van het corps rijdende artillerie, als blijk van goedkeuring en tevredenheid wegens het redden eener drenkelinge, te verleenen de bronzen medaille, vastgesteld bij Koninklijk besluit van 1 December 1841, n°. 72. Bij besluit, van 23 Julij jl., n°. 57 , heeft Zijne Majesteit goedgevonden aan de commissien uit de Provinciale Staten van Zuidholland en Noordholland, belast met het onderzoek van het ontwerp-reglement voor het hoogheemraadschap van Rhijnland, magtiging te verleenen om na het sluiten der Statenvergadering hare werkzaamheden voort te zetten. Bij Zr. Ms. besluiten van den 22sten Julij 1854, n°. 64 en 69, zijn benoemd: tot procureur bij de arrondissements-regtbank te Alkmaar M. Cohen StuaH, candidaat-notaris te Delft; tot plaatsvervangend kantonregter te Wijk bij Duurstede mr. IJ. J. H. de Koek, burgemeester der gemeenten Bunnik, üdijk en Werkhoven. Bij Zr. Ms. besluit van den 22sten Julij 1854, n°. 70, is aan A.E. Roest van Limburg, op zijn daartoe gedaan verzoek, verleend eervol ontslag uit zijne betrekking van plaatsvervangend kantonregter te Noordwijk. Bij Zijner Majesteits besluit van den 20sten Julij 1854, n°. 88, worden de kweekelingen bij 's Rijks kweekschool voor militaire geneeskundigen bestemd voor de zeedienst, J. Letzer, N. C. Slegt, E. J. Muller, W. F. Meijboom, C. G. de Jong en P. J. Feltkamp, met den eersten Augustus aanstaande benoemd tot officieren van gezondheid der 3de klasse, in het vaste corps officieren van gezondheid der Koninklijke Nederlandsche zeemagt. Zijne Majesteit heeft bij besluit van den 23sten dezer, n°. 46, goedgevonden , over te plaatsen : bij het sde regement infanterie den 2den luitenant L. F. van Otterloo, van het wapen der infanterie van het leger in Oost-Indie; bij het wapen der infanterie van het leger in Oost-Indie den 2den luitenant 11. W. J' A. Gaster, van het sde regement infanterie. De benoeming onder anderen gedaan bij Koninklijk besluit van den 4den Februarij 1854, n°. 87, van den sergeant bij het leger in Oostlndio P. M. Flou, tot ridder der 4de klasse van de Militaire Willemsorde is bij Zr. Ms. besluit vanden 13den Julij 1854 n". 70, ingetrokken. Bij Koninklijk besluit van don 13den Julij 1854, n°. 71, is op het daartoe door hem gedaan verzoek, aan den ritmeester van het regement Oost-Indische cavalerie S. von Stampa, thans met verlof hier te lande, een eervol ontslag verleend uit Zr. Ms. militaire dienst onder toekenning van pensioen. Bij Koninklijk besluit van den lOden Julij 1854, n°. 57, is aan den gepensioneerden majoor der genie in Oost-Indie, F. A. Kortz, thans hier te lande aanwezig, vergunning verleend tot het blijven dragen van de activiteits-uniform van het wapen waarbij hij het laatst heeft gediend.
---

BUITENLANDSCHE BERIGTEN. SPANJE.
Reeds is gemeld dat het ministerie, hetwelk den 18den dezer te Madrid onder voorzitting van den hertog van Rivas het bestuur aanvaardde, aldra zijn ontslag genomen heeft, en dat de Koningin daarop den 19den Julij den generaal Espartero heeft ontboden om hem de vorming van een nieuw bewind op te dragen. Intusschen had de generaal reeds den 18den Logrono , zijne woonplaats in de laatste jaren, verlaten, nadat hij bij eene proclamatie aan de bevolking dier streek had bekend gemaakt dat hij zich 11 ten behoeve des vaderlands en der vrijheid" naar Sarragossa begaf, haar daarbij de instandhouding der openbare orde, als den wissen waarborg der zege, aanbevelende. Den 20sten is Espartero door Sarragossa gekomen, zoodat hij met het begin dezer week in Madrid kan geweest zijn. In den Franschen Moniteur van gisteren is een berigt uit Madrid van den 22sten Julij medegedeeld van dezen inhoud: «De hoofdstad is rustig. De generaal San Miguel is tot minister van oorlog benoemd. Het stedelijk bestuur is weder op den voet van het jaar 1843 gebragt. Het corps diplomatiquc is uitgenoodigd om zich op het koninklijk paleis te vereenigen. Verder berigt hot officiële Fransche blad dat het te Barcelona rustig Was, en dat de gewezen minister van oorlog, de generaal Blazer ,na eene ongelukkige ontmoeting met de opstandelingen, hun ontkomen en over de Portugeschc grens gevlugt is.
Particuliere berigten uit Madrid van den 22sten voegen hierbij, dat de keuze van den nieuwen minister van oorlog door de bevolking met algemeen genoegen is vernomen ; dat de generaal Iriarte tot militair gouverneur der hoofdstad is benoemd, en dat een broeder van den echtgenoot der Koningin , de Prins Ferdinand, een man van zwak zielsen ligchaamsgestel, gestorven is ten gevolge van de schrik en angst, ondervonden gedurende de wanordelijkheden, die den 17den en den 18den door de volksmenigte te Madrid gepleegd werden. De generaal San Miguel behoort tot de progressisten-partij ; hij heeft zich echter onder alle partijen achting verworven. Reeds bij de volksbeweging te Madrid van den 17den werd hij door d"e volksmenigte aan haar hoofd geplaatst, doch wegens zijn hoogen ouderdom had hij zich aldra aan de hem opgedrongen taak onttrokken. De benoeming van een nieuwen minister van oorlog schijnt aan teduiden dat men noodig geacht heeft, in afwachting der vorming van een ministerie door den generaal Espartero, reeds dadelijk de leiding der gewapende magt in eene populaire hand te leggen. — Het Journal des Débats ziet in de gehechtheid aau het koningschap en aan de constitutie, welke in Spanje bij de tegenwoordige beweging zoowel onder de burgers als bij het leger is gebleken, eenen grond om de hoop op eene goede toekomst voor dat land nog niet op te geven. ii Het koningschap —zegt het geachte dagblad — is in Spanje nog nationaal en populair; en daarom mag men verwachten dat de Koningin, het volk en het leger het onderling weder eens zullen worden, terwijl de constitutie voor die toenadering een uitnemend geschikt terrein oplevert."
---

TURKIJE.
In den officielen Franschen Moniteur is het volgende berigt uit Weenen van den 22sten dezer medegedeeld : » Den 16den is benoorden Giurgewo een levendig voorposten-gevecht voorgevallen , waarbij aan de zijde der Russen de generaal Buturlin en de hetman der kozakken gekwetst zijn. De generaal Luders trekt zijne troepen zamen te Obilischesti, ten oosten van Bucharest. De vorst Gortschakoff gaat voort, zijne krijgsmagt naar den Donau te doen terugtrekken. De Turken versterken zich te Giurgewo. Volgens brieven uit Bucharest van den 19den dezer schijnt het dat Omer Pacha voor alsnog een algemeen treffen zou willen ontwijken." — De Berlijnsche Zeit van gisteren meent dat het telegraphisch berigt van het inrukken van Oostenrijksche troepen in Wallachve door onderscheiden omstandigheden waarschijnlijk wordt, en zegt verder : » Indien dit berigt zich bevestigt, dan is ontegenzeggelijk door Oostenrijk een stap gedaan die, wanneer Rusland mogt zoeken tijd te winnen en de zaken slepende te houden, dat streven zou dwarsboomen en aan de verdere onderhandelingen te Weenen eene nieuwe rigting zou geven. Of de intogt der Oostenrijksche troepen als een gevolg zou moeten worden aangemerkt van hetgeen door Frankrijk en Engeland geantwoord is op de mededeeling van Ruslands antwoord, blijkt niet; ook is no<* niets uitgelekt van den inhoud eener depêche uit St. Petersburg, die den 19den dezer te Berlijn aangekomen en door een Pruissischen onderhandelaar, den overste von Mauteuffel, naar Weenen overgebragt is." — Aan de Indépendance Beige is uit Konstantinopel, onder dagteekening van den 13den Julij, geschreven dat de Porte weder eene uitgifte van papiergold, ten bedrage van vijftig millioen piasters, bevolen heeft, om in het meer en meer drukkende geldgebrek te voorzien, in afwachting van den uitslag der nieuwe poging om te Londen en Parijs eene geldlecning voor de Turksche schatkist te sluiten.
---

DUITSCHLAND.
Een telcgraphisch berigt uit Frankfurt van gisteren (25 Julij) houdt in , dat de Bondsvergadering in eene den vorigen dag gehouden buitengewone zitting tot het Oostenrijksch-Pruissische verbond zou zijn toegetreden. Reeds hadden de Frankfurter bladen gemeld dat de door de Bondsvergadering ingestelde commissie het den 22sten eens geworden was omtrent het te dezer zaak aan de vergadering voor te dragen besluit. — Het Journal de Francfort deelt het volgende, uit Weenen van den 17den Julij gedagteekende artikel mede, met bijvoeging dat hetzelve uit eene authentieke bron afkomstig is: » Indien Oostenrijk de wapenen tegen Rusland opvat, dan geschiedt dit in de eerste plaats om het tot de ontruiming der beide Donau-vorstendommen te dwingen. Zoodra deze heeft plaats gehad , wil Oostenrijk den vrede; maar eenen vrede die in de toekomst waarborgen levert voor de belangen van Duitschland, welke aan Oostenrijk evenzeer ter harte gaan als zijne eigen belangen. Ten gevolge van den tusschen Turkije en Rusland uitgebarsten oorlog zijn de tot dusver tusschen die beide mogendheden bestaan hebbende verdragen bereids opgeheven. Rusland heeft dus met opzigt tot de Vorstendommen geenerleï regt hoegenaamd meer. Alleen de vrede zal aan hetzelve die regten kunnen teruggeven, welke het tot dusver beweerd heeft op deze gewesten te bezitten. Veel waarschijnlijker intusschen is het dat eene overeenkomst tusschen Oostenrijk en de Porte met betrekking tot genotm.de Vorstendca»-men zal gesloten worden ; onder verwaarborging van Frankrijk, Engeland en Pruissen. De toestemming tot deze overeenkomst zou van Rusland als eene der hoofdvoorwaarden van eenen te sluiten vrede gevorderd worden. Verwerpt Rusland die voorwaarden, dan zal dè oorlog voortduren. Natuurlijk is niets vooraf' met zekerheid te zeggen omtrent hetgeen in dat geval zou kunnen gebeuren. Alleen zooveel is zeker, dat Rusland, indien zijne legers alsdan nog het onderspit bleven delven, de gematigde voorwaarden niet meer zou kunnen verwerven, die na de vrijwillige ontruiming der Vorstendommen door zijne troepen aan hetzelve zouden bewilligd worden; voorwaarden onder welke zich voorzeker ook het sluiten van een billijk handels- en tolverdrag zoude bevinden."
De verschillende berigten, die men in de heden ontvangen Duitsche bladen omtrent de aanvankelijke deelneming aan de Oostenrijksche geldleening vindt, stellen het welslagen derzelve voor, als aan geenen twijfel onderhevig.
---

