NEDERLANDEN.
Bij Zijner Majesteits besluit van den 29sten Maart 1854, n°. 67, is i/. A. Swillens, op zijn daartoe gedaan verzoek, eervol ontslagen als notaris te Nieuwkoop, arrondissement Leyden.
Bij Koninklijk besluit van den 2 lsten Maart 1854, n°. 89, is aan den majoor L. L. Calkoen, van het wapen der artillerie bij het leger in Nederlandsch Indie, met verlof hier te lande, op het daartoe door hem gedaan verzoek, verleend een eervol ontslag uit Zr. Ms. militaire dienst onder toekenning van pensioen.
---

MINISTERIE VAN JUSTITIE.
De Minister van Justitie maakt bekend dat Alexander Bothpletz, gepensioneerd kapitein, geboren te Aarau in Zwitserland, wonende te Veere, provincie Zeeland, en Joseph Bealt, bakker, geboren te Cranenburg, koningrijk Pruissen, wonende te Nijmegen, provincie Gelderland, nalatig gebleven zijn om binnen den bij art. 9 der wet van den 28sten Julij 1850 (Staatsblad n°. 44), gestelden termijn, de hun bij de wetten van den 31sten Augustus 1853 (Staatsbladen n°. 39 en 69), verleende Brieven van Naturalisatie te ligten en aan het bestuur hunner woonplaats te vertoonen , onder aflegging der verklaring dat zij die Naturalisatie aannemen , en dat die Naturalisatien dus krachtens eerstgemelde wet moeten geacht worden te zijn vervallen. 's Gravenhage, den 31sten Maart 1854. D. Dosker Cl'rtius.
---

MINISTERIE VAN FINANTIEN.
De Minister van Buitenlandsche Zaken en ad interim Minister van Finantien verwittigt de belanghebbenden dat volgens bij dit Departement van de Pruissische postadministratie ontvangen berigt, de dienst van de stoomboot tusschen Stralsund en Ystadt op den lOden en 13den, en van die tusschen Stettin en Stockholm op den 18den April aanstaande zal worden hervat. De eerstgemelde boot vertrekt van Stralsund des /.ondags en Donderdags middags, en van Ystadt des Maandags en Vrijdags avonds. De booten tusschen Stettin en Stockholm vertrekken uit beide plaatsen des Dingsdags middags en leggen onder weg te Calmar beneven 3 te Swinemunde aan. De boot van Stettin zal voor het laatst den 7den en die van Stralsund den 30sten November aanstaande varen. Er bestaat gelegenheid om door middel van deze booten briefwisseling uit dit Rijk met Zweden te onderhouden. De brieven kunnen, naar de verkiezing der belanghebbenden, gefrankeerd of ongefrankeerd verzonden worden. '«Gravenhage, den 30sten Maart 1854. De Minister voornoemd, Van Hall.
De Minister van Buitenlandsche Zaken en, ad interim, Minister van Finantien , heeft bij resolutie van 9 Maart jl., n°. 179, goedgevonden aan de heeren arrondissements-directeurs der directe belastingen, in- en uitgaande regten en accijnsen, te kennen te geven, dat capsules van tin, voor jlesschen, voor zoo veel de toepassing van het tarief van regten aangaat, moeten worden gerangschikt onder de rubriek tinwerk, op den invoer belast met f 7 de 100 pond.
De Minister van Buitenlandsche Zaken en, ad interim, Minister van Finantien, heeft bij resolutie van 14 Maart jl., n°. 39, verklaard, dat de voorschriften der resolutie van den 16den December 1828, n°. 40, en de verdere daarmede in verband staande bepalingen, voortaan niet zullen worden toegepast op den vervoer over de Zuiderzee met de gewone vaste veerschepen, maar alleen toepasselijk zullen blijven op dien vervoer met andere zeilschepen; zullende, dien ten gevolge, op de biljetten, tot den VfrVfoeT Tï1 acciJ9goederen over de Zuiderzee , wanneer die vervoer moet plaats hebben met de gedachte gewone veerschippers , de tijd tot vervoer tot aan de bestemmingsplaats dadelijk bij de afgifte worden geregeld.
De Minister van Buitenlandsche Zaken en, ad interim, Minister van Finantien , Gelet hebbende op de missive van een der heeren arrondissements directeurs der directe belastingen, enz., betreffende het houden der rekening en het der termijnen van crediet van zekere snel-azijnmakers, tevens rozijn-azijnmakers, aan wie het genot van vrijdom van accijns op binnenlandseh gedistilleerd is toegekend, Heeft bij resolutie van 21 Maart jl., n«. 43, te kennen gegeven: a. dat op den laatsten van elke maand moet wofden op maakt hoe veel binnenlandseh gedistilleerd de m dezen bedoelde azijnfabrikanten onder genot van vrijdom van den accijns hebben ingeslagen; b. dat van die hoeveelheid, wanneer jn den loop der maand eene vernieuwing van werkzaamheden in de rozijn-azijnmakerij heeft plaats gehad, moet worden afgetrokken het binnenlandseh gedistilleerd , dat door de fabrikanten voor de rozijn-azijnmakerij is gebezio-d, in de verhouding, bepaald bij de resolutie van den 18den Augustus 1833, n°. 86, in verband met het lste lid van die van den 28sten Februarij jl., n°. 75; e, dat het overschietende moet worden beschouwd als gebezigd te zijn voor de snel-azijnraakerij en daarvoor de termijnen van crediet geregeld, overeenkomstig het bepaalde bij art. 5 der resolutie van den 27sten December 1841, n°, 61; d. dat het aan de fabrikanten moet worden overgelaten, om hunne inslagen van binnenlandseh gedistilleerd zoodanig te regelen, dat zij eenen inslag doen in de maand, waarin de werkzaamheden in de tweelingskuipen der rozijn-azijnmakerij worden vernieuwd.
---

BUITENLANDSCHE BERIGTEN. TURKIJE.
Een telegraphisch berigt uit Weenen van gisteren zegt dat den 24sten Maart door de Russische troepen die nabij Matschin over den Beneden- Donau getrokken zijn, aanstalten gemaakt werden om die vesting te belegeren. Deze operatie zou, naar gemeld wordt, door den generaal Luders met 54,000 man worden ondernomen. —In de half-officiele Preussische Correspondenz leest men: » Den 23sten Maart is het aan den Beneden-Donau vereenigde Russische leger, welks sterkte op 40,000 man begroot wordt, op drie punten die rivier o vergetrokken. >Vy ontvangen daaromtrent de volgende nadere berigten. Den 22sten des morgens om 4 ure openden al de op de Donau-eilanden beneden lbrailow opgerigte Russische batterijen een hevig vuur op de daartegenover opgeworpen Turksche verschansingen boven en beneden de kleine vesting Matschin. Het kanonvuur hield den ganschen dag zonder tusschenpoozen aan tot in den nacht. Den 23sten des morgens om 7 ure werd het vuur van de zijde der Russen op nieuw geopend, doch door de Turken slechts flaauw beantwoord. Ten 4 ure namiddags stuken 6 Russische bataillons benevens vier kanonnen met 14 groote schepen, onder bescherming der Donau-flotille, over naar het beneden Matschin gelegen landhoofd van Gidsched, alwaar zij vasten voet kregen, terwijl°de genie bezig was eene staande brug over den Donau te slaan, die tegen den avond voltooid was. Het vuur der Turken, hetwelk aanhield tot dat de nacht viel, was vooral gerigt tegen eene Russische stoomboot, tegen de brug die over de rivier geslagen werd, en tegen de booten welke daarbij gebruikt werden, doch kon geene aanmerkelijke schade aanngten. In den nacht ontruimden de Turken hunne verschansingen, met achterlating van 20 gesneuvelden. De Russen hadden volgens hunne opgave 23 gesneuvelden en gewonden , onder welke laatste de generaal van de genie Dubarski. Het bouwen der brug geschiedde onder de leiding van den generaal Schilder, en het overtrekken onder bestier van den generaal Kotzebue. » Terzelfder tijd toen de overtogt bij lbrailow plaats had, is de generaal Luders met zes bataillons bij Galacz, en de generaal Uschakoffmet 13 bataillons, komende van Ismail in Bessarabie, beide met schepen, over den Donau gegaan. De eerstgenoemde vond daarbij geen tegenstand en rukte 8 werst landwaarts in. Nadat de brug die hij bij Galacz over de rivier deed slaan, voltooid was, zijn 26 bataillons met eene evenredige magt cavalerie en artillerie daarover getrokken. » De generaal Uschakoff had een hardnekkigen tegenstand te overwinnen toen hij boven de Turksche vesting Tultscha ,° nagenoeg in het midden tusschen Galacz en de uitmonding bij Sulina, de rivier, die daar zeer breed is, overtrok. De schansen welke door de Turken tot verdediging van den overtogt waren aangelegd, werden stormenderhand ingenomen, waarbij 11 kanonnen en 150 gevangenen (onder welke, naar hetgeen opgegeven wordt, een overste en 50 officieren zijn zouden) inde magt der Russen vielen. Zeer groot moet het verlies der Turken geweest zijn, zoo aan gesneuvelden als aan gewonden; maar ook aan de zijde der Russen zijn 300 man gesneuveld of gekwetst. Even als bij lbrailow en bij Galacz, werd ook bij Tultscha door de Russen eene staande brug over de rivier gelegd. De laatstgenoemde vesting moet reeds door de Russen ingenomen en het beter versterkte Matschin berend zijn; en daar zij met eene aanzienlijke strijdmagt over den Donau zijn getrokken, is het te verwachten dat zij het heuvelachtige gedeelte der landstreek Dobrutscha verder zonder groote moeite zullen bezetten." Na van den overtogt der Russen over den Beneden-Donau gowaao-d te hebben, zegt de Londensche Times: » Volgens eene onlangs hier°te lande ontvangen mededeeling van Omer-Pacha, was de Turksche opperbevelhebber geheel bereid op eenen aanval der Russen op de Dobrutscha, zoo als de aan den mond van den Donau tusschen deszelfs armen en de Zwarte zee gelegen landstreek heet. Matschin is op zich zelf eene onbelano-rijke vesting; maar er zijn door de Turksche genie vrij sterke veldwerken opgeworpen; en indien het voor oorlogsschepen mogelijk is eene of andere uitmonding van den Donau in te varen, dan is dit beperkte tooneel van krijgsbedrijven voor onze zeemagt niet ontoegankelijk. In allen gevalle ia het nu van het grootste belang, de aankomst der Fransche en Engelsche hulptroepen in Turkije te bespoedigen; want de Russen zullen ongetwijfeld alle krachten inspannen om het Turksche leger te verslaan eer dat het die versterking zal hebben ontvangen." — Berigten uit Konstantinopel van den 20sten Maart melden dat de vereenigde vloot nog ter reede van Bëikos lag, hoewel het zeker scheen te zijn dat een aantal Russische oorlogsschepen de haven van Sebastopol hadden verlaten. Het berigt dat twee uitmondingen van den Donau door de Russen bijkans genéel verstopt waren geworden, had zich bevestigd; en er zou vrij wat tijd moeten verloopen alvorens de in de rivier geworpen hinderpalen door de daartoe afgezonden Engelsche en Fransche vaartuigen zonden kunnen weggeruimd worden, zijnde inmiddels zoowel het uitloopen van handelsvaartuigen als het opvaren van oorlogsschepen geheel onmogelijk. Te Konstantinopel was eene deputatie van Christenen uit Larissa in Thessalie aangekomen om aan de Porte hunne getrouwheid en verknochtheid te betuigen. Volgens de jongste te Triest ontvangen berigten, vielen in Epirus en Thessalie gedurig gevechten tusschen de opgestane Christenen en de Turksche troepen voor, zonder dat door de eene of andere partij beslissende voordcelen behaald werden. De generaal Grivas , die volgens vroegere berigten door de Turken was geslagen en in het naauw gebragt , was door een anderen aanvoerder der opstandelingen ontzet. Daarentegen was het aan de Turken gelukt troepen in de citadel van Arta te werpen en haar garnizoen, hetwelk tot nog toe de opstandelingen had afgeslagen, te versterken. De Turksche zaakgelastigde te Athene had de diplomatieke betrekking met het Grieksche gouvernement afgebroken, omdat het niet werkelijk gezind scheen zijne onderdanen te weerhouden van werkdadige deelneming aan den opstand in Epirus. — Den 18den Maart is de zitting van het parlement der Jonische republiek door den Britschen bewindvoerder geschorst, omdat bij hetzelve een adres aan het Britsche gouvernement in behandeling was hetwelk eenige zinsneden behelsde die strekten om den opstand in Epirus aan te moedigen.
---

