NEDERLANDEN. MINISTERIE VAN BINNENLANDSCHE ZAKEN.
Met ingang van den lsten Julij 1854 is door den Minister van Binnenlandsche Zaken: aan den benoemden hoofdingenieur van den waterstaat J.A, Beijerinck, opgedragen de dienst in het 11de district (Zeeland); de ingenieur van den waterstaat N. J. van der Lee, thans dienst doende in het Iste district te Groningen, verplaatst naar Deventer in het 4de district; de benoemde ingenieur A. L. de Bruijn Kops, thans dienst doende in het 9de district (Noordholland) verplaatst naar Groningen in het late district; de adspirant-ingenieur vanDiesen, thans werkzaam in algemeene dienst, geplaatst in het 9de district (Noordholland); de adspirant-ingenieur F. J. van den Berg en de benoemde adspirantingenieur T. Bleckmann toegevoegd aan den inspecteur in de 2de inspectie te 's Gravenhage om te gelijker tijd in algemeene dienst werkzaam te zijn; de benoemde adspirant-ingenieur J. van der Vegt toegevoegd aan den hoofdingenieur in het 7de district, onder wiens bevelen hij thans als Burnumerair werkzaam is.
---

BUITENLANDSCHE BERIGTEN. RUSLAND.
Een door behulp van den telegraaph overgebragt berigt uit St. Petersburg van den 31sten Maart meldt dat bij eene keizerlijke ukase alle uitgediende militairen weder tot werkelijke dienst opgeroepen zijn, wordende hun een goed onderhoud, eereblijken en pensioen beloofd. Te St. Petersburg werd stellig verzekerd dat het keizerlijk gezin met het geheele hof zich naar Moscou zou begeven om aldaar vooreerst verblijf te houden. — In een geacht Belgisch dagblad, de Brusselsche Émancipation, leest men het volgende: » Keizer Nikolaas heeft, gelijk men weet, geen antwoord willen geven op het ultimatum van Frankrijk en Engeland, waarin met name in dat van Frankrijk, op stelligen en fleren toon gesproken' werd. Maar hij heeft den tekst dier beide stukken aan de Russische gezantschappen doen toezenden met eene opgave der redenen die hem belet hebben daarop eenig antwoord te geven. Deze Russische circulaire is geschreven in den toon van verontwaardiging; zij zegt onder anderen, dat eene zoo beleedigende taal als in het Fransche en Engelsche ultimatum gevonden wordt, nog nimmer tegen Rusland gevoerd is, zelfs niet door Keizer Napoleon I, toen deze aan het hoofd van 600,000 krijgsknechten in Rusland viel, en zij behelst geen enkel gezegde hetwelk den minsten toeleg verraadt om den strijd nog te vermijden; integendeel getuigt het geheele stuk van het besluit des Keizers om de zaken tot het uiterste te laten komen. n Onderscheidene berigten van eene voor Rusland niet gnnstige zijde verzekeren dat de Russische bevolking van krijgslust en geestdrift blaakt, zoo zelfs dat Keizer Nikolaas thans, indien hij vrede wilde maken, moeite zou hebben om den volksgeest in toom te houden. ii Het berigt dat er te Berlijn dezer dagen een vredesvoorstel van Ruslands zijde zou zijn gedaan, moet dan ook onwaar of althans onjuist zijn. ~ De opstand der Christenbevolking in de aan Griekenland grenzende gewesten van Turkije is voor de Russische staatkunde zeer gunstig, al is die beweging ook ondernomen zonder toedoen van Ruslands zijde en zonder het doel om Russische belangen te bevorderen. Doch het Fransche en het Engelsche gouvernement zullen niet gedoogen dat die beweging door ondersteuning uit het koningrijk Griekenland eene voor het Turksche rijk gevaarlijke uitbreiding erlange, en te dien einde zullen zij des noods een gedeelte der Staten van Koning Otto met hunne troepen bezetten."
---

TURKIJE.
Volgens berigten uit Konstantinopel van zeer jonge dagteekenïng, die jl. Woensdag te Marseiüe ontvangen zijn, zouden weder 6000 man Turksche troepen van Konstantinopel naar de in opstand zijnde provinciën vertrekken. Omstreeks Janina waren bloedige gevechten tusschen de opstandelingen en de .Turksche troepen voorgevallen, zonder beslissend Voordeel voor de eene of andere partij. De citadel van Arta werd nog steeds door het Turksche garnizoen verdedigd; maar de bergstad Phanaria op .de grenzen van Thessalie was, naar verzekerd werd, den 17den Maart door de opstandelingen vermeesterd. —Volgens de jongste berigten uit de Donau-vorstendommen, die te Weenen ontvangen zijn, hadden de Russische troepen, ter sterkte van omstreeks 45,000 man, de Dobrutscha grootendeels bezet, en ook Matschin en Hirschowa zonder veel moeite vermeesterd. Kustendsche, een gewigtig punt aan de Zwarte zee, aan de zuidelijke grens der Dobrutscha, werd zelfs door Russische troepen bedreigd, terwijl Mustapha-Pacha, de bevelhebber der Turksche krijgsmagt in die landstreek, zijne troepen verzamelde om bij eene linie van werken, bekend onder den naam van den wal van Trajanus, den voortgang der Russen te stuiten. Nabij Silistria maakten de Russen aanstalten voor eenen overtogt, die schenen aan te duiden dat zij zich op den regter oever der rivier niet bij de bezetting der Dobrutscha wilden bepalen. Deze overtogt zouj, naar men te Bucharest meende, tusschen den lsten en den 4den April plaats hebben. Den 29sten Maart was de Wallachysche oever van den Donau weder geheel in de magt der Russen; de Turken waren op alle punten waar zij getracht hadden voet te vatten, over de rivier teruggedreven.
---

ENGELAND.
In de zitting van het Britsche Lagerhuis van jl. Dingsdag werd door een der leden gevraagd of het Britsche gouvernement ook gedurende den oorlog voortgaan zou krachtig tegen den slavenhandel te waken. Engeland had, zeide hij, eene geldsom van 3,981,941 L. st. uitgegeven tot wering van dien handel, ongérekend de kosten voor het uitzenden en onderhouden der kruisers; hij hoopte dat geen der Britsche kruisers zou worden terugontboden van de kust van Cuba, het eenige punt waar thans nog de slavenhandel op eene aanmerkelijke schaal gedreven werd; Engeland moest toonen dat het den Keizer van Rusland en den handel in menschen te gelijker tijd konde bestrijden. De minister van marine, de heerGraham, erkende dat het Parlement en het Britsche volk eenstemmig waren in het besluit om den slavenhandel uit te roeijen. » Ik zou dan ook — zoo vervolgde hij — aan mijnen pligt te kort gedaan hebben, zoo ik niet aan het Huis kon mededeelen, gelijk het mij een genoegen is thans te doen, dat niettegenstaande het departement van marine alle krachten inspannen moest om den oorlog met Rusland krachtig door te zetten, geen de minste verflaauwing gekomen is in de maatregelen die Engeland op de kust van Cuba en van Afrika te werk stelt tot fnuiking van dien snooden handel. De sterkte van het op die kusten kruisend eskader is niet verminderd; en met groote waakzaamheid tracht men den slavenhandel op Afrika's westkust, inzonderheid te Lagos, te weren. » Aan het gouvernement van Brazilië komt alle lof toe voor de krachtige medewerking welke het ons sedert eenigen tijd tot het bereiken van dat edele doel verleent. De eerlijke medewerking van Spanje zou ongetwijfeld meer afdoende zijn dan een groot eskader van kruisers; doch even ontwijfelbaar is het dat die medewerking ons thans onthouden wordt, niettegenstaande de plegtige verbindtenissen door dat land aangegaan, en voor wier vervulling het eene aanmerkelijke geldsom bedongen en reeds ontvangen heelt, liet ministerie van buitenlandsche zaken en onze gezant te Madrid hebben zonder ophouden nadrukkelijke vertoogen dienaangaande aan het Spaansche gouvernement gerigt, en zullen daarmede voortgaan; en alhoewel ik gansch. niet kan instemmen met het denkbeeld om Cuba aan de Vereenigde Staten over te leveren of hiermede Spanje ook maar te bedreigen, eiken ik gaarne dat het toezigt onzer kruisers op de kust van Cuba en van Afrika zoo mogelijk nog versterkt moet worden, en dat alle middelen dienen te worden aangewend om ons de eerlijke medewerking van Cuba's overheden te verzekeren." — Volgens een telegraphisch berigt van den sden dezer, was het grootste deel der Britsche Oostzeevloot uit de baai van Kiöge zuidwaarts gestevend; doch het zou, naar men meende, spoedig aldaar terugkomen. De admiraal Napier scheen de komst _ van Fransche oorlogsschepen to willen afwachten alvorens zich verder in de Oostzee te begeven. Het Fransche linieschip Austerütz, het eerste dat de Fransche oorlogsvlag in de Oostzee brengt, is den 4den dezer op de hoogte van Wingoe, op de westkust van Zweden gezien. Lord Raglan, de opperbevelhebber der Britsche expeditie naar Turkije , zou heden met een talrijken staf Londen verlaten, om zich naar de Levant te begeven. Op eene Engelsche scheepstimmerwerf, te Northfleet, zijn twee bijkans voltooide dorlogsstoombooten, die "voor het Russische gouvernement gebouwd werden, door de ambtenaren der in- en uitgaande regten in beslao- genomen. Het is een verlies voor het Russische gouvernement, daar de scheepsbouwmeester bedongen had dat het werk in termijnen , naar gelang het vorderde , zou worden betaald ; hij wilde het doen voorkomen als of de beide vaartuigen thans aan onderdanen van een onzijdigen Staat verkocht waren, doch dit beweren schijnt door de administratie niet te zijn aangenomen. Do Russische ingenieurs die toezigt op het bouwen der oorlogsstoomboot en hielden, zijn reeds eenigen tijd geleden uit Engeland naar de Vereenigde Staten vertrokken om ook aldaar schepen voor hun gouvernement te doen bouwen. — Aan de Londensche effectenbeurs is de prijs der Engelsche staatsschuldbrieven jl. Woensdag vrij wat gerezen, en gisteren is de rijzing voortgegaan. Men geloofde niet dat er thans nog een ernstig gemeend vrede3voorstel van Ruslands zijde te Berlijn zou gedaan rijn; maar er
liepen ,gndere geruchten van gunstigen aard voor de staatkunde der beide Westersche mogendheden, inzonderheid aangaande Pruissens houding.
---

