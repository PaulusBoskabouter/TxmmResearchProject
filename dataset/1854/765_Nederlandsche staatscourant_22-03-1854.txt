NEDERLANDEN.
Bij Zijner Majesteits besluit van den 17den Maart 1854, n°. 66, zijn benoemd tot raadsheer in den Hoogen Raad der Nederlanden, mr. J. D. W. Pape. thans officier bij de arrondissements-regtbank te 's Hertogenbosch ; tot officier bij gemelde regtbank mr. R. Twiss Fz., thans die functie bekleedende bij de regtbank te Roermond. Bij Zijner Majesteits besluit van den 20sten dezer, n°. 59, zijn benoemd tot regters in de arrondissements-regtbank te Eindhoven, mr. P. van den Heuvel, advocaat aldaar en lid van de Tweede Kamer der Staten-Generaal, en mr. J. Kuijl, advocaat en regter-plaatsvervanger in dezelve regtbank. Bij Zijner Majesteits besluit van den 20sten dezer, n°. 31, is de hoofd-commies bij het Departement van Justitie P. H. Brocx bevorderd tot referendaris bij hetzelve Departement. Bij Zijner Majesteits besluit van den 20sten dezer, n°. 30, is benoemd tot inspecteur der gevangenissen mr. P. W. Alstorphius Grevelink, thans regter in de arrondissements-regtbank te Assen, met bepaling dat hij in die betrekking tevens zal kunnen worden belast met zoodanig toezigt op de Rijkspolitie als hem van 's Konings wege nader zal worden opgedragen. By Zijner Majesteits besluit van 20 dezer, n°. 32, is benoemd tot inspecteur van Rijkspolitie mr. W. Nierstrasz, thans burgemeester van K/oenen en Loenersloot c. a. Bij Zijner Majesteits besluit van den 20sten dezer, n°. 29, zijn de heeren J. van der Wulp, commies, J. G. C. deGrebelzn H.J. Straman, adjunct-commie3en bij het Departement van Justitie, eervol uit hunne betrekking ontslagen, behoudens aanspraak op pensioen of wachtgeld, en zijn bij dat Departement tot adjunct-commiesen benoemd, mr. B. Kieseenaar, advocaat bij den Hoogen Raad der Nederlanden, en A. W. Philipse, ambtenaar aan het parket van den procureur-generaal bij het provinciaal geregtshof in Zuidholland.
---

MINISTERIE VAN BINIENLANSCHE ZAKEN.
Den 18den dezer is aan den heer H. A. Schaap Jan-Heuvelingzoon te Amsterdam, op zyn verzoek het in werking brengen toegestaan der stoombootdienst tot vervoer van reizigers en goederen, van Amsterdam over Weesp en Utrecht, naar Vreeswijk en tusschenplaatsen, heen en terug, waarvoor hem den Bsten January 1854 vergunning werd verleend.
---

BUITENLANDSCHE BERIGTEN. RUSLAND.
Volgens een met behulp van den telegraaph overgebragt berigt, is de uitvoer van goud uit Rusland door het gouvernement verboden. Bij den tegenwoordigen stand der handelszaken verwachtte men reeds «edert eenigen tijd maatregelen tegen den uitvoer van specie, die weldra ten gevolge zou kunnen hebben, dat in Rusland geen ander ruilmiddel dan papiergeld in omloop was. — In een schrijven uit Hamburg van den 17den dezer leest men het volgende: »Al de heden ontvangen handelsbrieven uit de Russische Oostzeehavens melden dat eene talrijke krijgsmagt langs de kusten dier sec vereenigd wordt. Er worden in al de steden en vlekken zooveel troepen gelegerd als zij maar kunnen herbergen. Eene tallooze menigte voertuigen wordt door het gouvernement in gebruik genomen om troepen en oorlogsmaterieel te vervoeren, hetgeen in een nog met sneeuw bedekt land, alwaar weinig of geen groote wegen bestaan, uiterst moeijelijk gaat en veel tijd vordert. Men meent dat over eene maand in Finland 50,000 man Russische troepen zullen kunnen vereenigd zijn." — Het Journal de St. Pétersbourg van den Uden dezer, behelst weder eene opgave van vaderlandlievende giften, die het Russische gouvernement van ingezetenen des rijks ontvangen heeft. Daarin leest men het volgende: » Z. M. de Keizer met welgevallen kennis genomen hebbende van den wensch van den adelstand van Kasan , om 20,000 zilveren roebels aan te bieden voor het onderhoud van de gekwetste militairen en van de gezinnen der gesneuvelden, heeft zich verwaardigd te gelasten dat aan dien adelstand zijne opregte erkentelijkheid betuigd werd voor deszells ingenomenheid met de verdedigers des geloofs, des troons en des vaderlands. n De adelstand van net gouvernement Katherinoslaw heeft eene som van 150,000 zilveren roebels aangeboden voor het onderhoud eener compagnie by het kadetten-corps te Pultawa. De Keizer heeft zich verwaardigd, op het hem daaromtrent ingediende rapport eigenhandig te echry'ven » Harlelyk dank te zeggen voor deze loffelijke daad." _-. Wij ontkenen aan de Londensche bladen, behalve het reeds gisteren medegedeelde, nog eenige uittreksels uit de thans openbaar gemaakte briefwisseling die in de eerste maanden van 1853 tusschen het Russische en hut Èiïtsche gouvernement over de Turksche zaken is gevoerd. , Den Oden Februarij 1853 schreef lord John Russell, destijds met de portefeuille van buitenlandsche zaken belast, aan den Britschen gezant te St. Petersburg het volgende: , 11 Bij de beschouwing dezer gewigtige vraag is de eerste opmerking die Harer Majesteits gouvernement maken moet, dat eene krisis welke eene oplossing van dit groote Europesche vraagstuk noodzakelijk maakt, zich niet werkelijk heeft voorgedaan. Er zijn geschillen opgerezen omtrent de gewijde oorden in Palaestina; maar deze liggen buiten den kring van het binnenlandsch bestuur van Turkije, en betreffen Rusland en Frankrijk veeleer dan de Porte. In de betrekking tusschen Oostenrijk en de Porte is eenige storing te weeg gebragt door den aanval der Turken op Montenegro; maar ook dit betreft meer gevaren waarmede de Oostenrijksehe grenzen bedreigd worden, dan het gezag en de veiligheid des Sultans. Alzoo bestaat er geen genoegzame grond om den Sultan buiten staat te verklaren om orde in zijn land te houden of in vriendschap met zijne naburen te blijven." Den 23sten Maart 1853 schreef lord Clarendon, die intusschen de portefeuille van buitenlandsche zaken overgenomen had: » Harer Majesteits gouvernement blijft van gevoelen dat Turkije nog bezit hetgeen voor eenen Staat noodig is om te kunnen blijven'bestaan. Het heeft dan ook met hartelijk genoegen vernomen dat de Keizer het voor zich nog meer zelfs dan voor Engeland van belang acht eonen schok in Turkije te verhoeden: want het is overtuigd dat het vooral van Zijner Keizerlijke Majesteits staatkunde jegens Turkije zal afhangen of eene gebeurtenis die elke Europesche mogendheid moet wenschen tegen te houden, bespoedigd of wel voor een onbepaalden tijd verschoven zal worden. Harer Majesteits gouvernement is overtuigd dat die gebeurtenis door niets zoo zeer zou kunnen worden verhaast als door ze bestendig als spoedig aanstaande voor te stellen; dat niets verderfelijker voor Turkije's levenskracht kan zijn dan de onderstelling van doszelfs spoedig en onvermijdelijk verval; en dat het Turksche rijk nog spoediger zelfs dan door Zijne Keizerlijke Majesteit thans verwacht schijnt te worden, zou moeten instorten, indien het wereldkundig wierd dat de Keizer de dagen van dat rijk geteld achtte." Den sden April 1853 schreef lord Clarendon, insgelijks aan den Britschen gezant bij het Russische hof: n Harer Majesteits gouvernement acht het nutteloos de briefwisseling voort te zetten over een onderwerp waarover men het onderling geheel eens geworden is. Ik heb derhalve alleen nog mede te deelen dat Harer Majesteits gouvernement met genoegen ziet dat de val van-het Turksche rijk door den Keizer als eene onzekere gebeurlijkheid van eene verwijderde toekomst beschouwd wordt, en dat zich geene krisis heeft voorgedaan welke de spoedige verwezenlijking dier gebeurtenis doet verwachten."
---

TURKIJE.
De Kölnische Zeitung wil weten dat de geheele Oostenrijksehe thans in de Levant aanwezige flotille zich naar Beïkos, aan den ingang der Zwarte zee zou begeven, en dat reeds een fregat en een stoomkorvet van die flotille aldaar aangekomen zouden zijn. — Uit een berigt van den of'ficielen Franschen Moniteur blijkt dat den 12den dezer reeds 7132 man Engelsche troepen, behoorende tot de naar Turkije bestemde expeditie, op Malta ontscheept waren. De Parijsche Patrie berigt op grond van een schrijven uit Malta van den 15den dezer, dat den vorigen dag drie Engelsche oorlogsschepen van daar vertrokken waren om eenen kruistogt in den Archipel te doen, alwaar verdachte schepen waren ontmoet, die, naar men meende, aan de Grieksche opstandelingen wapenen wilden toevoeren. Hetzelfde blad verzekert dat onder de hulptroepen die de Onderkoning van Egypte met de eerste gelegenheid naar Konstantinopel zou zenden, een uitgelezen corps vrijwilligers was, geheel bestaande uit Christelijke onderdanen des Onderkonings.
---

ENG-ELAND.
De Londensche bladen van gisteren behelzen vele 'beschouwingen over de vertrouwelijke briefwisseling die in het begin van het vorige jaar door het Russische met het Britsche gouvernement over de Turksche zaken gevoerd, en thans openbaar gemaakt is. Vooral in de depêche waarvan in ons vorig nommer een uittreksel is medegedeeld, meenen die bladen het onwedersprekelijke bewijs te zien dat Keizer Nikolaas destijds het bepaalde plan had Turkije tusschen Rusland, Engeland en Oostenrijk te verdeelen, en zij leiden daaruit af dat al de later door Rusland gegeven verzekeringen van zijnen wensch om het Turksche ryk in stand te houden, onopregt moeten geweest zijn. De oppositiebladen vragen hoe die verzekeringen nog zoo veel geloof bij het Britsclie gouvernement hebben kunneu vinden, daar het door de vroeger gevoerde briefwisseling met de eigenlijke bedoelingen van Keizer Nikolaas moest bekend zijn ; zij zeggen dat de heer Disraeli nu met dubbelen nadruk zou kunnen herhalen hetgeen hij in het Lagerhuis kort na de opening der tegenwoordige zitting aan het bewind tegemoet voerde, dat het namelijk de plannen van Rusland heeft aangemoedigd en tot rijpheid gebragt door eene onbegrijpelijke verblinding of wel door eene onvergeeflyke oogluiking. Over het algemeen ziet men in de nu bekend geworden stukken het bewys dat de oorlog met Rusland niet door een misverstand of door een toevalligen loop der omstandigheden wordt bewerkt, maar door de gevestigde rigting van Ruslands staatkunde onvermijdelijk geworden is, en welligt nog eenigen tijd zou kunnen worden verschoven, maar dan welligt in voor Engeland minder gunstige omstandigheden zou uitbarsten. Men vreest ook dat een oorlog die zulk eene oorzauk heeft, niet zal ten einde gebragt kunnen worden door eene dading maar alleen door de volslagen nederlaag van eene der beide partijen. Aan de Londensche effectenbeurs is gisteren (Maandag) de prijs der Engelsche staatsschuldbrieven en der meeste andere 'effecten verder gedaald. Aan de Londensche graanmarkt was de prijs der tarwe gisteren weder lager. De daling bedroeg omstreeks drie shilling per quarter, en scheen nog verder te zullen gaan. De Londensche handelswereld ziet met ongeduld uit naar de openbaarmaking van het staatsstuk waarin het Britsche gouvernement aan het publiek kennis zal geven van zijne besluiten omtrent de behandeling der onzydige vlaggen en de bescherming der Britsche handelsbelangen in geval van oorlog. De daaromtrent thans bestaande onzekerheid is voor den handel belemmerend, en de gronden die door lord John Russell in het Lagerhuis aangevoerd zijn om die vertraging te regtvaardigen, hebben geenszins allen overtuigd.
— In Engeland, alwaar do gebeurtenissen in Zuid-Amerika schier uitsluitend uit het oogpunt van het handelsbelang beschouwd worden, schijnt men, volgens de Globe, met genoegen vernomen te hebben dat Brazilië niet langer de Plata-landen aan regeringloosheid ten prooi wil laten. Het genoemde ministeriele blad zegt dat de tusschenkomst van Brazilië in Montevideo voor de geheele wereld wenschelijk is, daar de handel bovenal maatschappelijke orde en vrede behoeft; dat die tusschenkomst echter welligt al te onbaatzuchtig is; dat de zelfstandigheid van Uruguay met zijne 150 of 250,000 inwoners, de belangen der menschheid en der inwoners zelve, eer benadeelt dan bevordert; dat de inlijving der Orientaalsche republiek in Brazilië dan ook wenschelyk en op den duur ook niet onwaarschijnlyk is.
---

