NEDERLANDEN.
Bij besluit van 15 Februarij jl., n°. 62, heeft Zyne Majesteit goedgevonden tot burgemeester der gemeente Winschoten te benoemen den heer G. A. Venema, arrondissements-ijker van maten en gewio-ten aldaar. Bij besluit van 15 Februarij jl., n°. 67, heeft Zijne Majesteit goedgevonden, in de tweede afdeeling van het vijfde schooldistrict der provincie Groningen, bij continuatie, tot schoolopziener te benoemen den heer mr. G. Diephuis.
---

BUITENLANDSCHE BERIGTEN. TURKIJE.
Het reeds voorloopig door den telegraaph vermelde schrijven van den Keizer der Franschen aan den Keizer van Rusland, hetwelk in den Moniteur is openbaar gemaakt, luidt aldus: ii Paleis der Tuilerien, 29 Januarij 1854. Sihe ! Het tusschen Uwe Majesteit en de Ottomannische Porte gerezen geschil is van zoodanigen ernstigen aard geworden, dat ik mij verpligt acht zelf regtstreeks aan Uwe Majesteit inlichtingen te moeten geven omtrent het deel, hetwelk Frankrijk in deze quaestie genomen heeft, en omtrent de middelen, die mijns inziens bestaan, om de gevaren af te wenden, welke de rust van Europa bedreigen. De nota, welke Uwe Majesteit dezer dagen aan mijn gouvernement en aan dat der Koningin Victoria heeft doen overhandigen , strekt om te betooo-en dat alleen het van den aanvang af door de beide zeemogendheden aangenomen stelsel van drang de quaestie van zoo ernstigen aard beeft doen worden. Mij komt het integendeel voor, dat zij nooit meer dan eene kabinetsquaestie zou geworden zijn, indien het bezetten der Vorstendommen haar niet plotseling van het gebied der discussie op dat der feiten had overgebragt. Echter hebben wij, toen de troepen van Uwe Majesteit eenmaal in Wallachye binnengerukt waren, desniettegenstaande der Porte aangeraden om die bezetting niet als eene reden van oorlog te beschouwen, en daardoor ons ernstig verlangen aan den dag gelegd om eene verzoening tot stand te brengen. Na met Engeland, Oostenrijk en Pruissen in overleg te zijn getreden, heb ik aan Uwe Majesteit eene nota voorgesteld, bestemd om alle partijen te bevredigen; Uwe Majesteit heeft die aangenomen. Maar naauwelijks hadden wij deze gunstige tijding ontvangen, of uw minister nam, door nadere uitleggingen en ophelderingen, al den bevredigenden indruk daarvan weg, en belette ons daardoor om te Konstantinopel op de eenvoudige en onvoorwaardelijke aanneming dier nota aan te dringen. Van haren kant had de Porte wijzigingen in het project van nota voorgesteld, welke de vier te Weenen vertegenwoordigde mogendheden niet onaannemelijk bevonden. Zij vonden echter den bijval van Uwe Majesteit niet. Toen heeft de Porte, gekrenkt in hare waardigheid, bedreigd in hare onafhankelijkheid , in geldelijke verlegenheid gebragt door de reeds aangewende pogingen om een leger tegenover dat van Uwe Majesteit te stellen, liever den oorlog willen verklaren dan langer in dien staat van onzekerheid en vernedering te blijven. Zij had onzen steun gevraagd; hare zaak kwam ons regtvaardig voor; de Engelsche en Fransche smaldcelen ontvingen bevel om zich naar den Bosporus te begeven. Onze houd ng ten aanzien van Turkije was beschermend, maar lijdelijk. Wij moedigden haar niet ten oorlog aan. Wij deden den Sultan aanhoudend tot den vrede en tot gematigdheid raden, overtuigd dat hierin het middel gelegen was om tot eene schikking te geraken ; en de vier mogendheden vereenigden zich opnieuw, om andere voorstellen aan Uwe Majesteit te onderwerpen. Uwe Majesteit van haren kant, die kalmte betoonende welke uit het bewustzijn van kracht voortspruit, had zich beperkt tot het afslaan van de aanvallen der Turken, zoowel op den linker Donau-oever als in Azië, en had met die gematigdheid, welke het hoofd van een groot rijk waardig is, verklaard zich tot het eener verdedigende houding te zullen bepalen. Tot zooverre -waren wrj dUSi :ij. eriien het, belanghebbende toeschouwers, maar toch eenvoudig toeschouwers van den strijd, toen het gebeurde te Sinope ons noodzaakte om eene meer bepaalde houding aan te nemen. Frankrijk en Engeland hadden het niet nuttig geoordeeld landingstroepen ter onder- Steuning van lurkije af te zenden. Hunne vlag was dus niet betrokken in de botsingen die te land plaats hadden. Maar ter zee was het geheel anders. Aan den ingang van den Bosporus bevonden zich drie duizend vuurmonden, wier aanwezigheid duidelijk genoeg aan Turkjje verkondigde, dat de twee grootste zeemogendheden niet zouden gedoogen, dat het ter zee wierd aangetast. Het gebeurde te Sinope was voor ons even beleedigend als onverwacht. Het doet er toch weinig toe of de Turken al dan niet krygsbehoeften naar het Russische gebied wilden overbrengen. De zaak is, dat Russische schepen Turksche vaartuigen, die zich in de Turksche wateren bevonden en in eene Turksche haven stil ten anker lagen, zijn komen aantasten ; dat zij die vernield hebben, in weerwil van de verzekering dltt..ge!n oorlog gevoerd zou worden; in weerwil van de nabijheid onzer vloten. Het was nu niet meer onze staatkunde, maar het was onze militaire eer die daar gekrenkt werd. Het schutgevaarte van Sinope heeft een smartelijken weerklank gevonden in het hart van al wie in Engeland en Frankrijk een levendig gevoel heeft van de nationale waardigheid. Eenstemmig hefeft men uitgeroepen: zoo ver onze kanonnen reiken, moeien onze bondgenooten geëerbiedigd worden. Van daar het aan onze smaldeelen gegeven bevel, om de Zwarte zee binnen te zeilen en, des noods met geweld, de herhaling van eene soortgelijke gebeurtenis te beletten. Van daar de gemeenschappelijk aan het kabinet van St. Petersburg toegezonden kennisgeving, dat, zoo wij de Turken beletteden om tegen de aan Rusland toebehoorende kusten aanvallenderwijze te werk te gaan, wij de proviandering hunner troepen op hun eigen grondgebied zouden beschermen. Wat de Russische vloot betreft, door aan deze het bevaren der Zwarte zee te verbieden, plaatsen wij haar in eenen van die der Turksche verschillenden toestand, dewijl het, zoolang de oorlog duurde, van belang was een onderpand te behouden, hetwelk een aequivalent kon wezen van de bezette gedeelten des Turkschen grondgebieds. Ziedaar, Sire, het wezenlijk beloop en den zaraenhang der feiten. Het is blijkbaar, dat zij, eenmaal tot deze hoogte gekomen, spoedig hetzij tot eene definitive schikking, hetzij tot eene bepaalde breuk moeten leiden. Uwe Majesteit heeft zoo vele bewijzen van bezorgdheid voor de rust van Europa gegeven, en zoo krachtig daartoe bijgedragen door zijn weldadigeii invloed tegen den geest van wanorde, dat ik naauwüjks eenen twijlel kan voeden (en aanzien dei- keuze, die Uwe Majesteit zal doen. Indien Uwe Majesteit evenzeer als ik eene vreedzame oplossing wenscht, wat is dan eenvoudiger dan te verklaren, dat onverwijld een wapenstilstand zal worden gesloten, dat de zaken haren diplomatieken loop zullen hernemen, dat alle vijandelijkheden zullen ophouden, en dat al de strijdkrachten zich zullen verwijderen uit de oorden , werwaarts zij door oorlogs-bedoelingen zijn geroepen? * Zoo zouden de Russische troepen de Vorstendommen en on_e smaldeelen de Zwarte zee ontruimen. Indien Uwe Majesteit de voorkeur gaf aan rogtstreeksche onderhandelingen met Turkije, zoude een Russisch gevolmagtigde met eenen gevolmagtigde des Sultans over eene overeenkomst handelen, die aan de conferentie der vier mogendheden onderworpen zou worden. Indien Uwe Majesteit dit plan aanneemt, waaromtrent de Koningin van Engeland en ik volmaakt eenstemmig denken, dan is de rust hersteld en de wereld bevredigd. Er is in de daad in dit plan niets, wat Uwer Majesteit niet waardig zou zijn, niets wat uwe eer zou kunnen kwetsen. Maar indien Uwe Majesteit, om moeijelijk te begrijpen redenen , meende to moeten weigeren, dan zouden Frankrijk en Engeland verpligt zijn aan het lot der wapenen en aan de kansen des oorlogs de beslissing over te laten van hetgeen thans nog door rede en regtvaardigheid beslist zou kunnen worden. Uwe Majesteit wane niet dat de minste verstoordheid in mijn hart kunne huisvesten: het koestert geene andere gevoelens dan die Uwe Majesteit zelve in den brief' van 17 Januarij 1853 uitdrukte: » Onze betrekkingen moeten opregt vriendschappelijk zijn en berusten op overeenkomst van bedoelingen : handhaving der orde, liefde tot den vrede eerbied voor de verdragen, en wederkeerigo welwillendheid." Dat programma is den Souverein waardig die het opstelde; en wat mij aangaat, ik aarzel niet te verzekeren, dat ik daaraan getrouw ben gebleven. Ik verzoek Uwe Majesteit aan de opregtheid mijner gevoeleus te gelooven, en met die gevoelens ben ik, Sike , Van Uwe Majesteit de goede vriend i Napoleon-." — De Parijsche Patrie meldt het volgende op grond van particuliere berigten uit Konstantinopel van den 31sten Januarij : » Het nieuwe Turksche convooi, hetwelk naar de Aziatische kust der Zwarte zee was bestemd, was gereed om in zee te steken, en daar het weer iets gunstiger werd en de wind naar het zuiden liep, dacht, men dat het tegen den avond van den Sisten Januarij zou kunnen uitloopen. De admiraals hadtien, naar verzekerd werd, drie divisicn van stoomoorlogsschepen gevormd, die bestendig, de eene na de andere, in de Zwarte zee. zouden kruisen. ,] Het nieuwe stelsel van fortificatien tot bevestiging van Konstantinopel was aangenomen door de daarvoor benoemde commissie, die uit Fransche en Tm;ksche officieren bestaat. Het zou aan den Divan voorgesteld en door dezen ongetwijfeld goedgekeurd worden. n Men verzekerde dat eerstdaags twee Fransche officieren naar het- Turksche leger in Klein-Azie souden worden gezonden."
---

