BUITENLANDSCHE BERIGTEN. TURKIJE.
In den officielen Franschen Moniteur is gisteren een telegraphisch berigt ■uit Weenen van den 26sten dezer medegedeeld, waardoor de tijding van den aanstaanden aftogt der Russische troepen uit Turkije in groote mate bevestigd wordt, hoewel daarin niet uitdrukkelijk wordt gezegd dat zij ook geheel Moldavië zullen ontruimen. Dat berigt luidt aldus: nDe belegering van Silistria is opgeheven. Het Russische leger is in massa op den aftogt uit Wallachye over Foktschany en Burlaty (van welke twee steden de eerste nabij de grens tusschen Moldavië en Wallachye en de andere te halver wege tusschen die grens en Jassy, de hoofdstad van Moldavië, gelegen is). Het is stellig bepaald dat de Oostenrijksche troepen ïn Wallachye zullen trekken; de generaal Coronini staat met twee Oostenrijksche divisien gereed om zich langs den Donau naar Bucharest te begeven. Een Oostenrijksch kolonel begeeft zich naar het hoofdkwartier van Omer-Pacha, om met de opperbevelhebbers der Fransche en Engelsche troepen in overleg te treden ten aanzien van de troepenbewegingen." Volgens een particulier berigt uit Bucharest, hetwelk door den Parijsehen Constitulionnel wordt medegedeeld, werd aldaar verzekerd dat het hoofdkwartier der Russische krijgsmagt naar Darmanza, aan de overzijde van den Pruth, op Russisch grondgebied, zou worden overgebragt. — In een brief uit Weenen van den 24sten dezer, dien de Inde'pendance Beige van haren berigtgever ontvangen heeft, wordt verzekerd dat niet vóór den 2den Julij een formeel antwoord uit St. Petersbnrg verwacht werd op Oostenrijks aanmaning om de Russische troepen van het Turksche grondgebied te verwijderen. Daarentegen heeft de Londensche Times een berigt uit Weenen ontvangen, volgens hetwelk aldaar den 25sten Junij een antwoord uit St. Petersburg aangekomen was, inhoudende dat Rusland ten gevalle van Oostenrijk gezind was zijne troepen van het Turksche grondgebied te verwijderen.
— Volgens een berigt uit Varna van den 15den dezer, was de Hertog van Cambridge aldaar den vorigen dag aangekomen met de eerste divisie Britsche troepen.
---

NEDERLANDEN.
(Staatsblad n°. 94.) BESLUIT van den Ihden Junij 1854, (Staatsblad n°. 94), waarbij de gemeente Roozendaal wordt opengesteld als expeditie- en betalingskantoor voor goederen in- en uitgaande langs den spoorweg van Antwerpen naar Roozendaal, en aanwijzing van dien weg als heerbaan. Wij WILLEM 111, bij de gratie Gods, Koning der Nederlanden, Prins van Oranje-Nassau , Groot-Hertog van Luxemburg, enz. , enz. , enz, Op de voordragt van Onzen Minister van Finantien, dd. 23 Junij 1854, n°. 64, in- en uitgaande regten; Gelet op de artt. 37, 38, 42, 66 en 75 der algemeene wet van den 26sten Augustus 1822 (Staatsblad n°. 38); Herzien het Koninklijk besluit van den 12den Junij 1839 (Staatsblad n°. 22, Hebben goedgevonden en verstaan : Art. 1. Het kantoor te Roozendaal aan te wijzen als expeditie-kantoor voor het inkomen en als kantoor van laatste visitatie bij het uitgaan langs den spoorweg van Antwerpen naar Roozendaal, overeenkomstig de artt. 37, 66 en 75 der bovengenoemde algemeene wet, met uitzondering nogtans wat betreft den uitvoer van binnenlandsch gedistilleerd. Art. 2. Hetzelfde kantoor tevens aan te wijzen als kantoor van betaling bij het inkomen langs den bedoelden spoorweg, overeenkomstig art. 42 der meergenoemde algemeene wet. Art. 3. Bij den in- en uitvoer, ingevolge art. 38 der hierboven genoemde algemeene wet, den zoo even genoemden spoorweg van af de Belgische grenzen tot aan Roozendaal als route of heerbaan aan te wijzen , doch uitsluitend voor den vervoer met wagens voor den ijzeren spoorweg ingerigt. Art. 4. De bovenstaande bepalingen in werking te doen treden op den vijfden. dag na dien der dagteekening van het Staatsblad en de Staats-courant, waarin dit besluit geplaatst wordt. Onze Minister van Finantien is belast met de uitvoering van dit besluit, hetwelk in het Staatsblad en in de Staats-courant zal worden opgenomen. Het Loo, den 25sten Junij 1854. WILLEM. De Minister van Finantien, Vrolik. Bij Koninklijk besluit van den sden Junij 1854, n°. 13, is de gegageerde sergeant van het Indisch leger J. Smit, ter zake zijner verrigtingen ter Westkust van Sumatra in 1838, benoemd tot ridder van de Militaire Willems-orde der 4de klasse. Bij besluit van 19 Junij jl., n°. 61, heeft Zijne Majesteit goedgevonden, öan mr. J. W. J. de Vos van Steenwijk, op zijn verzoek, eervol ontslag te verleenen als burgemeester van Nijeveen en als plaatsvervanger van den kantonregter in het kanton Meppel. Bij Koninklijk besluit van den 2Gsten Junij 1854, nO. 36, is benoemd tot ontvanger der directe belastingen en accijnsen te Nederweert de heer F.J.Janssens, thans ontvanger der in- en uitgaande regten te Hekkens. Bij Koninklijk besluit van den 26sten Junij 1854, n°. 37, is benoemd tot ontvanger der directe belastingen en accijnsen te Oud-Beijerland c. a. de heer J. J. Neederveen, thans ontvanger derzelfde middelen te Akkrum. Bij Koninklijk besluit van den 26sten Junij 1854, n°. 38, is benoemd tot ontvanger der directe belastingen en accijnsen te Brunssum c. a. de heer H. R. A. de Bergh, thans commies der lste klasse bij 's Rijks belastingen te Dussen. Bij Koninklijk besluit van den 18den Junij 1854, n». 70, is op het daartoe door hem gedaan verzoek, aan den luitenant-kolonel der artillerie van het Indische leger, laatst adjudant van den Gouverneur-Generaal van Nederlandsch Indie in die gewesten, J. Vertholen, thans met verlof hier te lande, verleend een eervol ontslag uit Zr. Ms. militaire dienst, ondier toekenning van pensioen en tevens vergunning verleend tot het blijven dragen van' de activiteits uniform van het wapen der artillerie in Oost-Indie.
---

DUITSCHLAND.
Volgens eene telegraphische mededeeling uit Berlijn zou de Preussische Correspondenz van den 27sten dezer berigten, dat alle overice Duitsche Staten tot het Oostenrijksch-Pruissische verbond zijn toegetreden. Zóó stellig luidt het berigt van het half-officiële orgaan der Pruissisehe Regering intusschen niet; men leest in hetzelve het volgende: il Wij hebben onlangs de hoop te kennen gegeven. dat de Duitsche regeringen aan de uitnoodiging, om tot het verdrag van 20 April toe te treden, gehoor geven en aan de beide groote mogendheden hare medewerking tot verzekering der gemeenschappelijke belangen in den zin. van dat verdrag niet weigeren zouden. Met genoegen vernemen wij thans, dat onze hoop hare vervulling te genioet gaat. Er valt niet meer aan ta twijfelen, dat de overige Duitsche Staten het tusschen Oostenrijk en Pruissen gesloten verbond door eene verklaring van toetreding zullen volmaken, en dat bij gevolg de krachten van Duitschland in eensgezinde zamenwerking voor eene bevredigende oplossing van de Oostersche verwikkelingen zullen worden dienstbaar gemaakt." De Berlijnsche Zeit meldt onder dagteekening van 27 Junij : «Er is nog geenszins bevel gegeven tot het mobielmaken van het leer, gelijk van elders gemeld wordt; daarentegen bestaat het voornemen, thans reeds tot den aankoop van paarden over te gaan. Voor het tegenwoordige heeft men daarbij hoofdzakelijk de paarden voor de artillerie op het oog."
---

ENGELAND.
De Londensche Times van jl. Maandag zegt in een hoofdartikel: » Lord Aberdeen heeft Vrijdag jl. aangekondigd dat hij in de zitting van het Hoogerhuis van heden avond ophelderingen zal geven omtrent zijne rede van jl. Dingsdag. Hij erkent alzoo zelf dat die rede opheldering behoeft; en wij hopen dat hij , door het overleggen der depêche waarin de door het Britsche gouvernement tijdens den vrede van Adrianopel in 1829 gevolgde staatkunde aangewezen wordt, het wantrouwen zal kunnen wegnemen hetwelk door zijne jongste redevoering in het Huis der Lords is opgewekt. Die redevoering was in strijd met de door het Hoogerhuis eenparig toegejuichte gezegden van andere sprekers, met de overtuiging van het gansche land en met de staatkunde zijner eigen ambtgenooten. Zij is in alle kringen van de politieke wereld en van de burgerlijke zamenleving hier te lande scherp gelaakt; in het Lagerhuis werd aanstonds een voorstel gedaan tot berisping van den eersten minister der kroon, hetwelk op de dagorde voor morgen is geplaatst; en wij vernemen dat er waarschijnlijk openbare meetings zullen gehouden worden om het afkeurend oordeel des publieks te doen kennen. » Het i 3 uiterst dwaas en gevaarlijk, eene taal te voeren die strekt om aan ons land in het oog van Europa een voorkomen van weifelmoedigheid te geven en om een bedriegelijk vertrouwen op onderhandelingen , die thans eene onmogelijkheid zijn, te doen ontstaan. Eens den oorlog ondernomen hebbende, behooren wij dien door te zetten en de middelen om op nieuw zulk een geschil te doen oprijzen aan den vijand te ontwringen. Na al hetgeen gebeurd is, vereischen het bestaan van het Turksche rijk en de onafhankelijkheid van het Oosten eene geheele
iierziening der vroeger tusschen Rusland en de Porte gesloten verdragen onder het toezigt van de overige Europesche mogendheden, de vrijheid der scheepvaart op den Donau met zekerheid voor de bevaarbaarhouding der Donau-monden of voor het aanleggen van een scheepvaart-kanaal door de Dobrudscha, de vernietiging van Ruslands uitsluitende magt over de Zwarte zee, en de onafhankelijkheid der Circassische kust, die thans door ons is erkend. In vergelijking met deze vraagpunten, die uit het oorspronkelijke geschil opgerezen en thans onafscheidelijk met hetzelve verbonden zijn, is de blootc ontruiming der Donau-vorstendommen eene vraag van tijdelijk belang, die overgelaten mag worden aan de Duitsche mogendheden, welke den Donau en zijne takken niet in het Russische rijk kunnen laten inlijven. Doch wanneer Rusland de vier evengenoemde eischen toegaf, zou het op vier gewigtige punten de positie verzwakken waarin het vóór den oorlog stond, en daartoe zal net voorzeker niet dan door dwang kunnen gebragt worden. » Er zijn dwaze geruchten ïn omloop van onderhandelingen, van een congres hetwelk te Weenen tot regeling der Oostersche aangelegenheid gehouden zou worden, van de bemiddeling der Duitsche mogendheden, en van eenen vrede die de zaken weder zou brengen op denzelfden voet als vóór den oorlog. Het is niet te denken dat lord Aberdeen met zijne langdurige ervaring de dwaling zou kunnen begaan van het begin des oorlogs voor het eind te nemen. Doch al mogt zelfs bij den eersten, minister eenige gedachte bestaan aan de hervatting der onderhandelingen op den grondslag der tot nog toe bestaande orde van zaken, blijkbaar is er geen onder zijne ambtgenootcn die in zulke verwachtingen of voornemens deelt. Al hetgeen in den laatsten tijd door lord Clarendon, door den hertog van Newcastle en door lord John Russell in het openbaar gezegd is, bewijst dat, indien zoodanige inzigten ergens in de daad mogten bestaan, het gouvernement althans niet gezind is daarnaar te handelen. Maar het Huis der Gemeenten en de natie mogen verlangen dat er geen zweem van onzekerheid blijvc bestaan omtrent een punt van zoo groot gewigt voor den uitslag van den door ons aangevangen strijd." — De ophelderingen, waarvan in den aanvang van het bovenstaande artikel sprake is, zijn jl. Maandag avond in het Hoogerhuis door lord Aberdeen gegeven, en derzelver zakelijke inhoud is ons reeds door telegraphische mededeelingen bekend. De eerste minister hield vol, hetgeen hij vroeger had gezegd, dat Rusland bij den vrede van Adrianopel, betrekkelijker wijze gesproken, weinig grondgebied had aangewonnen, en dat het sedert dien tijd in zijne handelwijze jegens Turkije geen sterke zucht naar vergrooting van grondgebied had aan den dag gelegd , daar het veeleer naar uitbreiding van zijn politieken invloed streefde; dat van Ruslands aanvallen op Turkije geen groot gevaar voor Europa's veiligheid en vrijheid te duchten was; dat men nimmer het oor voor vredesvoorstellen mogt sluiten ; en dat het van den loop des oorlogs afhankelijk was met welke vredesvoorwaarden Engeland genoegen zou kunnen nemen. Doch tot wegneming der verkeerde opvattingen, waartoe zijne rede stof had gegeven, voegde hij er bij, dat hij het verdrag van Adrianopel, waardoor de betrekking tusschen Rusland en Turkije sedert 25 jaren bepaald was, eene voor Turkije en Europa noodlottige schikking achtte, gelijk hij ze reeds ïn 1829 in een thans openbaar gemaakt staatstuk liad genoemd; dat hij dan ook geenen vrede wilde door welken Turkije weder in den toestand zou komen waarin het door dat vredesverdrag was gebragt, maar eene nieuwe regeling wensehte die de onafhankelijkheid en integriteit van Turkije wezenlijk handhaafde en waarborgde, eene regeling die men niet anders van Rusland zou kunnen Verwerven dan door den oorlog met de uiterste kracht door te zetten. Lord Clanricarde en lord Beaumont verklaarden met de ophelderingen van den eersten minister geen genoegen te kunnen nemen. De eerste zeide dat lord Aberdeen eene oude genegenheid had voor absolute regeringen , en dat een man van zoo veel voortvarendheid en zoo bekende gehechtheid aan constitutionele staatsbegrippen als lord Palmerston had behooren te worden belast met de leiding van den oorlog tegen Rusland. Lord Beaumont zeide te vreezen dat het Britsche gouvernement in onderhandelingen tot herstel des vredes zich zou laten leiden door de raadgevingen van Oostenrijk of eigenlijk door de raadgevingen van een beroemden staatsman, tot een voorbijgeganen tijd behoorende, die thans wederom grooten invloed op Oostenrijks staatkunde scheen te hebben. Op dezen laatsten wenk antwoordde lord Aberdeen dat er tusschen hem en den gewezen Oostenrijkschen staatskanselier, vorst Metternieh, sedert achttien maanden geene gedachten-wisselinghad plaatsgehad; hij voegde er echter bij, dat de raad van dien grijzen staatsman voor Oostenrijk ook nu van groot nut zou kunnen zijn en door het Weener kabinet, naar hij hoopte, steeds zou worden gevraagd. Lord Brougham zeide te hopen dat de beide Westersche mogendheden zich niet zouden gebonden achten door eenige afspraak die te Weenen tusschen Rusland en de beide Duitsche mogendheden mogt gemaakt zijn of worden ; want wat ook door Pruissen of Oostenrijk uit hun oogpunt voldoende mogt worden geacht, Frankrijk en Engeland mogten de wapenen niet nederleggen alvorens degelijke waarborgen te hebben verkregen tegen Ruslands streven naar magtsvergrooting. Niet van meening zijnde dat de eerste minister berisping of bepaalde afkeuring verdiend had, besloot hij met deze verklaring voor te stellen: » De ophelderingen van lord Aberdeen gehoord hebbende, gaat het Huis tot de orde vanden dag over." Dit voorstel is zonder hoofdelijke stemming aangenomen, en daarmede ïs de zaak in het Hoogerhuis afgeloopen op eene wijze die lord Aberdeen niet in de dadelijke noodzakelijkheid brengt om af te treden. — In de zitting van het Lagerhuis van jl. Maandag werd de vraag gedaan, of het gouvernement berigten had ontvangen waaruit bleek dat Rusland aan de eischen van Oostenrijk en Pruissen had toegegeven. Deze vraag is door lord John Russell ontkennend beantwoord. Hij bevestigde het berigt van de opheffing van het beleg van Silistria. — De Londensche Globe van jl. Maandag zegt in zijn beursberigt: n De stellige tijding van den aftogt der Russische troepen uit Turkije heeft hier geene rijzing te weeg gebragt, daar de aandacht des publieks thans meer op de binnenlandsche politiek gevestigd is en de uitkomst der zitting van het Hoogerhuis van heden avond met spanning wordt te gemoet gezien." Gisteren (Dingsdag) was de Londensche effectenbeurs bij niet grooten omzet in eene vaste en willige stemming, en de prijs der consols rijzend.
---

