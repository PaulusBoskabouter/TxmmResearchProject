NEDERLANDEN.
Bij besluit van 22 Junij jl., n°. 45, heeft Zijne Majesteit goedgevonden tot burgemeester der gemeente Sloten te benoemen M. A. M. W. Idserda. Bij besluit van 23 Junij jl., n°. 71, heeft Zijne Majesteit de benoeming van H. Labrijn, burgemeester van Pernis c. a., tot secretaris dier gemeente met Zijne goedkeuring bekrachtigd.
Bij besluit van den 18den Junij jl., n°. 63, heeft Zijne Majesteit goedgekeurd hej; beroep van een predikant, uitgebragt door den kerkeraad der Njederduitsche Hervormde gemeende te Groningen, onder de classis van dien naam, op W. L. F. Moltzer, predikant te Waalwijk.
By' Koninklijk besluit van den 22sten Wunij 1854, n°. 44, zijn benoemd tot ontvangers der directe belastingen en accijnsen : %e Barsingerhorn c. a., de heer 11. de Graaf, thans .ontvanger te Appeltern f te Appeltern c. a., do heer J. Moerkerken van der Meuten, thans meter en taxateur van den turf in het 4de meetdistrict.
---

BUITENLANDSCHE BERIGTEN. TURKIJE.
De Londensche Morning Chronicle van eergisteren bevat het volo-er.de berigt uit Bucharest van den 18den dezer, hetwelk door andere berigten althans ten deole bevestigd word-t. n De Russen hebben Mogurelli en Simnitza ontruimd. Sterke afdeelingen Russische troepen trekken van Wallachye naar Moldavië. Turtukai is weder door de Turken bezet, met 5000 man troepen. De communicatie tusschen Silistria en Schumla is verzekerd. Het bevestigt zich dat de operatien tegen Silistria gestaakt zijn; doch men heeft nog niet vernomen dat het beleg opgeheven is." — De Londensche Times van jl. Donderdag zegt in een hoofdartikel: n Met groote blijdschap vernemen wij dat de eerste groote ontmoeting van dezen veldtogt glansrijk en gelukkig geëindigd is met de opheffing van het beleg van Silistria. Den 13den Junij werd de vesting door de Russen met al hunne magt bestormd onder het bevel der generaals Gortschakoff en Schilder, daar de veldmaarschalk Paskewitsch het kamp reeds had moeten verlaten wegens eene wonde, die hem voor werkelijke dienst ongeschikt maakt en waarschijnlijk aan zijn leven een eind zal maken. De aanval werd wederom afgeslagen; en hoeveel het Russische leger daarbij moet geleden hebben. is op te maken uit het feit dat al deszelfs opperbevelhebbers, Gortschakoff, Schilder en Luders, wonden bekwamen. Na een dag rustens begon het garnizoen, versterkt door eenige uit Schumla aangekomen troepen, aanvallend te handelen, met evenveel geluk als kracht. Zelfs het eilandje Hopa, waarop de Russen batterijen gebouwd hadden om het noordelijke front der vesting te bestoken , werd hernomen, zoodat de Turken in staat waren de communicatie der Russen met de overzijde der rivier te bedreigen. Wij vernemen dan ook dat de Russische troepen den 16den in vollen aftogt waren, en dat het beleg was opgeheven; hetgeen te minder kan bevreemden daar_de Russen nagenoeg te zeltder tijd moeten hebben vernomen dat eene divisie van het Engelsch-Fransche leger te Varna geland was. en dat het leger hetwelk zoo even met verlies van zijne bevelhebbers geslagen was geworden door het Turksche garnizoen van Silistria alleen, binnen eene week zou kunnen worden aangevallen door eene versche afdeeling van de beste troepen die er in Europa zijn. Deze roemrijke uitkomst is geheel en uitsluitend aan de Turksche wapenen te danken; het krijgsvolk van den Sultan heeft nimmer met meer moed en stoutheid en met meer geluk gevochten dan nu. Te St. Petersburg cal de tijding van deze gebeurtenissen verslagenheid te weeg brengen; want reeds den 13den dezer had Keizer Nikolaas zijnen minister °van oorlog naar den Donau gezonden om te onderzoeken waarom Silistria nog niet ingenomen was. Voordat de vorst Dolgorucky den Donau bereikte, zal hij vernomen hebben dat het Russische leger over die rivier teruggetrokken is en dat deszelfs aanvoerders buiten gevecht ziin gesteld. ° J » Daar het Russische leger Silistria niet ingenomen heeft in den tijd gedurende welken het de belegering ongestoord kon voortzetten, mag men het gansche plan van de Russische operatien in Bulgarye als mislukt beschouwen, ook het oprukken der divisie van den generaal Luders en de bezetting der landstreek Dobrudscha, die strekken moest om den aanval op Rassowa en Silistria te dekken. Men kan alzoo zeggen dat de terugtogt van het aanvallende leger schier noodwendig op het |ebeurde moet volgen; en op dit oogenblik heeft het waarschijnlijk al zijne positien op den linker oever van den Donau ontruimd met uitzondering van Hirschowa, Matschin en Isaktscha. Blijkbaar is thans alle grond vervallen om eene gevaarlijke beweging der Russen tegen den Balkan te duchten. Deze gewigtige verandering in de kansen van den veldtogt moet eene daarmede strookende wijziging in de plannen van de opperbevelhebbers der vereenigde krijgsmagt brengen; want het operatieplan, hetwelk uitstekend goed kon zijn zoolang de Russen eene aanmerkelijke magt op den regter oever van den Donau hadden, kan niet meer gevolgd worden wanneer zij over de rivier teruggetrokken zijn en met eenige weinige dagmarschen Ibrailow en hun eigen grondgebied in Bessarabie kunnen bereiken. Wij kunnen niet onderstellen dat het in het plan der verbonden mogendheden zal vallen regelmatige operatien benoorden den Donau te'ondernemen tot vervolging van eenen vijand, wiens kracht reeds door het mislukken zijner eigen ondernemingen gebroken is. Een inval in de zuidelijke provinciën van het Russische rijk zou eene onderneming zijn waarvan ook de beste uitslag geene vrucht zou dragen; de verovering dier uitgestrekte vlakten zou even nutteloos zijn als het bezetten der zee. Zoodra wij de handen ruim hebben om aan Rusland eenen slag toe te brengen, dan wijzen alle overwegingen, van krijgskundigen en van politieken aard beide, ons op de Krim, als het geschikte tooneel voor zulk eene onderneming; eene welgeslaagde operatie tegen dat schiereiland is een onmisbaar vereischte om tot een duurzamen vrede te kunnen geraken. » Wanneer alzoo de jongste heugelijke tijdingen van den Donau zich ten volle bevestigen, en er geene noodzakelijkheid meer bestaat om troepen achter den Balkan en te Varna vereenigd te houden, dan zullen de bevelhebbers der vereenigde krijgsmagt, naar wij vertrouwen, bedacht zijn op eene onderneming tegen Sebastopol, die voortaan het hoofddoel van dezen veldtogt behoort te zijn. Zoolang Sebastopol met zijne vloot niet genomen is, bedreigt Rusland de vaart op den Donau, de onafhankelijkheid van Circassie, den handel van Trebisonde en de veiligheid van Konstantinopel. Zoolang de Engelsche en de Fransche vlag niet over Sebastopol wapperen, zal in het oog der Aziatische volken Ruslands nederlage twijfelachtig zijn. » Binnen weinige dagen zat het waarschijnlijk blijken of de admiraal Napier, die nu, na de aankomst van het Fransche eskader, aan het hoofd eener ontzettend groote vloot staat, eene of andere beslissende operatie tegen de Russische krijgshavens voorgenomen heeft. Deze vloot echter, niet ondersteund wordende door landtroepen, en zich niet kunnende meten met do bloem van het Russische leger op het strand, kan bezwaarlijk meer uitrigten dan zekere sterkten en arsenalen vernielen en den Russischen handel door eene strenge blokkade afbreuk doen; en dit zou door eene minder groote zeemagt even goed kunnen worden gedaan en welligt beter; want de overgroote overmagt der thans in de Oostzee vereenigde vloot is een grond waarmede de Russische oorlogsschepen hun wegschuilen onder het geschut van Helsingfors en Kronstadt kunnen verschoonen; en het schijnt dat zulke vestingen door eene scheepsmagt alleen niet met goed gevolg kunnen worden aangevallen. Is dit zoo, dan zou een gedeelte der overmatig sterke zeemagt, die wij thans in de Oostzee hebben, met groot voordeel naar de Zwarte zee kunnen worden gezonden. « Mogt de oorlog met dit jaar niet eindigen, maar voortduren ook nadat wij verrigt hebben hetgeen ons thans in het Oosten te doen staat, dan kan het raadzaam zijn te overwegen welke operatien in de Oostzee met hulp van kanonneerbooten en landtroepen zoudon kunnen worden ondernomen. Maar voor het tegenwoordige is het onzes erachtens het beste, onze krachtsinspanning vooral op de Zwarte zee te rigten, en in de Oostzee niet meer te doen dan de Russische oorlogsschepen in hunne schuilplaats en de Russische kust in blokkade te houden." — In een schrijven uit Parijs van den 22sten dezer, hetwelk de Indépendance Beige van een doorgaans goed onderrigten correspondent ontvangen heeft, worden eenige nadere bijzonderheden medegedeeld omtrent de overeenkomst, die_ den 14den dezer te Konstantinopel tusschen Oostenrijk en de Porte is gesloten. Volgens dien berigtgever heeft Oostenrijk zich daarbij verbonden om de Donau-vorstendommen, des noods na uitdrijving der Russische troepen, te bezetten, en heeft de Porte van hare zijde tot die bezetting hare toestemming gegeven. Oostenrijk behoudt zich geheele vrijheid in de bewegingen zijner troepen voor, doch moet van die bewegingen kennis geven aan den opperbevelhebber der Turksche krijgsmag't; het zal in de Vorstendommen het bestuur weder brengen op den voet waarop het vóór den intogt der Russen was ; het zal in geene onderhandeling met Rusland treden dan op voorwaarden die de integriteit en onafhankelijkheid van Turkije verzekeren; eindelijk verbindt het zich om na het deflniiive herstel des vredes zijne troepen zoo spoedig mogelijk van des Sultans gebied te verwijderen.
---

DUITSCHLAND.
In den ofïïcielen Franschen Moniteur van eergisteren is een berigt medegedeeld, volgens hetwelk het antwoord van Pruissen en Oostenrijk op de nota der acht Bondsstaten, die op de conferentie te Bamberg vertegenwoordigd waren, inhoudt » dat het Oostenrijksch-Pruissische alliantieverdrag niet aan de beoordeeling der Duitsche Bondsvergadering zal worden onderworpen, tenzij de meerderheid der Bondsstaten nio"t doen blijken dat zij eenvoudig en onvoorwaardelijk tot hetzelve wil toetreden." — Uit Weenen wordt door den telegraaph gemeld dat er een opperbevelhebber over al de op den voet van oorlog gebragte Oostenrijksehe troepen benoemd is, namelijk de veldtuigmeester von Hess, zullende onder hem het bevel in Zevenbergen door den Aartshertog Albert en in Gallicie door den veldmaarschalk-luitenant von Schlick worden gevoerd. — Het Journal des Débats deelt in zijn nommer van gisteren, op grond zijner particuliere berigten, eenige bijzonderheden mede omtrent het onderhoud der souvereinen van Oostenrijk en Pruissen te Tetschen, en zegt: »De beide vorsten hebben vooral overlegd wat hun te doen zou staan in elk der drie mogelijke gevallen, te weten dat Keizer Nikolaas voldeed aan Oostenrijks uitnoodiging om zijne troepen uit Turkije terug te roepen, of weigerde daaraan te voldoen of wel dat hij nadere inlichtingen vroeg over hetgeen het gevolg van die ontruiming zijn zou. Voor elk dezer gevallen is, naar ons verzekerd wordt, een bepaald plan gemaakt. Vervolgens hebben de beide souvereinen nieuwe nota's naar St. Petersburg gezonden , waarin nog stelliger op de terugroeping der Russische troepen aangedrongen, maar tevens meer bepaald de bemiddeling der Duitsche n.ogendheden aangeboden en hare goede diensten tot het verwerven van eenen voor Rusland cervollen vrede beloofd worden voor het geval dat aan hare aanmaning door Rusland mogt worden voldaan. Te Weenen en te Berlijn bestaat nog, naar ons gemeld wordt, eenige hoop op eene spoedige herstelling des vredes langs dien weg. Voor het geval echter dat de hoop op een gunstig antwoord uit St. Petersburg mogt worden te leur gesteld, hebben de Duitsche mogendheden hare schikkingen gemaakt om gewapenderhand met alle kracht te werk te gaan, zullende Pruissen alsdan niet regtstreeks tegen Rusland oorlogen, maar Oostenrijk in staat stellen om al zijne krijgsmagt tegen Rusland aan te wenden. Mogt het antwoord gunstig zijn, dan zou welligt door bemiddeling van Pruissen en Oostenrijk een Europeesch congres belast worden met de moeijelijke taak der regeling van het Oostersche geschil. Voor dat geval moet reeds bepaald zijn welke schikkingen door Oostenrijk zouden worden voorgesteld; zij zouden eensdeels tot bevestiging van Turkije's onafhankelijkheid strekken, en anderdeels tot beveiliging van Europa tegen nieuwe rustverstoringen door Ruslands streven naar magtsvergrooting." Te Parijs werd, naar hetgeen aan de Indépendance Beige geschreven is, eergisteren reeds verzekerd dat een gedeelte van het Britsche ministerie, met lord Aberdeen aan het hoofd, gezind zijn zou tot deelneming aan een congres zoo als in het bovenstaande berigt bedoeld wordt, en tot staking inmiddels van de krijgsbedrijven, terwijl lord Palmerston met eenige van zijne ambtgenooten daartegen gestemd zou zijn.
---

