BUITENLANDSCHE BERIGTEN. TURKIJE.
Per telegraaph zijn berigten uit Konstantinopel ontvangen van den 30sten Mei. Zij melden dat de groot-vesier Mustapha Pacha afgetreden en vervangen is door Kiuberly Pacha. Deze laatste heeft, naar gemeld wordt, zijne verheffing te danken aan den invloed van Reschid Pacha, den minister van buitenlandsche zaken, die, gelijk men weet, steeds voor de aansluiting van Turkije aan de staatkunde en de beschaving van het Westersche Europa geijverd heeft, en die nu voortaan in den Divan zijne inzigten met meer kracht dan tot nog toe zal kunnen doorzetten. Verder melden deze berigten dat de stoomvaartuigen der vereenigde vloot bezig waren Fransche en Engelsehe troepen naar Varna over te brengen, terwijl de divisie van het Fransche leger, die onder het bevel van den Prins Napoleon staat, geheel of grootendeels van Gallipoli naar Konstantinopel op weg was. Het half-officieel orgaan der Porte, het Journal de Constantinople, geeft in zijn nommer van den 30sten Mei een omstandig en voor de Turksche krijgsmagt zeer vleijend berigt van de verdediging van Silistria; het beweert dat die vesting nog wel drie maanden lang aan de Russen zou kunnen wederstand bieden. Het genoemde blad verhaalt onder andere, dat niet alleen de maarschalk Paskewitsch maar ook de grootvorst Konstantijn in het Russische kamp voor Silistria bevel voerden. Volgens de jongste berigten uit Klein Azië, die te Konstantinopel ontvangen waren, hadden de Russen, na de oostkust der Zwarte zee geheel ontruimd te hebben, hunne troepen zamengetrokken om het hoofd te kunnen bieden aan Schamyl, die met zijne Circassische Strijders thans aanvallend te werk scheen te willen gaan. — In den officielen Franschen Moniteur is eene depêche uit Belgrad van den sden dezer medegedeeld, volgens welke de Russen in den nacht van den 27sten Mei jl. Silistria drie malen aangevallen hebben, maar telkens afgeslagen zijn, met een verlies van 1500 gesneuvelden en 3000 gekwetsten. Uit dezelfde bron ontvangt men berigt van een gevecht bij Slatina, aan de rivier de Aluta op de grenzen van Groot- en van Klein-Wallachye: 2000 man Russische troepen hebben aldaar de Turken aangetast, maar zijn geslagen en moesten met verlies van 600 man gesneuvelden en van 4 stukken geschut afdeinzen. Een telegrapbisch berigt uit Weenen van gisteren verzekert dat de Russen, vooreerst althans, afgezien hebben van verdere pogingen om Silistria in te nemen en zich tot de insluiting dier vesting zouden bepalen, terwijl eene afdeeling der rondom die vesting vereenigde Russische krijgsmagt zuidwaarts op Bazardschik, in de rigting van Varna, gelrokken was. — De officiële Fransche Moniteur van eergisteren behelst de volgende mededeeling: » De gouvernementen van Frankrijk en Engeland hebben aan het hof van Marocco kennis gegeven van den staat van oorlog tusschen hen en Rusland, alsmede van de verpligtingen die daaruit voor de onzijdige mogendheden voortvloeijen. De Keizer Muley-Abder-Rharnan heeft door tusschenkomst van zijnen minister aan de te Tanger gevestigde zaakgelastigden der beide mogendheden verklaard dat bij deze mededeeling met blijdschap had ontvangen, en dat geen schip onder de Russische of eene met Rusland bevriende vlag in de havens zijns rijks zou worden toegelaten, zoolang de oorlog aanhield." Eindelijk wordt nog in den Moniteur het volgende medegedeeld als de inhoud van een schrijven uit Trebisonde: » Een adjudant van Selim- Pacha, die te Tschuruk-Su het bevel voert, is den Uden Mei alhier aangekomen met het berigt dat de Russen de vesting Uzurguethe ontruimd hadden en naar Kotaïs waren getrokken. De Georgische bevolking van Uzurguethe had daarvan terstond berigt aan Selim-Pacha gezonden, en de stad was onverwijld door de Turksche troepen bezet, onder wier bescherming meer dan 15,000 inwoners van de omstreken zich geplaatst hadden. Selim-Pacha had zelf eenen van de grooten des lands tot gouverneur der stad en omstreek benoemd; en op zijn verzoek heeft de gouverneur van Trebisonde aan de Georgiers geschenken gezonden ter waarde van omstreeks 30 tot 40,000 piasters. Men denkt algemeen dat de Russen, toen zij de aan de kust en binnen 's land 3 gelegen vestingen ontruimden, het plan hadden om hunne strijdmagt op Tiflis zamen te trekken, ten einde de invallen van Schamyl, die zich, naar gezegd wordt, op 18 of 20 uren afstand van die stad bevindt, te kunnen afslaan." —De Weener Lloyd zegt in zijn jongste nommer: » Volgens particuliere berigten van het oorlogstooneel aan den Donau, van den lsten Junij, bevond de maarschalk Paskewitsch zich weder te Kalaratsch •de troepen waren nog in hunne vroegere positien; geen wapenfeit van beshssenden aard was er voorgevallen. Alle te Bucharest liggende Russische troepen hadden bevel ontvangen om naar den Donau te vertrekken. Berigten uit Odessa melden dat, krachtens eene van den Keizer ontvangen vergunning, de meeste handelsschepen, welke nog te Odessa lagen, die haven verlaten hebben, en dat zij binnen weinige dagen door de overige gevolgd zouden worden."
---

GRIEKENLAND.
Volgens berigten nit Athene van den lsten Junij was het nieuwe Grieksche ministerie, hetwelk voortaan het land meer in den geest der Westersche mogendheden zou besturen, definitief tot stand gekomen. Het was begonnen met een groot aantal ambtenaren, en daaronder vier adjudanten des Konings, af te zetten omdat zij aan den opstand in de Turksche grensgewesten deel genomen of die aangemoedigd en begunstigd hadden. Intusschen was het te Athene rustig; de bevolking" der hoofdstad scheen in de verandering van staatkunde, waartoe de Koning door de komst der Fransche en Engelsehe troepen genoopt is, te zullen berusten. Volgens dezelfde berigten werd te Athene verzekerd dat de Grieksche vrijscharen in Thessalio onder bevel van Hadschi Petros eene groote overwinning op de Turksche troepen behaald hadden. Vele bijzonderheden werden daaromtrent verhaald, denkelijk niet zonder groote overdrijving ; zoo werd gezegd dat het Turksche corps waaraan Hadschi Petros slag leverde, 7500 man sterk was, en dat het vier generaals benevens 700 andere gesneuvelden op het slagtveld achtergelaten en buitendien niet minder dan 3000 man, die bij het overtrekken eener rivier verdronken, verloren heeft; al het oorlogsmaterieel der Turken alsmede hunne krijgskas waren door de Grieken buit gemaakt. In den Parijschen Constitutionnel van gisteren leest men het volgende: ~ De berusting van Koning Otto in de eischen der beide besehermende mogendheden ontheft haar van de noodzakelijkheid om in Griekenland eene groote krijgsmagt te houden. Alzoo zullen slechts 3000 Franschen en 1000 Engelschen in Griekenland ingelegerd worden; en een gedeelte van die krijgsmagt zal te Syra, te Patras en te Corinthe garnizoen houden. Vooreerst zijn de ontscheepte troepen nabij Munychia gelegerd onder het bevel van een der brigade-generaals van de divisie, terwijl de overige troepen met den generaal Forey naar Gallipoli gestevend zijn. » Te Athene is het rustig. Na de onsteltenis, die de komst der vreemde troepen aanvankelijk onder de bevolking van Athene te weeg bragt, is eene kalme stemming gevolgd, van welke de verstandige lieden gebruik maken om wijzen raad te geven en om openlijk de dwaasheid aan te toonen van de plannen der woelzieke eerzuchtigen die hun land in nood hebben gebragt. Eene heilzame reactie heeft plaats in de stemming des publieks, alhoewel langzaam; doch voortaan zal het publiek niet langer onkundig van den waren staat der zaken kunnen gehouden worden." Volgens sommige berigtgevers is het niet waarschijnlijk dat het nieuwe Grieksche kabinet bij de wetgevende kamers zooveel lijdelijke berustin"-zou vinden als bij het Atheensche publiek. De zittino- der kamers is onlang 3 gesloten ; _ doch in de tegenwoordige omstandigheden zou eene buitengewone zitting noodzakelijk kunnen worden.
---

DUITSCHLAND.
Vroeger is gemeld dat de Koning van Pruissen bij besluit van 18 Maart jl. den doorvoer van wapenen door de Pruissische Staten voorloopig verboden had. Thans is bij besluit van den lsten dezer dit verbod uitgestrekt geworden tot krijgsbehoeften van alle soorten, met name tot geschut, schietgeweer, kruid, slaghoedjes, vuursteenen, alsmede tot lood, zwavel en salpeter. — Het door de Bondsvergadering in hare zitting van 24 Mei, naar aanleiding der gemeenschappelijke verklaring van Oostenrijk en Pruissen, genomen besluit, luidt volgens de Frankfurter Postzeilung als volgt: n De vergadering betuigt haren opregten dank voor de belangrijke mededeeling en hare levendige vreugde over de daaruit geblekene overeenstemming der regeringen van Oostenrijk en Pruissen. De Bondsvergadering beschouwt die overeenstemming als den voornaamsten grondsla°dier onwankelbare eensgezindheid van Duitschland , die het eenig middel is om Duitschlands belangen naar alle kanten te verzekeren; zij beschouwt het tevens als eene behoefte, dat van deze eensgezindheid door eene verklaring van het grondwettig orgaan des bondgenootschap blijke, ten einde allen twijfel daarover weg te nemen, dat alle bondgenooten vast besloten hebben elkander krachtig en trouw bij te staan in de beproevingen, welke de naaste toekomst aan het gemeene vaderland kan berokkenen. n Opdat zulk eene verklaring zich tevens als het resultaat van eene vaste en heldere, op rijpe overweging gegronde overtuiging moge voordoen , zal eene bijzondere commissie met het opstellen van een ontwerp van besluit worden belast." Tot leden van die commissie zijn de gezanten van Oostenrijk, Pruissen, Beijeren, Koningrijk Saksen, Hannover, Baden en Mecklenburg , tot plaatsvervangers die van Wurtemberg en Keurhessen gekozen. — De Londensche Times verzekert dat, terwijl in de aan Oostenrijk grenzende Russische gewesten troepen vereenigd werden met het blijkbare doel om Oostenrijk vrees aan te jagen, tevens van Ruslands zijde heimelijk pogingen gedaan zijn om het misnoegde gedeelte der bevolking van Hongarije op te ruijen, zijnde er zelfs te kennen gegeven dat alleen een Russisch grootvorst aan de Hongaarsche kroon hare aloude onafhankelijkheid zou kunnen hergeven. De Times verzekert verder, dat de Russische gezant te Weenen, de heer von Meijendorff, bij zijn gouvernement thans in volslagen ongenade is, wegens de voor Rusland meer en meer ongunstige wending van Oostenrijks staatkunde.
---

