BUITENLAND. Engelsche Post. LONDEN, Maandag 13 Februarij (des Avonds.)
H. M. de Koningin heeft ten behoeve van het fonds voor de nagebleven betrekkingen van hen, die bij het vergaan van de John Tayleur zijn omgekomen, de som van 25 £ bijgedragen. — Het stoomschip Hecla, hetwelk in last heeft om de verschillende havens der Noord- en Oostzee, ten dienste van de derwaarts bestemde eskaders te peilen, is uit Portsmouth vertrokken om zijne taak te aanvaarden.
— Onbegrijpelijk is de levendigheid en geestdrift, welke in alle takken van het krijgswezen heerschen. Schepen worden uitgerust, Noorden Oostzee-eskaders gevormd, recruten aangeworven, die met eiken spoortrein in grooten getale bij de depots aankomen, batterijen worden opgerigt, kanonnen gegoten, leverancien van verschillenden aard gesloten, enz. 1— De Globe zegt met zekerheid te kunnen melden, dat de luit.-gen. lord Raglan het opperbevel zal voeren over de landingstroepen, die op het punt staan om naar de Middellandsche Zee te vertrekken.
— De zoogenaamde generaal Garibaldi, bekend uit de verdediging van Rome, is eergisteren uit New-York te Londen aangekomen, aan boord van een koopvaardijschip, waarover hij het bevel voert; vdór zijne deelneming aan de Italiaansche insurrectie oefende hij reeds het beroep van zeeman uit.
¦— LI. Woensdag hebben vijf werklieden het leven verloren en zijn verscheiden anderen gekwetst geworden door het springen van cencn stoomketel in de ijzerfabriek der. HH. Foster, nabij Stourbridge. Het gebouw werd nagenoeg uiteengeslagen en de 70 voet hooge schoorsteen neder geworpen.
— Volgens berigten van Afrika's westkust tot het laatst van Jan. was het langs de kust, van Sierra Leone tot Fernando Po zeer onrustig. In de stad Bonny waren onlusten ontstaan tusschen den Koningen zijne voornaamste hoofden , die, naar het zich liet aanzien, zouden eindigen met den ondergang Van den Koning. Te Lagos was alle handelsverkeer gestremd ten gevolge van den geschokten staat van zaken in die streken.
---

Duitsche Post.
WEENEN, 11 Febr. De Keizer van Oostenrijk zal zich, volgens eene voorloopige beschikking, den 15den van hier naar Munchen hegeven. _— Alhier zijn zes te Sinope gevangen genomen Turksche hoofd-officieren der marine aangekomen, begeleid door eenen Russischen commissaris. De Keizer van Rusland had zich genoemde officieren doen voorstellen, hen wegens hunne buitengewone dapperheid geprezen en hen onvoorwaardelijk in vrijheid gesteld. Zij zullen naar Triest en van daar naar Konstantinopel vertrekken.
— Men schrijft uit Rome van 4 Febr., dat aldaar eene aanzienlijke versterking van de Fransche troepen verwacht wordt en dat zelfs door de militaire autoriteiten kloosters verlangd waren tot het inrigtcn van kasernes, benevens 40,000 bedden.
BERLIJN, 14 Febr. (des ochtends). Van eene officiële zijde wordftoerigt, dat het onlangs medegedeelde gerucht, als zouden de Thuringsche Staten aan Pruisen eene bijdrage hebben aangeboden in de kostenvan aanleg en onderhoud van de voorgenomen oorlogshaven aan den Jahde-meerboezem, van allen grond ontbloot is. — Alle berigten nopens de houding van Pruisen bij de Europesche crisis stemmen daarin overeen, dat zijne regering besloten heeft, om eene onafhankelijke nationale staatkunde te volgen, welker rigtsnoer slechts door het regt en het staatsbelang wordt geboden. — Door den Paus is eene breve uitgevaardigd aan den aartsbisschop van Freiburg, waarin Z. H. zijn leedwezen betuigt over de geschillen, welke met de Badensche regering zijn gerezen, en den aartsbisschop aanmoedigt om op den ingeslagen weg voort te gaan.
FRANKFORT, 13 Febr. Verscheidene dagbladen bevatteden onlangs het berigt, dat een officieuse agent de hertogelijk Saxische en Turingscho staten (welker regeringen sterk tot Pruisen neigen) doorreisde, ten einde genoemde hoven gunstig voor Oostenrijk te stemmen. Van officiële zijde wordt thans verzekerd, dat de aanwezigheid van genoemden agent niet in het minst met de staatkunde in verband staat.
— In alle deelen van het groot-hertogdom Baden, hebben nog voortdurend talrijke inbeslagnemiugen plaats van jezuitische en ultramontaansche dagbladen en geschriften.
---

Fransche Post. PARIJS, Maandag 13 Februarij.
Bij keizerlijk besluit van heden is de generaal Schramm , voormalig minister van oorlog, benoemd tot grootkruis der orde van het legioen Tan eer.
— De Keizer heeft aan drie honderd militairen, wegens verschillende vergrijpen tot gevangenisstraf veroordeeld, kwijtschelding of vermindering van straf verleend. Men verzekert, dat dezelfde gunstige beschikking zal worden uitgestrekt tot Corsika en Algerie. — In zijn niet-officieel gedeelte bevat de Moniteur een uitgebreid artikel over de verschillende in het werk gestelde pogingen, om de Atlantische Oceaan met de Stille Zuidzee te verbinden door middel van spoorwegen, hetzij oyer de landengten, welke de beide Amerikaansche schier-eilauden verbinden, hetzij in het binnenland van Noordelijk Amerika. — De Moniteur bevat thans insgelijks de tusschen Frankrijk en Spanje voor den tijd van vier jaren geslotene overeenkomst betreffende de wederkeerige verwaarborging van den letterkundigen eigendom. —De Paijs, dagblad van het keizerrijk, bevat een hoofdartikel over België, waarvan de slotsom is, dat het verbond tusschen dat land en Frankrijk rijke vruchten zal dragen, te meer daar het niet verkregen is door eenige opoffering van de belangen of de waardigheid van beide staten.
— Het ontslag, door den aartsbisschop van Reims als lid van den hoogen raad van openbaar onderwijs genomen, houdt nog steeds veler aandacht gespannen. Men ziet in dezen stap van den kerkvoogd eene groote verkoeling tusschen de geestelijkheid en de regering. — Men meldt, dat de prins van Saxen-Coburg, regent van Portugal, eerstdaags met den tegenwoordigen Koning, zijn jongsten zoon, te Parijs wordt verwacht. Beide begeven zich naar Brussel. Men brengt dit in verband met een huwelijk van den Koning met prinses Charlotte, dochter van Koning Leopold. — Donderdag heeft de eerste voorstelling plaats van het nieuwe werk van Meyerbeer, getiteld de Ster van het Noorden. Deze voorstelling wekt de algemeene belangstelling, zoodat het nu reeds moeijelijk is plaatsen te bekomen.
— Volgens berigten uit Rome van 'den 4den dezer, was de staat van zaken aldaar voldoende. De minister van het leger van Z. H. had een nieuw reglement uitgevaardigd voor de dienst van het pauselijk voetvolk. Dit reglement was vastgesteld door eene commissie, waarvan een Fransch generaal en een militaire intendant de werkzaamheden hadden geleid.
---

Belgische Post. BRUSSEL, Dingsdag 14 Februarij.
De kamer van vertegenwoordigers heeft gisteren het onderzoek ten einde gebragt over de begrooting van binnenl. zaken, behoudens het hoofdstuk handelende over het openbaar onderwijs, dat tot heden is uitgesteld.^ — Niettegenstaande de geruchten, welke den Heer von Kissclett in Frankfort doen verblijven, is het zeker, dat hij Brussel nog niet verlaten heeft. Heden zal hij door den Koning in een bijzonder gehoor worden ontvangen.
---

BINNENLAND. Tweede Kamer der Staten-Generaal. 's GRAVENHAGE, Zitting van Dingsdag 14 Februarij.
In deze zitting zijn ingekomen de volgende wets-ontwerpen, waarvan : de zes eerste reeds afgedrukt en rondgedeeld zijn , terwijl de twee laatste zullen worden gedrukt en rondgedeeld en verzonden aan de afdeelingen, als : I°. Tot vrijdom van inkomende regten voor meststoffen in Ned. Indie. 2°. Eindbestemming der baten, voortspruitende van de voormalige wees- j en momboirkamers. 3°. Tot naturalisatie van 8 personen. 4°. Opheffing der paardenpostcrij. s°. Verhooging van hoofdstuk VIII der staatsbegrooting voor 1854 (drooge dok te Willemsoord). 6°. Tot verhooging van hoofdstuk V der staatsbegrooting voor 1853 (herstel van waterkecringen in Zeeland). 7°. Tot vrijwillige verwisseling van staatsschuld. B°. Tot verandering in de bestraffing van misdrijven. Is ontvangen eene missive van den Minister van Binnenl. zaken , ten geleide van liet verslag omtrent het armwezen over 1851. — Drukken , ronddeelen en in handen gesteld eener commissie van vijf leden, waartoe door den Voorzitter worden aangewezen de Heeren: van der Veen, Groen van Prinsterer, de Kempenaer, Wintgens en Strens. Nog zijn ontvangen 11 missives van den Minister van Buitenl. Zaken , met consulaire opgaven betrekkelijk tot den handel in het buitenland. — Plaatsing in de boekerij. Op voorstel van den Voorzitter wordt besloten om den dag der beraadslagingen over het ontwerp van wet nopens de inkwartieringen, waaromtrent heden een besluit moest worden genomen , nader te bepalen. Wordt overgegaan tot het trekken der afdeelingen , waarvan benoemd worden: Tot voorzitters, do Heeren: van Rappard , van Goltstein, Schimmelpenninck van der Oije , Gevers van Endegeest en Groen van Prinsterer. Tot onder-voorzitters , de Heeren : de Brauw , Rochussen , Bosscha , Taets Van Amerongen en Baud. En tot leden der commissie voor de verzoekschriften, de Heeren : van Asch van Wijk, van Deinse , Schuurbeque Boeye , Sloet tot Oldhuis en Bieruma Oostingh. Daarna is de vergadering gescheiden. Het in de zitting van de Tweede Kamer der Staten-Generaal van heden ! ingekomen wcts-ontwerp tot 'vrijwillige verwisseling van staatsschuld, is van den navolgenden inhoud: Wij Wil-esi lil, enz. Allen, die deze zullen zien of hooren lezen salut! doen te weten: Alzoo Wij in overweging genomen hebben, dat het wenschelijk is van iedere gelegenheid gebruik te kunnen maken, die. zich voordoet om den . rentelast te verminderen, Zoo is het, dat wij den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: i Art. 1. Er wordt uitgegeven eene nieuwe losbare schuld , rentende drie ten honderd, mits daartegen ingetrokken worde een gelijk of grooter nominaal bedrag rentegevende Nederlandsche staatsschuld. Art. 2. De nieuw daar te stellen schuld wordt ingeschreven op een aan te leggen grootboek van Nationale Schuld, vau gelijken aard ais het bestaande grootboek der 3 pCts. Nationale Schuld en waarop al de bepalingen toepasselijk zijn , welke van dat grootboek bestaan, met dien verstande , dat de eerste inschrijvingen , krachtens deze wet te doen, kosteloos plaats hebben. Art. 3. Aan de nieuwe schuld rentende drie ten honderd wordt de ver- ' zekering gegeven: In de eerste plaats, dat jaarlijks, te beginnen uiterlijk in het derde jaar na dat van de eerste uitgifte, van die schuld met honderd ten honderd, na voorafgaande loting, zal worden afgelost een bedrag ten minste gelijk staande met drie vierde gedeelte der ten gevolge van deze wet en der achtereenvolgende aflossingen, jaarlijks te besparen renten. In de tweede plaats, dat bovendien al hetgeen jaarlijks meer dan ƒ 300,000 voor amortisatie van Staatsschuld zal worden bestemd , hetzij geheel, hetzij gedeeltelijk besteed zal worden tot aankoop ter beurze van die nieuwe schuld, zoolang de prijs daarvan beneden de honderd ten honderd blijft en dat indien die aankoop slechts gedeeltelijk zal plaats hebben bij de wet, ten miuste een zoo groot deel der te besteden gelden tot aankoop der nieuwe schuld zal besteed worden , als de evenredigheid is , waarin die schuld staat tot de overige rentedragende staatsschuld, met uitzondering van die ten laste van het voormalig Amortisatie-Syndicaat. Art. 4. Bij de verwisseling der oude staatsschuld in de nieuw daar te stellen schuld zal, voor zoo ver daarbij wordt ingetrokken een kapitaal van ƒ 248,000,000, rentende vier ten honderd, eene besparing op de renten der staatsschuld van ten minste/1,380,000 moeten worden verkregen en voor mindere sommen naar evenredigheid. Art. 5. Wij behouden ons voor, het bedrag en den tijd der verschillende uitgiften van de nieuwe daar te stellen schuld, en de voorwaarden , waarop die zal kunnen worden verkregen , vast te stellen. Daarbij kan worden bepaald, dat aan de inschrijvers eene betalin" in geld bij de afgifte der schuld zal worden gedaan , mits die bijbetaling niet meer bedrage dan acht gulden bij iedere duizend gulden nominaal kapitaal van de tevens uit te geven nieuwe schuld, en het gezamenlijk bedrag de som van drie millioen zeven honderd en twintig duizend gulden niet te boven ga. Art. 6. Indien onder de voorwaarden der verwisseling eene negotiatieloterij is opgenomen, moeten die voorwaarden zoodanig zijn ingerigt dat de daardoor verschuldigde renten de in art. 4 voorgeschrevene rentebesparing niet verminderen. Zoodanige negotiatie-loterij mag niet hooger zijn dan een een en tachtigste gedeelte van het kapitaal der daar te stellen nieuwe schuld. Daarbij mag eene som in geld gevoegd worden ten hoogste gelijkstaande met het bedrag der rentebesparing van het eerste jaar na de uitgifte. Art. 7. Bij elke uitgifte van de nieuwe schuld zal aan de houders 'der thans bestaande staatsschuld, rentende drie ten honderd, ten beloope van eene telkens door Ons te bepalen hoeveelheid, de gelegenheid aangeboden kunnen worden om hunne schuld met honderd voor honderd tn de nieuwe schuld te verwisselen. Art. 8. De onkosten, door de uitgifte, de verwisseling van fondsen en de verdere krachtens deze wet te nemen maatregelen veroorzaakt waaronder de te betalen courtage, welke een vierde ten honderd van het nominaal bedrag der te plaatsen schuld niet mag te boven "-aan mogen niet meer dan ƒ 1,400,000 bedragen. ' ° ' Art. 9. De in het vorige artikel en de in art. 5 bedoelde uitgaven worden aangewezen op het vermoedelijk batig slot van het dienstjaar 1853.' Voor zoo verre dit batig slot mogt blijken daarvoor niet geheel voldoende te zijn, worden-de middelen tot dekking dezer uitgaven nader bij de wet vastgesteld. Art. 10. Ouders, voogden, curators, bewindvoerders en alle andere personen met het beheer of toezigt over den persoon of de goederen van derden belast, fidei-commissaire en usufructuairc bezitters, benevens de bestuurders van gestichten en instellingen van allen aard, zijn Gemagtigd en bevoegd om, voor de personen welke zij vertegenwoordigen of voor de instellingen of boedels onder hun beheer, tot de in deze wet bedoelde verwisseling van schuld over te gaan. Art. 11. De schuldbrieven, ,ten gevolge van deze wet in te trekken, worden maandelijks ter algemeene rekenkamer overgebragt en vernietigd. De ingetrokken inschrijvingen vier en twee en een half 'percent nationale schuld worden bij de grootboeken overgeschreven op de rekening van geamortiseerde fondsen. Art. 12. Aan de algemeene rekenkamer wordt dagelijks eene specifieke opgave gedaan van de afgegevene aanwijzingen tot inschrijving in het nieuwe grootboek der 3 pCts. schuld. _ Van de plaatsing, intrekking, uitgifte en verwisseling van schulden ¦ krachtens deze wet te doen, wordt eene afzonderlijke verantwoording aan • de algemeene rekenkamer gedaan en met haar jaarlijkse- verslag aan de Staten-Generaal medegedeeld. ' i Art. 13. Indien er bij de eerste uitgifte van de nieuw daar te stellen schuld, rente-bewijzen worden afgegeven, verjaren deze met het verloop van vijf jaren na hunne dagteekening. Art. 14. Na den 31sten December 1857 kan, indien die termijn niet vroeger bij de wet verlengd wordt, geene verdere verwisseling van schuld krachtens deze wet worden uitgeschreven. Lasten en bevelen , enz. Bij dit ontwerp is gevoegd de volgende Memorie van Toelichting. De in December 1852 uitgevaardigde wet tot amortisatie en conversie van schuld heeft, wat het laatste doel betreft, geene uitvoering kunnen erlangen. De strekking toch van die wet hragt mede, dat hooge beursprijzen gevorderd werden om de uitvoering mogelijk te maken. Terwijl intussehen de stand van zaken in Europa het bereiken van zoodanige beursprijzen belet heeft, is echter de toestand der financiën van Nederland wel verre van ongunstiger te worden, steeds meer en meer verbeterende. Om van de schuldvermindering, welke in de jaren 1844—1849 plaats heeft gehad, te zwijgen, zoo is er sedert 1850 tot Cn met dit oogenblik bereids van de staatsschuld vernietigd een nominaal kapitaal van ruim ƒ24,000,000, terwijl alsnog van de bij de wet van 23 Dec. 1853 (Staatsblad N°. 138) aangewezen middelen ongebruikt is eene som van ruim ƒ 350,000. Bovendien is voor dezelfde bestemming/1,086,362.50 op de begrooting van uitgaven voor het jaar 1854 toegestaan. Desniettegenstaande ziet de Regering zich in staat, om cene nadere wet voor te stellen. krachtens welke op nieuw/ 1,500,000, voortspruitende uit het fonds der koopprijzen van domeinen, tot schulddelging worden besteed. Dit een en ander kan geschieden, zonder dat nog aangeroerd is het vermoedelijk batig slot van het jaar 1853, dat nagenoeg / 5,000,000 zal bedragen. De middelen over het jaar 1854 beloven cene ruime dekking van al de reeds toegestane uitgaven, ook van die, welke de voorzigtigheid gebiedt, dat tot instandhouding van het leger worden aangenomen, evenzeer als tot verliuoging van eenige hoofdstukken der begrooting, ten gevolge der vermeerdering van prijzen en arbeidsloonen. De vooruitzigten daaromtrent bestaande, zijn van dien aard, dat de Regering reeds gereed heeft voorstellen tot vermindering van belastingen, die op de eerste levenbehoeften en op handel en scheepvaart drukken , ! alsmede een voorstel tot verbetering der personele belasting, in het bej lang van den minderen middenstand. Tot het indienen daarvan zou, ondanks de noodzakelijke verhooging van uitgaven, waarop is gewezen, zijn overgegaan, ware het niet, dat zij het onverantwoordelijk oordeelde, om zulk ecu gewigtigen stap te doen op een oogenblik, waarop de rust m Europa ernstig wordt bedreigd. In dezen staat van 's Rijks financiën mag de Regering verlangen, dat de schuldeischers van den staat met haar medewerken, om de renten , welke zij uit de schatkist genieten, op eenen billijken voet te bepalen , wanneer hun daartegen bij de wet de verzekering van eene allengs klimmende integrale aflossing van schuld wordt gegeven., en zij daarbij het voorregt erlangen, zich bij volvoering der daartoe strekkende maatregelen voor eene nadere verlaging van hunne inkomsten gewaarborgd te zien. In allen gevalle was het de pligt der Regering om het oog op deze belangrijke aangelegenheid gevestigd te houden. Zij heeft zulks gedaan en gelooft, dat er maatregelen te beramen zijn, welke met niet ongegronde hoop op goed gevolg, wanneer het daartoe geschikte oogenblik benuttigd wordt, ten uitvoer kunnen worden gelegd. Twee voorwaarden zijn daartoe noodig; in de eerste plaats, dat de plannen in dier voege beraamd zijn , dat het welslagen daarvan niet afhankelijk zij van een hoogen stand der prijzen van de fondsen ; in de tweede plaats, dat de Regering bij voorraad bij de wet gemagtigd worde, om, wanneer zij het tijdstip gunstig oordeelt, een begin met de uitvoering te maken, en dat zij alzoo niet verpligt zij om vóór dat er iets verrigt kan worden, nog eerst al het oponthoud te ondervinden, dat onmisbaar gevorderd wordt tot het vaststellen van wettelijke bepalingen en tevens al het nadeel, dat aan dergelijke maatregelen wordt toegebragt door de openbare discussie daarover kort voor de uitvoering. Bij de wet eenmaal de bevoegdheid erlangd hebbende, zal de Regering ieder geschikt oogenblik kunnen waarnemen , om, hetzij in eens, hetzij allengskeus, de vrijwillige rentevermindering tot stand te brengen. Tot dat einde wenscht de Regering gemagtigd te zijn om een nieuw _We pCts. fonds uit te geven , waaraan eene integrale aflossing bij de wet verzekerd wordt, welke voor de schatkist geene bezwaren zal opleveren , maar integendeel haar allengskcns van den rentelast zal ontheffen. De Regering moet aan zich behouden de bepaling van de wijze hoe en de voorwaarden waarop zij dit nieuwe fonds tegen bestaande schuld zal uitwisselen; ontijdige bekendheid daarvan zou de goede uitvoering, zoo al niet geheel beletten, althans zeer belemmeren. De Regering verlangt echter geen onbepaald vertrouwen. Dat vertrouwen vraagt zij alleen onder verpligting van verwezentlijking der navolgende voorwaarden: io. dat de staat verzekerd zij, dat de maatregel hetzij geheel, hetzij gedeeltelijk uitgevoerd, nimmer ten gevolge zal hebben, dat een hooger kapitaal schuld zal worden uitgegeven dan er wordt ingetrokken; ook wanneer men bij het uittegeven kapitaal schuld voegt het bedrag der geldelijke bijpassing, die mogt worden toegekend en waarvan het maximum in het voorstel van wet is uitgedrukt. Zoo de plannen, welke er bestaan, wèl mogen slagen, zal er integendeel eene, al is het dan ook evenredig geringe, vermindering van het nominaal bedrag der schuld uit voortvloeijen; 2°. dat de maatregel, indien die in zijn geheel slaagt, eene besparing van rente zal te weeg brengen van minstens ƒ 1,380,000, eu zoo die gedeeltelijk slaagt in evenredigheid; 3°. dat,bjj zoover het nog noodig mogt worden bevonden tot het middel van loterij zijne toevlugt te nemen, daarvan slechts een zeer spaarzaam en bij de wet bepaald gebruik mag worden gemaakt, zoodat die loterij over niet meer dan ten hoogste over een een en tachtigste deel der uit te geven schuld zal mogen loopen; en zoo er cene som in geld mogt worden bijgevoegd, die som de in een jaar te behalen winst niet mag te boven gaan. In het algemeen spruiten uit eene negotiatie-loterij, waarvan geene tot op een gering bedrag gesplitste loten worden uitgegeven, niet die gevaarlijke gevolgen voort, welke aan andere loterijen zijn verbonden, maar in het bijzonder schijnt de voorgestelde beperking, die de eventueel uit te schrijven negotiatie-loterij tot een gering bedrag bepaalt, mede te brengen, dat daartegen geen bezwaar kan bestaan bij hen , die eens voor altijd 's lands financiën wenschen verzekerd te zien; 4°. dat de bevoegdheid om eene som in geld bij de uit te geven schuld te voegen , indien de maatregel in zijn geheel wordt uitgevoerd, de som van ƒ 3,720,000 zal te boven gaan, en bij gedeeltelijke uitvoering niet meer zal bedragen danƒB bij iedere ƒ 1000 der uit te geven schuld; zullende deze gelden met en benevens die der onkosten, nagenoeg voor derzelver volle bedrag uit de beschikbare middelen van 1853 kunnen worden gedekt; SU.5U. dat ook de voor amortisatie jaarlijks te bepalen som tot zoodanig bedrag bij de wet worde vastgesteld , dat men verzekerd zij, dat, zoo aan de eene zijde de schuldeischers van den staat hunne regten verzekerd zien , aan de andere zijde die staat jaarlijks een vast en klimmend voordeel uit den maatregel geniete. Wanneer men die vöordeelen van den maatregel, in zijn geheel uitgevoerd , berekent; en de rentebesparing ondersteld wordt niet meer dan hot minimum te zullen bereiken , zal het eerste jaar daaruit nagenoeg ƒ1,035,000 worden afgelost en de schatkist ƒ 345,000 minder aan renten betalen, daarna klimmen jaarlijks zoowel de aflossingen aaia de schuldeischers, als de rentebesparingen voor de schatkist. Eindelijk 6°. dat de gelegenheid wordt geopend om de houders der thans bestaande 3 pCts. schuld in staat te stellen, hunne fondsen in zekere evenredigheid , zonder bijlage te verwisselen in de nieuwe losbare 3 pCts. Die evenredigheid moet zoodanig bepaald zijn, dat bij het slagen van het plan in zijn geheel, de geheele thans bestaande 3 pCts. schuld in de losbare 3pCts. kan overgaan. Deze bijvoeging is Billijk en voor den staat wenschelijk. Zij is billijk, omdat men, vooral aan die houders, wier trouwhartige medewerking den staat in moeijelijke oogenblikken met terzijdestelling van alle eigenbelang is te hulp gekomen, de gelegenheid moet geven om deelhebbers te kunnen zijn vau een fonds, aan hetwelk eene integrale aflossing wordt toegezegd. Zij is wenschelijk voor den Staat, deels, omdat het vooruitzigt van dit te kunnen doen de deelneming in het plan zal bevorderen, deels, om dat daardoor de mogelijkheid ontstaat om 's rijks schuld te vereenvoudigen' Met deze beschouwingen zijn de eerste artikelen van het wets-ontwerp' welke strekken om 'de magtiging en hare grenzen en voorwaarden te regelen, toegelicht.
De verdere artikelen strekken alleen om de deelneming voor de houders van gekwalificeerde rekeningen mogelijk en gemakkelijk te maken, en om de controle zoowel van de algemeene rekenkamer, als van de Staten-Generaal te verzekeren.
De Regering hoopt, dat hare beschouwingen de goedkeuring van de Staten-Generaal mogen erlangen, en dat op deze wijze, de weg zal kunnen worden gebaand, om aan de eene zijde reeds aanvankelijk tot een niet onbelangrijk bedrag en allengskens tot een hooger cijfer den rentelast van den staat te verminderen, en aan de andere zijde het lot der rentcheffers van den staat door wettelijke en boven allen twijfel verhevene bepalingen te verzekeren.
Dit eenmaal geschied zijnde , zullen de lasten , welke nog van de natie in het belang van hare eigene welvaart moeten worden geheven , gaandeweg verminderen en zal men ook, gelijk zulks in de plannen der Regering ligt, met meer gerustheid, zoodra Europa's toestand slechts eenigzins minder bedenkelijk is, kunnen overgaan tot de vermindering van die lasten, welke drukken op hen , voor wie het dragen daarvan minder gemakkelijk is. De Minister van Buitenlandsche Zaken en ad interim Minister van Financien, (Get.) VAN HALL.
---

