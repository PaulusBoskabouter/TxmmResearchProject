NEDERLANDEN.
Bij besluit van den 9den Augustus 1854, n°. 69, heeft Zijno Majesteit goedgevonden: I°. aan M. A. van Leeuwen, op zijn verzoek, eervol ontslag te verkenen als lsten luitenant bij de dienstdoende schutterij te Culenborg; 2"* bij de dienstdoende schutterij te Culenborg te benoemen: tot lsten luitenant J. van der Putten, thans 2de luitenant ; tot 2den luitenant mr. P, Alma, thans schutter; tot officier van gezondheid der 3de klasse, M. A. van Leeuwen, stadsheelmeester aldaar.
Bij besluit van den lOden Augustus 1854, n". 48, heeft Z. M. goedgevonden de benoeming van mr. J. E, 11. baron van Nagelt, burgemeester der gemeente Laren, tot secretaris dier gemeente met Hoogstdeszelfs goedkeuring te bekrachtigen.
Bij Zr. Ms. besluiten van den 7den Augustus 1854, n°. '30 en 31, ,z}jn benoemd: tot regter-plaatsvervanger in do arrondissements-regtbank te Rotterdam , mr. 11. E. C. van Kerckhoff, advocaat aldaar;
tot regter-plaatsvervanger in de arrondissements-regtbank te Alkmaar, mr. N. H. de Lange, procureur aldaar; en
tot regter-plaatsvervanger in de arrondissements-regtbank te Haarlem, <mr. P. Fiers Smeding, oud president van het geregtshof in de kolonie Suriname. Bij Zr. Ms. besluiten van den Bsten Augustus 1854, n°. 52, 53 en 54, zijn benoemd: tot plaatsvervangend kantonregter te Bergum, mr. G. van Suchtelen van de Haere, advocaat te Oenkerk ;
tot plaatsvervangend kantonregter te Purmerend, H.Carbasius, directeur van het postkantoor aldaar; en
tot plaatsvervangend kantonregter te Meppel, mr. L. Carsten, advocaat en notaris aldaar.
---

MINISTERIE VAN FINANTIEN.
De Minister van Finantien verwittigt mits deze do belanghebbenden, dat het tijdstip der expeditie van de brievenmalen bestemd naar Indie langs den weg van Marseille, voor hot vervolg telkens een dag later is gesteld, dan tot dusverre het geval was; zoodat de verzending van brieven uit Amsterdam , 's Gravenhage, Rotterdam enz. voortaan nog kan geschieden tot en met den Bsten en 24sten van elke maand, en uit andere plaatsen in evenredigheid. In verband met het vorenstaande verspringt ook telkens met een dag het tijdstip waarop de heffing van het verhoogde port voor de gedrukte stukken, over Marseille te verzenden, een aanvang neemt. De vroeger bepaalde dagen voor de verzending over Southampton en over Triest, ondergaan geene verandering. 's Gravenhage, den 4den Augustus 1854. De Minister van Finantien, Vrolik.
---

MINISTERIE VAN MARINE.
De Minister van Marine Brengt, ten gevolge van Zijner Majesteits besluit van den 26sten dezer n°. 60, ter kennis van de daarbij belang hebbende, dat de verzoekschriften om plaatsing van Jongelingen als Adelborsten bij de Marine op den in bovengemeld besluit bepaalden voet, uiterlijk op den 25sten Augustus aanstaande, aan het Departement van Marine moeten zijn ingezonden en dat ter aanvulling van 24 opengestelde plaatsen in de eerste dagen der maand September aanstaande in een der localen van genoemd Departement, de zich aangemeld hebbende Adspiranten voorde genoemde betrekking, door de daartoe bevoegde Commissie, nopens hunne kundigheden zullen worden geëxamineerd. Vooraf zal evenwel bij gemeld Departement een geneeskundig onderzoek der Adspiranten plaats hebben. Zullende de zoodanigen, die alsdan voor de zeedienst ongeschikt worden bevonden, niet tot gemeld Examen worden toegelaten. De na te noemen stukken zullen bij de Verzoekschriften moeten worden overgelegd, als: I°. Eene acte van geboorte van den Adspirant; 2". Een bewijs, dat hij is gevaccineerd; en 3°. Eene verklaring van het Gemeentebestuur zijner woonplaats, dat hij is Nederlander. 's Gravenhage, den 28sten Julij 1854. De Minister voornoemd, J. Enslie.
---

BUITENLANDSCHE BERIGTEN. TURKIJE.
Do half-officielc Oeslcrrcichische Correspondenz zegt in haar nommer van den Bstcn dezer, het berigt te kunnen bevestigen dat de Russische krijgsmagt ook Moldavië begint te ontruimen en over den Pruth terug te trekken.
In hoever deze beweging van dien aard is dat de Duitsché mogendheden daarmede hare aan Rusland gedane eischen voldaan kunnen achten, zal eerst later kunnen blijken. Intusschen schijnt het dat de Oostenrijksche troepen vooreerst niet in de Donau-vorstendommen trekken.
— Een berigt uit Konstantinopel van den 30sten Julij meldt dat de Turksche vloot uit den Bosporus naar Varna gestevend is met alle transportschepen en platbodemde vaartuigen, die te Konstantinopel voor de dienst der vereenigde vloot gereed waren. In eenen brief uit Varna van den 30sten Julij leest men; »De Engelsche generaal Brown is op de Fury alhier teruggekomen; hij is met dat schip in den nacht op de reede van Sebastopol gekomen en is er tot den dageraad gebleven. De Fury is daarbij met kogels en bommen beschoten, doch heeft geene schade bekomen. In het Engelsche kamp wordt de cholera minder hevig; er sterven dagelijks hoogstens 16 personen aan. De Fransche en Engelsche troepen maken aanstalten om onverwijld op te breken."
De Times zegt dat, volgens de beste narigten die hij heeft kunnen bekomen, de Russische krijgsmagt in de Krim thans hoofdzakelijk bestaat uit twee divisien van het zesde legercorps onder het bevel van den generaal Tscheodajoff, die aan bruikbare manschappen hoogstens 70,000 man sterk zullen zijn, behalve de mariniers en andere gewapende corpsen die te Sebastopol voor de verdediging der haven en rijkswerven bestaan. — Volgens een berigt van den Franschcn Moniteur, heeft de Sultan vergunning gegeven tot het bouwen eener kerk voor de Roomsch-katholijken te Konstantinopel.
---

ENGELAND.
Het Britsche Lagerhuis heeft in zijne zitting van jl. Maandag, met 51 tegen 13 stemmen, definitief'zijne goedkeuring gehecht aan de bill waarbij onder bedreiging van gevangenisstraf verboden wordt gedurende den oorlo«--geld aan de Russische schatkist te leenen.
— De Londensche Morning Herald berigt dat een ambtenaar van de Britsche admiraliteit in het laatst der vorige week naar Calais vertrokken is, en wel, gelijk dat blad stellig verzekert, om aanstalten te helpen maken voor de inscheping eener nieuwe Fransche legeraf'deeling , die in den loop dezer week naar de Oostzee zou scheep gaan. In eenen brief uit Ledsund van den 2den dezer, die door de Londensche Times wordt medegedeeld , leest men : » Heden morgen hebben de drie opperbevelhebbers zich in een jacht naar Bomarsund begeven om het plan vast te stellen voor den aanval, die men vermoedt dat morgen of overmorgen zal plaats hebben, want alles is daarvoor in gereedheid. De vijf ïorten hebben, naar het zeggen van Russische militairen, die vandaar naar ons overgeloopen zijn, eene bezetting van 3100 man, waaronder 500 scherpschutters."
De Tunes heeft verhaald dat Keizer Nikolaas onlangs, nabij Kronstadt een ongewapend Engelseh jacht nazettende, op het punt geweest is van krijgsgevangen te worden. De eigenaar van het bedoelde jacht, lord Lichfield, verklaart thans in de Times, dat hetzelve zich nimmer onder het bereik van het geschut van Kronstadt gewaagd noch in gevaar ver» keerd heeft van door eene Russische stoomboot genomen te worden.
---

SPANJE.
Particuliere berigten uit Madrid van den sden dezer, die met behulp van den telegraaph te Parijs ontvangen zijn, behelzen het volgende: ii De Koningin-moeder wenscht Spanje te verlaten, maar zij heeft haar vertrek uit de hoofdstad uitgesteld omdat zij nog niet in veiligheid door het land zou kunnen reizen. Men is nog beducht voor woelingen en aanslagen van de zijde der uiterste partijen ; onder het publiek keert de gerustheid dan ook slechts langzaam terug. De Engelsche gezant, lord Howden, die bij den aanvang der volksbeweging sedert eenigen tijd met verlof ai'wezend was , is te Madrid teruggekomen." In het Spaansche regeringsblad van den 3den dezer leest men eene voordragt des ministers van oorlog aan de Koningin van dezen inhoud: 11 De onschendbaarheid der volksvertegenwoordigers, die tot de eerste vereischten der constitutionele staatshuishouding behoort, die in al onze wetboeken sedert het begin dezer eeuw geschreven staat, en die het eerste en grootste voorregt van de aloude Cortes des rijks uitmaakte, is aan de vertegenwoordigers der natie betwist geworden ten dage waarop een verdwaasd ministerie de vrijheidmiiordende plannen opvatte, die door de vaderlandsliefde des volks en des legers verijdeld zijn. „ Deze onschendbaarheid, een onmisbare waarborg voor de politieke vrijheid, werd door het kabinet van don 19den September geschonden en vertrapt in den persoon van verscheiden senaatsleden , die uit administratie ambtsbetrekkingen ontslagen en afgezet omdat zij in eene immer gedenkwaardige zitting des Senaats_ naar de inspraak huns gewetens gestemd, en zich aan de meerderheid der leden van dat hooge staatsligchaam aangesloten hadden.
n Een wederopbouwend en van harte liberaal bewind, hetwelk met ontzag tegen de instelling der Cortes opziet, behoort onverwijld een eind temaken aan de onbillijkheid, gepleegd jegens hen die van hunne wettige bevoegdheid eerlijk en moedig voor 's lands belang gebruik gemaakt hebben. Deswege wordt aan Uwe Majesteit voorgesteld, de bedoelde senaatsleden weder met de ambtsbetrekkingen in het leger of in de administratie te bekleeden, waarvan zij ontzet geworden zijn." Hierop volgt in het regeringsblad een besluit, door de Koningin geheel overeenkomstig deze voordragt genomen.
— Aan de Indépendance Beige is uit Madrid onder dagteekening van den 4 den dezer het volgende geschreven: »De Koningin-moeder heeft eerst gisteren, en heden ochtend op nieuw, eene poging gedaan om zich uit het paleis van Koningin Isabella, waarheen zij voor de verbitterde volksmenigte gevlugt was, heimelijk te verwijderen. Doch de schare gewapende lieden die zich, toen de volksbeweging alhier uitbrak, onder bet bevel van den stierenvechter Pucheta vereenigd en nog niet ontbonden heeft, had de lucht van haren toeleg gekregen en heeft dien verijdeld; zij trad de vorstin plotseling in den weg en noodzaakte haar om ijlings weder de wijk in het paleis te nemen. Het is een bedenkelijk voorval, hetwelk ernstige gevolgen zou kunnen na zich slepen; want onder het publiek heerscht de meening dat Maria Christina buiten 's lands nog gevaarlijker voor Spanje's rust zijn zou dan binnen's lands, en dat zij, zoodra zij over de grenzen zou gekomen zijn, wederom, gelijk in vroegere jaren, door bedekte woelingen eene contrarevolutie in Spanje zou trachten te bewerken; en de bevolking schijnt ongezind om de verwijdering der Koningin-moeder en haar verblijf in een vreemd land toe te laten. Dit wordt eene groote moeijelijkheid voor het nieuwe ministerie, hetwelk reeds eene zoo zware taak heeft, en welks ijver en goede bedoelingen niet genoegzaam zijn om weder kalmte en gerustheid in de gemoederen te brengen. Door de wederwaardigheden die sedert elf jaren Spanje hebben getroffen , is, te regt of te onregt, onder het publiek de meening diep geworteld dat de verwijdering der Koningin-moeder het sein zou zijn tot beroeringen die den troon harer dochter en 's lands toekomst in groot gevaar zouden brengen. Wat hiervan ook zij , heden nacht stond Maria Christina op het punt van wederom in vrijwillige ballingschap te gaan; zij steeg reeds in het rijtuig, toen plotseling drie benden van den aanhang des volksmenners Pucheta, van het hoofd tot de voeten gewapend , aan de drie uitgangen van het slotplein verschenen; waarop de vorstin, begrijpende dat haar geheim verraden was, in aller ijl weder naar den onderaardschen trap sloop, waarlangs zij uit het paleis gekomen was. Ware haar terugkeer niet gedekt door de om het rijtuig geschaarde hellebardiers, dan zou zij in de handen harer bitterste vijanden gevallen zijn. De bende van Pucheta bestaat uit verscheiden honderden gewapende lieden, die van zins zijn alles te wagen, om het vertrek van Maria Christina te beletten."
Verder wordt aan het bovengenoemde Belgische blad uit Parijs geschreven dat het Fransche gouvernement zorgvuldig alles vermijdt hetgeen naar goedkeuring of begunstiging van revolutionaire bewegingen in Spanje zou zweem en. Zoo had de Fransche gezant te Madrid dezer dagen eenen kabinets-koerier die eene briefwisseling tusschen Fransche en Spaansche republikeinen had overgebragt, deswege afgezet, en werd deze daad door het Fransche gouvernement goedgekeurd. Doch het gerucht eener vereeniging van Fransche troepen nabij de Spaansche grenzen is reeds dadelijk van de zijde van het Fransche gouvernement tegengesproken.
---

