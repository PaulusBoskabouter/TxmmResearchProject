BUITENLANDSCHE BEBIGTEN. TURKIJE.
De half-officiele Berlijnsche Zeit van den 19den dezer zegt: » Uit St. Petersburg is tot nog toe geene beslissing ontvangen met opzigt tot het in Weenen vastgestelde voorstel van bemiddeling tusschen Rusland en Turkije. Daaruit reeds te willen afleiden, dat Rusland het voorstel van de hand zal wijzen, zou zeer gewaagd zijn. Sedert de afzending der nota van bemiddeling uit Weenen is naauwelijks zooveel tijd verloopen, dat het vereischte beraad over het voorstel kan hebben plaats gehad en het antwoord afgezonden kan zijn. » Sedert eenige dagen wordt herhaaldelijk het gerucht verspreid, dat Pruissen gezamenlijk met Oostenrijk tegen het binnenloopen der Engelsch- Fransche vloot in de Zwarte zee zou geprotesteerd hebben. Naar wij vernemen is zulk een protest niet ingediend; de Pruissische gezant in Konstantinopel heeft alleen het feit geconstateerd, dat het binnenloopen der vloot zonder medeweten van Pruissen heeft plaats gehad. De Oostenrijksche gezant moet hetzelfde gedaan hebben. Deze handeling schijnt te meer te billijken te zijn, daar de vier mogendheden destijds over eene bemiddeling tot herstel van den vrede eene onderhandeling voerden , en het binnenloopen der vloot als eene stoornis daarvan kon beschouwd worden. » Te dezer gelegenheid moeten wij ook het berigt wederspreken , dat de vereenio-de vloot Turksche transportschepen over de Zwarte zee zou convoijeren. Volgens berigten, waarop staat te maken is, zal zij niet verder gaan dan Sinope. In een hoofdartikel over de Turksche aangelegenheden zegt de Londensche Times van jl. Donderdag: » Toen de vereenigde Fransche en Engelsche vloot den 3den Januarij in de Zwarte zee gekomen waren , ondernamen zij eenen kruistogt oostwaarts langs de kust van Klein-Azië tot Trebis»nde toe. Het Turksche gouvernement maakte van deze gelegenheid gebruik om verscheiden van zijne linieschepen af te zenden tot overbrenging van aanzienlijke versterkingen naar het leger in Azië. » De doelmatigheid van den kruistogt waartoe de admiraals besloten hebben, is om verscheiden redenen betwijfeld. Het is echter mogelijk dat zij een meer bepaald operatie-plan hebben dan uitgelekt is; en in allen gevalle zullen hunne toekomstige bewegingen geregeld worden dooide nadere instructien die zij nu reeds moeten hebben ontvangen. Om een blijk van vastberadenheid te geven is het niet noodig onze schepen ontijdig op eene gevaarlijk kust aan stormen bloot te stellen. Wij vermoeden derhalve, dat, wanneer de kruistogt met het Turksche convooi naar de oostelijke kust volbragt zal zijn, de admiraals zich weder in betrekking met do gezanten te 'Konstantinopel zullen stellen, en dat do vloot westwaarts zal stevenen. De baai van Kavarna,-op de westkust der Zwarte zee, eenige uren ten noorden van Varna, is eene der veiligste reeden op die kust, die den ingang van den Bosporus beheerseht, en voor het uitloopen naar de noordelijke kust der Zwarte zee gunstig gelegen is. ' n De uitslag der heete gevechten die op den Gden dezer en de beide volgende dagen bij Czetaty zijn geleverd, schijnt te zijn dat de Turken en de Russen op den 9den en lOden nagenoeg dezelfde positien bezet hielden als vóór den 6den. Het berigt dat de hoofdmagt der Russen in wanorde naar Krajowa teruggedreven was, heeft zich niet bevestigd ; doch aan den anderen kant is het aan de Russen toinog toe niet gelukt ook maar eene demonstratie tegen Kalafat te maken. Verder behelst de Times de volgende telegraphische berigten : » Maandag den 16den dezer is de nota der Weener conferentie, houdende het voorstel tot vredes-onderhandelingen op voorwaarden die de Porte reeds aangenomen heeft, van Weenen naar St. Petersburg afgezonden. » Te Odessa werd den Uden dezer geene inscheping van ladingen meer veroorloofd. Geen der laatstelijk in die haven aangekomen schepen had Engelsche of Fransche oorlogsschepen gezien. De opperbevelhebber der Russische krijgsmagt inKaukasie, de vorst Woronzow is op pensioen gesteld." — Indépendance Beige heeft van haren correspondent te Weenen eenen brief ontvangen waarin verzekerd wordt dat den 1 Gden aldaar eene mededeeling van het Russische gouvernement ontvangen zou zijn betreffende het inloopen der Fransche en Engelsche vloot in de Zwarte zee. 11 Deze nota — z°o schrijft de bedoelde berigtgever — bevat nog geene bepaalde verklaring; zij zegt niet uitdrukkelijk dat het binnenloopen der vloten eene reden van oorlog is, maar zij beschouwt dien stap als waarschijnlijk zullende leiden tot botsingen en alzoo tot eene oorlogsverklaring; zij betoogt verder dat die stapte onregte gelijk gesteld wordt met de bezetting der door Russische troepen: deze werden bezet omdat door do Porte inbreuk was gemaakt op de regten van Rusland, terwijl noch Frankrijk noch Engeland te klagen hebben over eenige verkorting hunner regten van Ruslands zijde." —De half-officiele Preussiscke Corrcspondenz fieldt, op grond van berigten uit Bucharest van den 15den dezer, dat de Russische opperbevelhebber, de vorst Gortsehakoff, zich den volgenden dag met zijn staf naar Klein-Wallachye zou begeren. Den 12den hadden 2000 man Turksche troepen die te Rakowa lagèh, beproefd den Donau bij Kalarasch over te trekken, maar zij waren teruggedreven. Denzelfden dag waren 1400 Russen den Donau-bij Galacz overgetrokken, en hadden op den regter oever een gebouw in brand gestoken, zonder tegenstand to vinden. — Aan de Augsburgsche Allqemeine Zeitung wordt uit Konstantinopel gemeld dat dezer dagen drie bevelschriften door den Sultan ondèrteekend zijn waarin, als gevolg van de vernietiging door den oorlog der verdragen tusschen Turkije en Rusland, het beschermheerschap van Rusland over Moldavië, Wallachye en Servië wordt opgeheven, met bevestiging tevens van de regten en vrijheden dier landen.
---

FRANKRIJK.
Van wege de Bank van Frankrijk is den 19den dezer bekend gemaakt dat haar bestuur in zijne zitting van dien dag den interest voor disconto en voorschotten met den 20sten dezer verhoogd heeft tot vijf per cent in het jaar. 11 Dit gewigtige en onverwachte berigt — zegt de Parijsche Constitutionnel — heeft aan onze beurs de koersen , die den invloed der ongunstige tijdingen betreffende het Turksch-Russische geschil vrij wel doorstonden , aanmerkelijk doen dalen. In 1847 werd een gelijke maatregel door de Bank genomen; hij is nu, gelijk destijds, noodig geacht om den uitvoer van specie te matigen, die het gevolg is van den grooten invoer van granen." In het beursberigt van het Joumil des Débats leest men het volgende: » De Bank heeft haar disconto met een per cent vermeerderd. Deze maatregel heeft onze 3 percents staatsschuld tot beneden 70 fr. doen dalen. Sedert het Oostersche geschil en het tekort onzer graanproductie onze beurs drukken , is het de eerste maal dat de 3 percents beneden 70 staan. De Bank heeft, naar het schijnt, dien maatregel genomen wegens de vermindering van haren voorraad specie en wegens de gesteldheid der zaken in het algemeen. Rijzing boven 75 is bij de tegenwoordige hoogte van bet disconto vooreerst niet'weder te wachten, tenzij wij de herstelling van den vrede mogten vernemen, waarop echter volgens de heden ontvangen berigten nog weinig uitzigt bestaat." — Te Paiijs wordt thans, gelijk bekend is, het brood door de bakkers aan het publiek geleverd voor lagcren prijs dan de tegenwoordige duurto van het meel medebrengt, en zij ontvangen daarvoor van stadswege schadeloosstelling uit eene afzonderlijk hiertoe opgerigte kas. De stad Parijs heeft uit dien hoofde tot dusver reeds 8,400,000 fr. te betalen. Ihans wordt aan de Indépendance Beige geschreven dat bij het Fransche gouvernement een plan in overweging is om overal in Frankrijk zoodanige kassen op te rigten , zijnde eene commissie daarvoor benoemd. — Het Parijsche dagblad l'Assemblee. Nationale, het orgaan van de voorstanders der zamensmelting van de beide takken van liet gevallen Fransche koningshuis, verklaart dat de door Londensche dagbladen medegedeelde brief waarin de Hertogin van Orleans aan den Herto"-van Nemours schrijft niet te willen toetreden tot die zamensmelting, een onecht stuk is.
---

ENGELAND.
Volgens teiegraphische berigten heeft de Engelsche 3 percents geconsolideerde staatsschuld zich aan de Londensche beurs gisteren (Vrijdao) op den verlaagden koers van den vorigen dag staande gehouden. Aan de Londensche graanmarkt was gisteren weinig vraag naar tarwe; in den prijs kwam geene verandering. Volgens handelsbrieven uit Odessa vreesde men aldaar dat de Russische havens der Zwarte zee spoedig voor de Engelsche en Fransche koopvaardijschepen zouden gesloten worden. — In den laatsten tijd kwamen onder het publiek in Engeland geruchten in omloop van onbehoorlijke bemoeijingen van den gemaal der Koninoju met de staatszaken. Zoo werd gezegd dat Prins Albert veranderingen had gemaakt in instructien die door het kabinet waren vastgesteld voor den Britschen gezant te Konstantinopel, en dHt hij , toen die veranderingen dooide ministers gewraakt werden, op eigen hand eenen bode naar de Levant zond, die gelijktijdig met den koerier van het ministerie van buitenlandsche zaken en in strijd met de aan dezen toevertrouwde depêches instmetien naar Konstantinopel moest overbrengen. Ook werd gezegd dat Prins Albert den Russischen gezant had verwittigd van de voorgenomen zending der vereenigde vloten in de Zwarte zee, en alzoo aan Keizer Nikolaas gelegenheid had gegeven om zijne schepen te redden door ze naar Sebastopol terug te roepen. Ook in voorname dagbladen vonden deze; geruchten weerklank, en de Londensche Daüy News berigtte zelfs, dat terstond bij den aanvang der parlement3iitting daaromtrent ophelderingen zouden worden gevraagd door den heer Roebuck, een parlementslid van de ultraliberale partij, die zich als redenaar in het parlement den naam van niets ontziende bitsheid heeft verworven. De heer Roebuck verklaart thans in de Times, dat nimmer zoodanig voornemen bij hem is opgekomen. Hij zegt » op een zoo zwakken grond als een algemeen gerucht nimmer eene zoo ernstige beschuldiging teo-en iemand te willen inbrengen". De Times zelf laat zich thans ook over de zaak uit en zegt: » Een gedeelte der drukpers heeft zich niet geschaamd lasterlijke praatjes zonder zin of bewijs wereldkundig te maken. Er kunnen geen bewijzen zijn voor de waarheid der aantijging zdo als zij thans wordt voorgedragen. In dit geval is regtstreeksch getuigenbewijs onmogelijk; ook in de omstandigheden zijn geene aanwijzingen te vinden van zooveel kracht dat eene jury op zulken grond eenen knaap aan appeldieverij zou willen schuldig verklaren. » De beschuldiging, zoo als zij thans luidt, is veel meer beleedigend voor de Koningin en voor hare ministers dan voor haren gemaal. Wat is hij eigenlijk anders dan de eerste onderdaan in het rijk ? Heeft de Koningin den bij de krooning afgelegden eed gebroken, wordt het Jand door lord Aberdeen en zijne ambtgenooten verraden, dan weten wij uit de historie onzes lands hoe te handelen. Doch tot zulk een uiterste zal het Engelsche volk niet komen zonder goede reden en voldoend bewijs. Niemand beweert dat de Koningin en haar echtgenoot in de huisselijke zamenleving niet over de staatsaangelegenheden mogen spreken; het is niet te verwachen dat twee zoo naauw verbonden personen nimmer tot elkander zullen spreken over onderwerpen van het grootste belang voor beiden; maar volgt daaruit dat de Prins-gemaal onzinnig genoeg moet zijn om iets strijdigs met 's lands belang voor te slaan, en dat de Koningin onzinnig genoeg moet zijn om in zulke voorstellen te berusten? En hebben wy dan nog niet het ministerie en de meerderheden in de parie'mèntshüizen ? o Den Prins-gemaal is het thans 'zekerlijk genoegzaam bekend dat hij niets te doen heeft met de pligten des gouverhèmerits. Hij weet wel dat elke poging om zijn regtmatïgen werkkring te buiten te gaan, zonder weifelen zou worden te keer gegaan; en hij is een veel te wijs man om aijne welverdiende populariteit op te offeren voor zulke dwaze plannen tan politieken invloed als lasteraars hem hebben durven te laste leggen." De bevordering der vlag-officieren bij de Britsche marine geschiedt alleen naar ancienneteit. De Times betoogt wederom dat hierdoor de vloot minder geschikte bevelhebbers heeft, terwijl officieren in de volle kracht des levens den lande geen dienst kunnen doen, maar hun ouden dag afwachten moeten alvorens tot de gewigtigste diensten geroepen te worden. Gelijk op onderscheiden plaatsen in Devonshire, zijn dezer dagen ook te Taunton in Somersetshire grove wanordelijkheden gepleegd door volkshoopen die goedkooper brood begeerden. Eenigeh tijd geleden werd het onder de aandacht van het Britsch- Indische gouvernement gebragt dat in eene wijd uitgestrekte landstreek van Punjaub kindermoord nog sterk in zwang was als een geoorloofd gebruik, daar vele ouders zonder schroom hunne pasgeboren dochters doodden. Gelijk de gewoonte om weduwen met de lijken der-mannen te verbranden in Indie onder de Britsche heerschappij is uitgeroeid , njet zoo zeer welligt door straffen en dwangmaatregelen als door de openbare afkeuring waarmede de Britsche overheden die gewoonte bejegenden, zoo wilde het Britsche bewind nu ook den kindermoord te keer gaan, vooral door zedelijke middelen; het wilde het begrip bestrijden dat het vermoorden van vrouwelijke kinderen niet laakbaar is, en de hebbelijkheden wijzigen die onder de bevolking van Punjaub den kindermoord in zwang hielden. Daartoe moest in de eerste plaats eene groote volksvergadering dienen, die den 14den November 11. te Umritsir gehouden is. Een ooggetuige verhaalt hiervan het volgende. »De vergadering te Umritsir was zeer schitterend. Alle burgerlijke ambtenaren in Punjaub waren er tegenwoordig; zij hielden hun verblijf onder tenten, buiten de stad opgeslagen in eene reeks die nagenoeg een vierde mijl lang was. Men berekende dat, behalve de inwoners, meer dan twintig duizend inlanders in de heilige stad verzameld waren om de order van den gouverneur-generaal betrekkelijk den kindermoord te hooren afkondigen. Den 14den November werden allen uitgenoodigd op het hofplein zamen te komen; hier vereenigden zich binnen het afschutsel drie duizend inlanders, waaronder drie honderd van hoogeren rang, wien stoelen gegeven werden, die in een halven kring rondom den ingang der tent van den vertegenwoordiger des opperbewinds geschaard waren. Rondom dit halfrond stonden de opgekomen burgerlijke ambtenaren. Men zag daar al de oude krijgsbevelhebbers en bewindvoerders van de kortelings onderworpen volksstammen der Sikhs , en onder hjn menig stamhoofd uit de bergstreek, die zich vroeger nimmer uit zijne hooge geboorteplaats had laten lokken. AHen die niet van zoo hoogen rang waren, dat zij aanspraak op een stoel konden maken, zaten op den grond. » Diepe stilte heerschte in deze schitterende vergadering, toen de heer Edmundstone, die, bij afwezendheid van den hoogsten burgerlijken ambtenaar, deze gewigtige vergadering openen en haar doel verklaren moest, oprees om het woord te voeren. Hij hield eene voortreffelijke rede in de Hindosche taal, den kindermoord en ook dien van meisjes schetsende als strijdende tegen de godsdienst, tegen het menschelijk en tegen het ouderlijk gevoel; en zoo diepen indruk maakte deze rede op zijne hoorders, dat alle aanwezige inlanders hunnen naam schreven onder eene met eede bekrachtigde verbindtenis om voortaan nimmer weder in den kring hunner nabestaanden en bekenden jonggeboren meisjes door de ouders te laten ombrengen, zonder aangifte daarvan aan de overheid te doen. n Eene der redenen waarom de stamhoofden der bergstreek en vele stammen van de Sikhs hunne dochters bij de geboorte pleegden te vermoorden, was gelegen in de buitensporige kosten waarmede het uithuwelijken eener dochter, volgens hunne gewoonten, gepaard ging; de familietrots verbood die kosten in te krimpen; en liever dan zich daardoor te verarmen, bragten zij hunne dochters om het leven. Het gouvernement heeft nu eene verordening uitgevaardigd die de kosten eener plegtige huwelijksverbindtenis beperkt tot bepaalde sommen, geëvenredigd aan den rang der ouders. Deze verordening wordt algemeen als eene «roote weldaad aangezien; en alle de stamhoofden legden hunne ingenomenheid met de nieuwe wet aan den dag.
» Toen de bovengemelde verbindtenis onderteekend en alles afgedaan %«.s, klommen de stamhoofden op hunne prachtig uitgedoste olifanten, én verwijderden zich gevolgd door hun talrijken stoet; daarna verwijderden zich de overigen; het uiteengaan dezer groote vergadering was een schilderachtig tooneel van Oostersche praal. • i> 's Avonds was de geheele stad alsmede de vermaarde heilige vijver van Umritsir schitterend geïllumineerd. Op den vijver en op de trappen die van den gouden tempel naar den vijver leiden, werd een groot vuurwerk afgestoken. » De 14de November was voor de volksvergadering gekozen, omdat hij een hooge feestdag voor de Hindo's is, in verband staande met de aanbidding van het vuur, en die altyd een groot aantal menschen naar Umritsir doet stroomen."
---

