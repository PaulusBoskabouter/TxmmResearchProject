NEDERLANDEN.
Bij Zr. Ms. besluit van den 21sten Julij 1854, n°. 81, zijn de kapitein-ter-zee ridder Joseph de P'óltl en de luitenant-ter-zee F. des Tombes, beide in Oostenrijksche dienst, benoemd tot ridders der orde van den Nederlandschen Leeuw. Bij Zr. Ms. besluit van den 24sten Julij 1854, n°. _8, zijn I°. tot derzelve tegenwoordige functien herbenoemd en bij continuatie aangesteld : mr. E. A. de Roo van Westmaas, als plaatsvervangend kantonregter te Dordrecht: mr. N. W. Blom, als plaatsvervangend kantonregter te Gorinchem; 11. Rekker, als plaatsvervangend kantonregter te Middelburg; _P. F. Hennequin, als plaatsvervangend kantonregter te Sluis; S. H. van Diggelen, als plaatsvervangend kantonregter te Axel; mr. J. van Riemsdijk, als kantonregter te Almelo; mr. P. Oosting, als griffier bij het kantongeregt te Assen; en J. van der Veen Az., als griffier by' het kantongeregt te Hoogevean; 2°. eervol ontslagen : «7. Bruins, kantonregter te Ommen: en mr. A. P. J. de Schepper, kantonregter te Enschede", B°. benoemd, tot kantonregter te Ommen, mr. W. D. Coninck Liefsling, -thans griffier bij bet kantongeregt aldaar.
---

BUITENLANDSCHE BERIGTEN. SPANJE.
Er zijn nog geen latere berigten uit Madrid ontvangen dan die van den 22sten Julij, volgens welke aldaar rust heerschte, en de aankomst te gemoet gezien werd van den generaal Espartero. Den 19den was door het officiële Spaansche regeringsblad bekend gemaakt dat de Koningin het ontslag van den hertog van Rivas en van de overige ministers aangenomen had, doch dat zij voorloopig het bewind zouden blijven voeren tot aan de aankomst van don Baldomero Espartero, den Hertog der Overwinning, aan wien door Hare Majesteit de zamenstelling van een nieuw bewind was opgedragen. Een der Madridscbe bladen die het gevallen ministerie bestreden hadden, de Clamor Publico, zegt in zijn nommer van den 20sten Julij: i) In den ochtend van den 18den zag men alom de bevolking der hoofdstad zich tot een ernstigen strijd toerusten. Er werden barricaden opgeworpen, en achttien uren lang worstelden de gewapende volkshoopen met de militairen, zonder zich door het geweer- of kanonvuur te laten vervaard maken. Het was een bloedige en moorddadige dag. Den 19den des ochtends was er geen straat zonder versperring. Het gevecht werd met nieuwe drift hervat. Tegen zes ure namiddags zag men eenen parlementair met een witten zakdoek in de opgeheven hand, door teekenen te kennen gevende dat hij eenen wapenstilstand verzocht; en men vernam van hom dat de generaal Espartero belast was geworden met de taak om een bewind te vormen naar den wensch der natie. Aanstonds werden aan beide zijden de wapenen gelijktijdig neergelegd; en de militairen sloten broederschap met de burgers. Toen had men de heugelijke zekerheid dat een echt liberaal bestuur zou gevormd worden door den Hertog der Overwinning, Spanjes vredestichter." In een particulier schrijven uit Madrid van den 20sten dezer, hetwelk door de Parij sche Presse wordt medegedeeld, leest men het volgende i » De bevolking der hoofdstad is tot bedaren gebragt door de aankondiging van Espartero 's komst; doch de barricaden werden bezet gehouden. Alleen werd het gevecht gestaakt, en er volgde een wapenstilstand, hetzij met of zonder uitdrukkelijke overeenkomst, tusschen de troepenen het volk. De troepen ontvingen bevel om niet langer te schieten. De militairen, die bij het gebouw van het ministerie van binnenlandsche zaken post gevat hadden, verbroederden zich met de inwoners; en de commissie, die in naam der volksmenigte de wapening der burgers en den strijd tegen do troepen had bestierd, vestigde zich in dat gebouw." —De Londensche Times zegt in zijn nommer van eergisteren: » Het ontbieden van Espartero behoort niet tot de gewone veranderingen in de staatkunde van een hof; het is de capitulatie der Spaansche monarchie met een gewapenden opstand. Heeft de Koningin in den nood dien legeroverste tot zich geroepen en hem gevraagd om haren troon te redtien, wat het ook kosten mogt, ontegenzeggelijk heeft zij daarmede de laatste kans aangegrepen die nog voor haar overgebleven was. Aan gewapenden tegenstand van de zijde des hofs kan nu niet meer gedacht worden. Even weinig zou het baten, indien het hof de volksbeweging slechts gedeeltelijk te wille ware. De strijd nu eenmaal begonnen zijnde, zouden de natie en het leger zich ongetwijfeld nimmer onderwerpen aan «en nieuw bewind van denzelfden aard als het gevallene. Mogt de Koningin ïneenen met halve inwilligingen te kunnen volstaan, zij zou —al nam ook de generaal Narvaez het voor haar op — zich zelve te gronde rigten en de laatste kans op het behoud van den troon harer voorvaderen verspelen, In allen gevalle zal men haar niet om haar zelve op den troon laten , maar alleen als een zinnebeeld van maatschappelijke orde en tot vermijding der nadeelige gevolgen van eenen worstelstrijd om het hoog gezag. Voor het tegenwoordige is er niets beters voor Spanje dan een liberaal gouvernement onder leiding van Espartero of van iemand anders die het vertrouwen der natie bezit."
---

TURKIJE.
De half-officiele Preussische Correspondenz zegt in haar nommer van gisteren : » Brieven van het oorlogstooneel aan den Beneden-Donau van den 13den Julij melden ons, dat de Turken Giurgewo niet bezet hielden, maar naar de eilanden in den Donau teruggetrokken waren.
» Te Bucharest was men in de hoogere kringen der bevolking van meening dat de Donau-vorstendommen eerlang door de Russen zonden ontruimd worden en alsdan onder het tijdelijk bestuur der Oostenrijkers zouden komen. Hiermede schijnt echter het aankomen van Russische troepen in de hoofdstad van Wallachye in tegenspraak te zijn. i) Den Oden Julij is de Russische Donau-notille, bestaande uit twee oorlogsstoombooten , negen kanonneerbooten en verscheiden transportschepen, te Galacz aangekomen, beladen met oorlogsmaterieel, hetwelk bij Silistria en elders gediend had. » De regter Donau-oever in de Dobrudscha was door de Russen nog niet ontruimd; Tultscha werd nog door den generaal Uschakoff bezet gehouden, en de brug over den Donau bij Isaactscha was den 9den Julij nog niet afgebroken. Waarschijnlijk was deze positie door de Russen nog bezet om eenen weg open te houden voor de Christen inwoners van de Dobrudscha, die ten getale van wel 150,000 menschen met een half millioen stuks vee, naar Bessarabie zouden verhuizen. i) Men vermoedde dat het verkeer over de grenzen tusschen de Donanvorstendommen en Zevenbergen door de Russen weldra geheel gestremd zou zijn." — Men herinnert zich dat eenigen tijd geleden een Engelsche kruiser, de Tiger, nabij Odessa op het strand geraakt en met de bemanning in de magt der Rus.?en gevallen is. Sedert waren aldaar door de Russen toestellen opgerigt om het vaartuig weder vlot te maken. Deze toestellen zijn den 13den dezer door drie Britsche stoomschepen na eene kanonnade van eenige uren vernield, gelijk door de half-officiële Oesterreichische Correspondenz berigt wordt.
---

DUITSCHLAND.
Men leest in de half-officiele Preussische Correspondenz van 26 Julij: » Ten einde de strijdvaardigheid van het leger te verhoogen, heeft de Koning bij order van den 20sten dezer bevolen, dat al de eavalerieregementen van het staande leger op de oorlogssterkte van 602 man en paarden, het regement garde du corps op die van 611 man en paarden gebragt, en al de batterijen der negen regementen artillerie , wat paarden en bediening betreft, tot den voet van oorlog aangevuld moeten worden. De noodige bevelen daartoe zijn dezer dagen door de ministers van oorlog en van binnenlandsche zaken uitgevaardigd. Naar wij vernemen, moeten de aanvullingsmanschappen uit de met verlof gezondenen genomen, maar eene al te groote overhaasting daarbij vermeden worden; ook zullen de thans nog plaats hebbende schietoefeningen der artillerie niet worden afgebroken. De genoemde corpsen worden ook niet mobiel gemaakt, en alle voor den voet van vrede geldende voorschriften ten aanzien van verpleging, huisvesting enz. blijven van toepassing. In hoeverre eene aanvulling van het corps officieren bij de regementen artillerie zal plaats hebben, is nog niet beslist. Het getal der in vredestijd aanwezige officieren van gezondheid zal voorloopig bij de regementen artillerie niet verhoogd worden."
---

ENGELAND.
De beraadslaging die jl. Maandag in de beide Huizen van het Britsche Parlement gevoerd is over de aanvrage des gouvernements om fondsen tot voortzetting des oorlogs (zie ons vorig nommer) heeft, gelijk de Times opmerkt, doen blijken dat het Parlement eenstemmig de krachtige doorzetting des oorlogs verlangt. » Volgens de jongste telegraphische mededeelingen en volgens hetgeen door de ministers gisteren avond in de beide Huizen gezegd is, zoo vervolgt de Times, zijn twee hoogst gewigtige punten thans uitgemaakt. Stellig wordt verzekerd dat Keizer Nikolaas de Donau-vorstendommen bezet wil houden, en dat de Keizer van Oostenrijk des noods gewapenderhand de Russische troepen uit die gewesten verwijderen wil. Zijn deze besluiten in de daad door het Russische en het Oostenrijksche kabinet definitief genomen, dan zal er een eind zijn aan al de vertragingen en onzekerheden, die tot nog toe onze krijgsbedrijven te lande hebben gekenmerkt. Wij mogen alzoo vertrouwen dat de oorlog voortaan op drie onderscheiden tooneelen zal worden gevoerd: in de Vorstendommen en welligt in de aangrenzende gewesten van Oostenrijk zal door de Oostenrijksche en de Turksche tioepen gestreden worden om de Russen naar het Russisch grondgebied terug te drijven; in de Oostzee zal de vereenigde vloot al de Russische havens gesloten houden en zelfs Ruslands hoofdstad met verwoesting bedreigen; terwy'l in de Zwarte zee, naar wij hopen, Sebastopol zal worden aangetast." De ministeriele Globe zegt, dat de Londensche beurs met genoegen uit de beraadslagingen van het Parlement van jl. Maandag vernomen heeft, dat het gouvernement niet weifelt in het voornemen om den oorlog krachtig door te zetten zonder zijn besluit van de houding der ' Duitsche mogendheden te laten afhangen, en dat het daartoe vooreerst geene nieuwe leeningen of belastingen behoeft voor te dragen. De voor het veldgewas gunstige weersgesteldheid deed meer en meer de vrees voor een ongenoegzamen graanoogst verdwijnen. Met dat al waren de Engelsche staatsschuldbrie ven niet zeer gezocht, en zy zijn jl. Dingsdag, gelijk volgens telegraphische benrsberigten ook gisteren, een weinig gedaald; hetgeen vooral aan den staat der geldmarkt wordt toegeschreven.
— Bij de beraadslaging die jl. Maandag door het Lagerhuis over de zaken van vrede en oorlog gevoerd is, beweerde een der leden, lord Dudley Stuart, dat het Britsche gouvernement den ernstigen wil niet had om den oorlog door te zetten. " Algemeen denkt men —• zeide hij — dat de eerste minister, lord Aberdeen, de regte man niet is om in zulk eenen oorlog aan het hoofd des bewinds te staan , en dat er order moet zijn gegeven om krijg te voeren op eene fatsoenlijke en grootmoedige wijze en om Rusland niet te hard aan te tasten. Dat is de wijze niet waarop deze groote oorlog tot een goed einde kan worden gebragt; en mijns inziens behoort het Parlement niet uiteen te gaan zonder de verzekering te hebben ontvangen dat het binnen kort wederom zal worden bijeengeroepen; eene verklaring in dezen zin zal door mij bij de eerste gelegenheid worden voorgesteld." Reeds in de zitting van den volgenden dag (Dingsdag) heeft lord Dudley Stuart dat voornemen uitgevoerd, doch zijn voorstel is zonder hoofdelyke stemming verworpen na eene langdurige en zeer levendige beraadslaging, waarvan de hoofdzaak ons door onderscheiden telegraphische mededeelingen reeds bekend is. Het voorstel is door lord John Russell bestreden met verklaring dat deszelfs aanneming door het gouvernement als een bewijs van wantrouwen zou worden aangemerkt. Op de bewering dat een aanval op Kronstadt en Sweaborg door lord Aberdeen verboden was, is van de zijde der Regering geantwoord dat de admiraal Napier volmagt had om naar bevinden en best weten te handelen, doch in een rapport aan het gouvernement verklaard had de beide genoemde Russische sterkten van de zeezijde onneembaar te achten.
— Het Hoogerhuis heeft zich vereenigd met de door het Lagerhuis reeds aangenomen bill houdende bepalingen tot verbetering van jeugdige misdadigers, en met die tot afschaffing der nog geldige strafbepalingen tegen woeker. Met 77 tegen 35 stemmen is door het Lagerhuis de bepaling aangenomen die het onthalen der kiezers door de candidaten verbiedt.
— Den Staten is te Kopenhagen eene Engelsche stoomboot aangekomen met zieken en gekwetsten van de vereenigde vloot; onder de zieken zou, gelijk de telegraphische depêche meldt , ook de Britsche admiraal Corry zijn.
---

