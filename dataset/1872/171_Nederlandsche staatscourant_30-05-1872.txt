NEDERLANDEN. 's GRAVENHAGE, den 29 sten Mei 1872.
Bij Koninklijk besluit van 28 Mei 1872, n°. 11, is J. M. H. Smeets herbenoemd tot burgemeester der gemeente Geleen. MINISTERIE VAX BI NN E NL A N DSC H E ZAKEN. Van wege den Minister van Staat en van Binnenlandsehe Zaken wordt ter algemeene kennis gebragt, dat in den loop der maand Julij e. k. gelegenheid zal gegeven worden tot het afleggen der examens, vermeld in art. 7 der wet van 1 Junij 1865 ( Staatsblad n°. 59>, ter verkrijging van acten van bevoegdheid als leerling-apotheker (apothekersbediende). Zij zullen worden afgenomen te Middelburg en te Meppel. Zij, die tot die examens wenschen te worden toegelaten, onverschillig waar zij met der woon gevestigd zijn, worden uitgenoodigd daarvan vóór 25 Junij e. k schriftelijk opgave te doen aan den Inspecteur voor het geneeskundig Staatstoezigt voor die provincie, waarin de plaats gelegen is, waar zij het examen wenschen af te leggen; zij die te Middelburg wenschen geëxamineerd te worden behooren zich te wenden tot den Inspecteur voor het geneeskundig Staatstoezigt voor Zeeland , dr. A. A. Fokker, te Middelburg, en zij die Meppel verkiezen, tot den Inspecteur voor Overijssel en Drenthe, dr. D. Lubach, te Kampen. 's Gravenhage, 28 Mei 1872. Yoor den Minister, De Secretaris-Generaal, Hubrecht. Van wege den Minister van Staat en van Binnenlandsehe Zaken wordt ter algemeene kennis gebragt dat in den loop der maand Julij e. k. gelegenheid zal worden gegeven tot het afleggen der examens, vermeld in art. 11 b der wet van 1 Junij 1865 (Staatsblad n°. 59), ter verkrijging van acten van bevoegdheid als vroedvrouw. Zij zullen worden afgenomen te Utrecht en te Leeuwarden. Zij, die tot die examens wenschen te worden toegelaten , onverschillig ■waar zij met der woon gevestigd zijn , worden uitgenoodigd daarvan vóór 25 Junij e. k. schriftelijk opgave te doen aan den Inspecteur voor het geneeskundig Staatstoezigt voor de provincie, waarin de plaats gelegen is, waar zij het examen wenschen af te leggen; zij die te Utrecht wenschen geëxamineerd te worden, behooren zich te wenden tot den Inspecteur voor het geneeskundig Staatstoezigt voor Gelderland en Utrecht, dr. W. F. P Kiehl, te Arnhem, en zij die Leeuwarden verkiezen, tot den Inspecteur voor Friesland en Groningen. dr. L. Ali Cohen, te Groningen. Bij het verzoek om tot het examen te worden toegelaten, moeten de belanghebbenden het bewijs overleggen dat zij als leerlingen in de verloskunde bij eenen geneeskundigen inspecteur zijn ingeschreven onder de voorwaarden, vastgesteld bij Koninklijk besluit van den 19den Mei 1866, n°. 44, en minstens tien gewone verlossingen in tegenwoordigheid van eenen verloskundige of van eene vroedvrouw hebben verrigt. 's Gravenhage, 28 Mei 1872. Voor den Minister, De Secretaris-Generaal, Hubrecht. Van wege den Minister van Staat en van Binnenlandsehe Zaken wordt ter algemeene kennis gebragt: 1». dat de Commissie, belast met het examineren van hen die het diploma, vermeld in art. 16 der wet van 1 Junij 1865 (Staatsblad n°. 59), wenschen te verkrijgen , zitting zal houden op Dingsdag 11 Junij e. k. en volgende dagen, te Leiden; 2°. dat de Commissie, belast met het examineren van hen die eene acte van bevoegdheid als arts wenschen te verkrijgen, of hunne vroeger verkregene bevoegdheid verder wenschen uit te breiden , overeenkomstig artt. 27 en 28 dier wet, zitting zal houden op Maandag 3 Junij e. k. en volgende dagen, te Amsterdam; 3°. dat de Commissie, belast met het examineren van hen, die eene acte van bevoegdheid als hulpapotheker of als apotheker wenschen te verkrijgen, zitting zal houden op Maandag 17 Junij e. k. en volgende dagen te Utrecht. 's Gravenhage , 29 Mei 1872. Voor den Minister, De Secretaris-Generaal, H ubrecht.
---

BUITENLANDSCHE BERIGTEN. ENGELAND.
In de eerste zitting van het Lagerhuis na het reces, op jl. Maandag,
kwam het supplementaire tractaat met Amerika ter sprake, alsmede het misverstand tusschen de Britsche en Amerikaansche leden der Internationale commissie voor het tractaat van Washington aangaande de indiening der eischen tot vergoeding van indirecte schade. Door eenen zijner medeleden tot verklaring geroepen, bevestigde sir Stafford Northcote dat hij in eene openbare vergadering te Exeter had gezegd dat, zoo het Britsche kabinet meende dat die eischen in de aan het scheidsgeregt in te dienen stukken niet zouden worden opgenomen, dit te wijten was aan hem en zijne Britsche medeleden dier commissie. Zij toch verkeerden in de stellige meening dat van wege het kabinet van Washington de belofte gedaan was dat die indiening niet zou geschieden De spreker verklaarde echter op dat oogenblik nog niet in staat te zijn in nadere bijzonderheden te treden , doch beloofde dit te zullen doen nadat hij met zijne medeleden der commissie en met de regering daaromtrent overleg gehouden zou hebben. De heer Disraeli beklaagde zich daarop dat, weinige dagen nadat de Britsche regering aan het Parlement verzocht had het onderwerp niet in behandeling te nemen, en een zeker waas van geheimzinnigheid over het supplementair tractaat had verspreid, de tekst van dat ontwerp-tractaat in de Amerikaansche dagbladen was medegedeeld. Hij vioeg verder wat er was van het gerucht, dat de Amerikaansche Senaat het tractaat slechts behoudens eenige wijzigingen had goedgekeurd, en welke maatregelen de regering genomen had om te voorkomen dat van de eene zijde de zaak der arbitrage geheel zou afspringen wanneer vóór 15 Junij nog geene overeenstemming ten aanzien van het gewigtige punt der indirecte eischen tusschen de beide regeringen was tot stand gekomen; en dat van de andere zijde Engeland geen gevaar zou loopen dat het scheidsjeregt werkelijk die eischen in overweging nam. De heer Gladstone verklaarde de openbaarmaking van het ontwerp-tractaat , aan welke hij geen deel had, mede te betreuren. De door den Senaat gewenschte wijzigingen waren in vertrouwen aan de regering medegedeeld en derhalve nog niet vatbaar voor mededeeling aan het Parlement; de regering had die op het oogenblik in overweging. Wat de te Genève te nemen maatregelen aanging, achtte de minister insgelijks mededeeling op het oogenblik ontijdig, doch zeide dat de regering daaraan hare aandacht wijdde. Eene door den heer Disraeli als ter loops gedane vraag, of het Parlement ook in de gelegenheid zou zijn om zijn oordeel over het tractaat uit te spreken vóór dat het door de Koningin zou zijn geratificeerd, verklaarde de minister te zullen beantwoorden wanneer eene bepaalde interpullatie daaromtrent tot de regering zou worden gerigt. Nadat de minister Gladstone het door oen der leden ter sprake gebragte gerucht eener spoedige invrijheidstelling van alle gevangen Feniers onwaar had genoemd, zette het Huis do behandeling der begrooting van marine voort. FRANKRIJK In het Journal Ofpciel wordt de bewering van het dagblad l' Evenement tegengesproken, dat de maarschalk Bazaine zich louter voor den vorm in arrest zou bevinden, en hem onder anderen de vergunning gegeven zou zijn om zich vrijelijk buiten het hem ter bewoning aangewezen huis te begeven , en zelfs daar buiten het middagmaal te gaan houden. — Het wets-ontwerp op de legervorming, waarover Maandag inde Nationale Vergadering de beraadslagingen zijn aangevangen, bevat de volgende algemeene bepalingen, waarin de hoofdstrekking van het ontwerp is nedergelegd: » Artikel 1 lede' 1 Franscliman is persoonlijk verpligt tot de militaire dienst » Artikel 2. In het Fransche leger worden geenerlei premien voor de dienstneming noch handgelden gegeven. n Artikel 3. Ieder Franschman, welke niet uitdrukkelijk ongeschikt voor de militaire dienst is verklaard, kan op de door de wet bepaalde wijze van zijn twintigste tot zijn veertigste jaar worden opgeroepen om deel uit te maken van het leger en van de reserve. » Artikel 4. De plaatsvervanging is afgeschaft. » De ontheffingen van dienst, volgens de wet toe te kennen, gelden in geen geval als finale vrijstelling. » Artikel 5. De manschappen van het leger, welke zich onder de wapenen bevinden, mogen aan geene verkiezingen deelnemen. ii Artikel 6. Ieder militair corps dat onder de wapenen is wordt aan de bepalingen van het militair strafregt onderworpen, maakt een deel van het leger uit en staat onder de bevelen hetzij van den minister van oorlog, hetzij van den minister van marine. n Artikel 7. Alleen Franschen worden in het Fransche leger toegelaten. ii Van de militaire dienst worden uitgesloten, en onbevoegd verklaard om de wapenen te dragen: 1°. zij die door den regter veroordeeld zijn tot eene lijfstraf of onteerende straf; 2". zij die, by regterlijk vonnis veroordeeld zijnde tot eene gevangenisstraf van twee jaren of min-
der, nu afloop van dien straftijd zijn gesteld onder het toezigt der hooge politie of vervallen verklaard van alle of van sommige burgerlijke , burgerschaps- of faniilieregten." In de zitting van Maandag ving de generaal Chanzy,lid der commissie van rapporteurs , het debat aan mot de mededeeling dat de commissie onderling en met de regering eenstemmig van oordeel was dat het aangeboden wetsontwerp de meest gewenschte oplossing aan de quaestie der legervorming gaf; hij drong er daarom, op aan dat de Vergadering zich van noodelooze en gevaarlijke uitweidingen onthouden en het debat zooveel mogelijk beperken zou. In gelijken zin liet zich de generaal Trochu uit, welke het wetsontwerp in zijne hoofdstrekking, de algemeene dienstpligtigheid, verdedigde, schoon hij liet doorschemeren dat hij voor zich zeiven eenen korteren algemeenen diensttijd, bij voorbeeld van twee jaren, zou gewenscht hebben. De generaal drong echter, in eene langdurige rede, op geschiedkundige en politieke gronden met nadruk aan op de noodzakelijkheid eener strenge discipline. Die discipline, betoogde hij, was niet te bereiken door reglementen , hoe gestreng men die ook geliefde te maken, maar alleen door arbeid, door studie. De betere discipline, waardoor zich in den laatsten oorlog de marine boven de landmagt had onderscheiden, was volgens hem vooral toe te schrijven aan de meerdere studie en den geregelden arbeid bij dat wapen, terwijl het leger was gedemoraliseerd door de corruptie van het Keizerrijk en door de legende van den oorlogsroem van Napoleon 1; even als de legende van Lodewijk XIV was uitgeloopen opFrankrijks vernedering bij Rossbach, de legende van Frederik de Groote op Pruissens nederlaag bij Jena, zoo moest de Napoleontische legende onvermijdelijk het Fransche leger eenmaal ten val brengen. De verdienste der algemeene dienstpligtigheid deed de generaal onder anderen door deze woorden uitkomen : » Frankrijk heeft de nederlaag geleden toen het voor het eerst op het slagveld kwam tegenover de eenige moderne wapeninagt in Europa, tegenover een leger, hetwelk uit eene geheele gewapende natie bestond en het terstond door zijne overmagt overvleugelde; een leger dat, sedert jaren in het genot der meest verlichte en meest ruime decentralisatie, in vredestijd voortdurend bereid was tot den oorlog, en welks groote massa binnen twaalf dagen volledig kon gemobiliseerd worden; een leger eindelijk dat, zoo als ik niet behoef' aan te toonen, door zijne zamenstelling op een hoogen zedelijken trap stond.'' Door eene dergelijke organisatie aan te nemen en behoorlijk zorg te dragen voor eeno betere opleiding van den soldaat, en vooral voor de vorming van sterke vaste kaders, van welk een en ander hij in dit wetsontwerp de kiem zag, meende de generaal dat de Nationale Vergadering een zeer heilzaam besluit voor het land zou nemen door de wet aan te nemen. De heer Brunet, die aanving met eene geschiedenis der legervorming in Frankrijk van de vroegste tijden af, trad als bestrijder van sommige punten van het wetsontwerp op. Hij zag in de instelling der vrijwilligers voor één jaar eene inbreuk op het beginsel der gelijkheid voor de wet, meende dat men nog te veel aan het denkbeeld van gouvernementele en te weinig aan dat van nationale legers gehecht was, en betreurde vooral dat het Pruissische beginsel van localisatie der lege rafdeelingen , het groote geheim der spoedige mobilisatie, niet in het wetsontwerp was opgenomen. In het plan der commissie toch was het mogelijk dat militairen uit het zuiden van Frankrijk bij corpsen werden ingedeeld die in het noorden garnizoen hielden , zoodat er in oorlogstijd eene eindelooze verwarring zou ontstaan. — In het Journal des Débats wordt vermeld dat de middenpartij der linkerzijde, welke den generaal Chanzy tot haren president heeft, in eene Maandag gehouden bijeenkomst besloten heeft voor het wetsontwerp op de legervorming te stemmen. De leden der Republikeinsche Unie daarentegen zoude in eene op denzelfden dag gehouden bijeenkomst, na de bezwaren van den kolonel Denfert tegen het wetsontwerp te hebben vernomen, besloten hebben tegen te stemmen , en in allen gevalle de bepaling te bestrijden welke den activen diensttijd op vijf jaren vaststelt. SPANJE De eigenlijke oorzaak der aftreding van het ministerie Sagasta wordt in de door een geacht Duitsch blad medegedeelde berigten uit Madrid op de volgende wijze voorgesteld: „Er heeft eene overschrijving plaats gehad van 2 millioen realen (f 250,000) uit de kas van het ministerie van koloniën naar den post aeheime uitgaven van hot departement van binnenlandsche zaken , waarbij oorspronkelijk een crediet van f150.000 geopend was. Daar echter in de eerste maanden van het jaar de verkiezingen voor de Cortes plaats hadden zal men, zoo men zich herinnert welke middelen de regering te werk stelde om eene overwinning te behalen, en de slechte reputatie van het ministerie Sagasta in aanmerking neemt, wel kunnen begrijpen dat die begrootingspost voor de behoeften niet toereikende was. Er was meer geld noodig en Sagasta nam dit waar hij het vond. Daar de Spaansche schatkist nooit ruim van middelen voorzien is, was hij verpligt uit eene zoo afgelegen bron te putten als de kas van het departement van koloniën , tot welke bron zijn ambtgenoot Herrera hem den toegang verleende. n In plaats van nu bij de behandeling van het budget een goedkeurend votum tot herstel dezer gepleegde onwettigheid te hebben gevraagd, verkoos Sagasta liever het onmogelijke betoog te leveren, dat hij volkomen bevoegd was om die overschrijving te doen plaats hebben Hij meende te kunnen vertrouwen op de volgzame meerderheid, welke hij hoopte te zullen overtuigen dat een scherper toezigt der geheime politie door den politieken toestand des lands gevorderd werd. Maar de afgevaardigden en de oppositiepers drongen er met zoo veel nadruk op aan dat de regering hare rekening over de gedane uitgaven doen zou alvorens het parlement oenig votum van vertrouwen uitsprak, dat de minister "enoodzaakt was eenen bundel stukken over te leggen, waaruit blijken kon dat de werkzaamheid zijner agenten in de daad grooter uitgaven ten behoeve der geheime politie vereischt had." Na een overzigt te hebben gegeven van de verschillende in het brein der ceheime politie opgerezen zamenzweringen, waarin de meest bekende personen van Spanje heetten betrokken to zijn, zegt het blad dat de agenten, welke dergelijke verzinsels aan eene eerlijke en zelfstandige regering durfden overbrengen , als geheel ongeschikt voor hun ambt hadden moeten ontslagen zijn; doch het laat er opvolgen: «Het
ministerie Sagasta is echter niet eerlijk, niet ernstig, niet Zelfstandigdaarom nam het met deze ontdekkingen genoegen, betaalde er voor en stelde de republikeinen, demokraten en Alfonsisten , ja ook den maarschalk Serrano, den gewezen minister van oorlog Rey en zelfs den Koning Amadeus onder politie-toezigt en spionnage. Is het geen treffende ironie dat de generaal Rey zelf', destijds minister van oorlo" het besluit mede-onderteekende , waarbij bepaald werd dat de uit de kas van het departement van koloniën geligte gelden later gerestitueerd zouden worden uit het ter bestrijding van den carlistischen opstand toegestane crediet ? « Do zaak overschrijdt echter de grenzen der belagchelijkheid om op het gebied van het strafregt te komen. Deze soort van » overschrijving" . gevoegd bij een voortdurend schenden van het brievengeheim in strijd met de grondwet, valt onder de termen der strafwet, en wanneer de Cortes op grond van ongenoegzaamheid der gedane verantwoording hunne goedkeuring aan hetgeen gedaan is weigeren, zoo zal het de vraag worden, of de regterlijke magt zich de zaak niet zal aantrekken." — Uit Bayonne werd jl. Maandag aan de Times berigt dat de maarschalk Serrano , na gedurende twee dagen in zijn hoofdkwartier te Zornozo, 20 mijlen van Bilbao gelegen , met de opstandelingen over hunne onderwerping te hebben onderhandeld , des Maandags in den namiddag met zijnen staf' te Bilbao was aangekomen, met het berigt dat alle opstandelingen in Biscaya zijne voorstellen hadden aangenomen. Te Bilbao bestond over de voorwaarden der onderwerping groote ontevredenheid omdat, naar men zeide , daarbij straffeloosheid verzekerd was aan allen die aan den opstand hadden deelgenomen , d» pastoors welke gewapende benden hadden aangevoerd en de overige leiders niet uitgezonderd. DUITSCHLAIYD. De Kroonprins en Kroonprinses van Italië zijn gisteren namiddag te Berlyn aangekomen en aan het station door den Keizer , den Kroonprins en den prins Frederik Karei onder militaire eerbewijzen ontvangen. De Keizer zelfheeft zijne gasten naar het keizerlijke paleis geleid. — De officieuse Norddeutsche Allgemeine Zeitung van 29 Mei bevat het volgende met in het oog vallende letter gedrukte berigt: n Volgens een gerucht zou de bisschop des legers, Ramszanowski, geschorst zijn geworden." Indien dit gerucht zich bevestigt, dan staat de tegen den bisschop Ramszanowski genomen maatregel vermoedelijk in verband met het gebeurde te Keulen , waaromtrent van daar onder dagteekening van 27 Mei gemeld wordt: ii Door den Pruissischen legerbisschop Ramszanowski is over de aan den Staat toebehoorende garnizoenskerk, waarin tot dus ver, zonder dat de Roomsche geestelijkheid er aanstoot in vond, ook voor de protestantsche militairen godsdienstoefening gehouden werd, het interdict uitgesproken , dewijl laatstelijk met vergunning van het staatsministerie ook door de oud-Katholieken van die kerk voor hunne godsdienstoefening werd gebruik gemaakt. Het interdict is door de Pauselijke Curie niet alleen. bekrachtigd, maar zij heeft ook den legerbisschop gelast, den veldprediker van het Keulsche garnizoen, pastoor Lunneman, aan te zeggen dat, zoo hij nog éénmaal in de ontheiligde Pantaleonskerk dienst deed, hij met de groote excommunicatie gestraft zou worden. D j bisschop heeft dezen la*t uitgevoerd, en nu ontstaat de vraag wat de bovenhand moet behouden: 's lands wetten of hiërarchische willekeur. I)e Curie en een van hare blinde werktuigen zijn zoo ver gegaan, vaneenen staatsambtenaar, voor het geval dat hij zijnen ambtspligt getrouw mogt vervullen, met de hoogste kerkelijke straf, de excommunicatie, te bedreigen. Het spreekt van zelf dat het ministerie zich zulk eene aanmatiging niet kan laten welgevallen. Voorloopig heeft de pastoor Lunnemann, tot dat eene definitive beslissing van den minister van oorlog ontvangen zal zijn, de dienst voor de katholieke militairen met goedvinden vftn den gouverneur gestaakt en gisteren in eene zij-kapel (tot welke het interdict zich dus niet schijnt uit te strekken) eene stille mis gelezen " OOSTENRIJK. De Aartshertogin Sophia , gemalin van den Aartshertog Frans Karei en moeder des Keizers Frans Joseph, is gisteren morgen na eene langdurige ziekte overleden. RUSLAND. In berigten uit St. Petersburg van 20 Mei wordt verzekerd dat de Russische regering met die der Vereenigde Staten in onderhandeling is over den verkoop der Aleutisclie en Kurilische eilanden aan NoordAmerika en dat het koopcontract ten aanzien der eerstgenoemde eilanpen, die voor de walvischvangst van groot gewigt zijn , reeds gesloten zou wezen. TURKYE Omtrent den verderen loop der aangelegenheid van het Armenischkatholieke kerkgenootschap heeft de Augsburger Allgemeine Zeitung van eenen correspondent te Pera omstandige berigten ontvangen. Nadat aan de Armeniers door den grootvesier op 13 Mei mededeoling gedaan was van den firman des Sultans waarbij de door den Paus gedane benoeming van Hassun tot patriarch der Armenische katholieken voor nietig en van onwaarde verklaard wordt (zie Staatscourant n c . 121) waren zij tegen den 19den Mei opgeroepen om, overeenkomstig hunne oude privilegien , zelve een nieuwen patriarch te verkiozen. Intusschen kwamen op aanraden van den gezant van Frankrijk de aanhangers van Hassun reeds den 17den Mei bijeen om eenen patriarch in hunnen geest te kiezen en daardoor de anti-Hassunisten te verschalken. Eene van ongeveer 250 onderteekeningen voorziene verklaring zou den 18den aan den grootvesier bekend maken dat de katholieke Armeniers den bisschop van Brussa , Telkian , tot hunnen patriarch gekozen hadden. De tegenstanders van Hassun schenen echter van deze zaak kennis gekregen en den Russischen gezant Ignatieff gewaarschuwd te hebben. «Deze vroeg den 18den eene audientie bij den grootvesier — dus vervolgt het berigt — en onderrigtte hem van den strik dien de Jesuiten-partij aan de Porte gespannen had. Ook do Duitsche zaakgelastigde, door den grootvesier geraadpleegd, verklaarde het gebeurde voor eenen treek der ultramontaansche partij. Toen nu de depu at ie
der Hassunisten den 18den verscheen om de bovenvermelde verklaring 4e overhandigen, verklaarde de grootvesier dat hij deze keuze als niet gedaan moest beschouwen, vermits de katholiek-Armenische natie tegen Zondag 19 Mei ter verkiezing was opgeroepen, en beval hij der deputatie om aan hare lastgevers te zeggen dat zij den volgenden dag. gelijk alle katholieken , zicli naar de kerk van St. Chrysostomus konden begeven om aan de verkiezing van den patriarch deel te nemen. Dit verklaarde de deputatie voor onmogelijk , dewijl in die kerk door geëxcommuniceerden de dienst verrigt wierd. De grootvesier gaf dien ten gevolge last om ds groote zaal van het Keizerlijke lyceum van Galata-Seraï voor het houden der verkiezing in te rigten , alwaar deze dan ook den 19den Mei onder de leiding van den rijkskanselier Niazï Bey plaats had De Hassunisten protesteerden en namen geen deel aan de stemming ; en nu werd Phanes Kupelian, bisschop van Diarbekir, met schier algemeene stemmen (1193 van de 1200) tot patriarch der katholieke Armeniers verkozen. » Men verwacht alsnu dat alle kerken en gestichten aan de Armeniërs , die de gehoorzaamheid aan Rome opgezegd hebben , overgegeven zullen worden." TELEGRAPHISCHE BERIGTEN Londen , 28 Mei. In het Lagerhuis heeft lord Enfield ten gevolge van eene vraag des heeren Mundella medegedeeld, dat de regering voortdurend met het kabinet van Versailles in levendige briefwisseling is met betrekking tot het overvoeren naar Engeland van politieke veroordeelden die van bestaanmiddelen ontbloot zijn. Hij kon nog niet zeggen ■of de Fransche regering in het onderhoud dier lieden zou voorzien. Op eene vraag van den heer Disraeli heeft de heer Gladstone geantwoord dat het supplementaire tractaat aan het parlement medegedeeld zal worden zoodra het onderteekend is en nog vóór de ratificatie. Nog antwoordde de heer Gladstone op eene vraag van den heer Bouverie met eene weigering om thans mede te deelen, welke toezeggingen door de Amerikaanscbe commissarissen met betrekking tot den eisch van indirecte schadevergoeding gedaan waren , dewijl zulk eéne mededeeling een zeer nadeeligen invloed zou hebben op een oogenblik , waarop de beide gouvernementen alle misverstand trachten uit den weg te ruimen. "Versaii.les, 28 Mei. Inde Nationale Vergadering heeft de hertog van Aumale het woord gevoerd bij de behandeling der wet op de legervorming. Hij beval de algeheele inlijving van elke ligting aan, met vijfjarigen diensttijd. Hij hield eene lofrede op de driekleurige vlag, welke van ouds het zinnebeeld der overwinning was geweest en thans het zinnebeeld der eendragt gebleven is. Hij drong aan op de aanneming van het ontwerp der commissie. Zijne rede werd levendig toegejuicht. Parts, 28 Mei. Iu den kring der afgevaardigden werd heden als zeker beweerd, dat Duitschland genegen was om aan Frankrijk de vroegere ontruiming van nader te bepalen gedeelten des grondgebieds tegen vervroegde gedeeltelijke voldoening der nog verschuldigde oorlogscontributie te bewilligen. Belfort en Toul zouden in ieder geval tot na de volledige af betaling der schatting door Duitsche troepen bezet blijven. Madrid, 28 Mei. Het Diario berigt, dat onderscheiden republikeinsche afgevaardigden zich belast hebben met het indienen en ondersteunen van een voorstel om het ministerie Sagasta in staat van beschuldiging te stellen. Berlyn, 29 Junij. De halfofficiele Provinzial Correspondenz berigt: De bekende handelingen van den bisschop Ramzanowsky hebben de regering genoopt eene disciplinaire vervolging en voorloopige schorsing in zijne betrekking tegen hem te verordonen en gelijktijdig aan zijnen vicaris-generaal het uitoofenen van zijne functien te verbieden. Weenen, 28 Mei. De Keizer heeft ter voorziening in den eersten nood der slagtoffers van de overstrooming in Bohomen 10,000 gulden uit zijne eigene middelen geschonken. Al de dagbladen bevatten oproepingen om geldelijke bijdrasen tot hetzelfde einde bijeen te verzamelen. De Boheemsche afgevaardigden in den Rijksraad zullen de regering verzoeken om van staatswege gelden tot leniging der ellende beschikbaar te stellen. De berigten uit Bohemen luiden in de daad allertreurigst. Het lage gedeelte van Prag is geheel overstroomd. In de omstreken van Glatz zijn meer dan 120 menschen omgekomen. De schade aan gebouwen en veldvruchten is onberekenbaar. Bern , 28 Mei. De Bondsvergadering heeft het verzoek van den heer Dubs om ontslag als lid van den Bondsraad bewilligd. Een voorstel om hem dank te betuigen voor uitstekende diensten werd met 57 tegen 15 stemmen verworpen. New York, 28 Mei. Vier stoombooten en omstreeks 40 zeilvaartuigen . die op de zeehonden vangst uit waren , zijn op de kust van Labrador vergaan. De bemanning dier vaartuigen is daarbij omgekomen. Men gelooft dat de heer Greeley van zyne candidatuur zal afzien, indien hij niet door de demokraton ondersteund wordt.
---

