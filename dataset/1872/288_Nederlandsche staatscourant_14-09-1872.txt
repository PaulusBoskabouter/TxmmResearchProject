BUITENLANDSCHE BERIGTEN. ENGELAND
De Globe deelt mede dat een groot aantal der uit Duitschland verdreven Jesuiten zich in Engeland zijn komen nederzetten. De Engelsche wetgeving, merkt het blad daarbij op, noodzaakt de regering deze uitgewekenen van eene nieuwe soort even zeer in het land toe te laten als de uitgewekenen der Commune; maar, zegt het, «men moet toch niet vergeten dat er een hemelsbreed verschil bestaat tusSchen den uitgewekene die zonder middel van bestaan en met eenige overdreven politieke denkbeelden op de Engelsche kust landt, en eene vereeniging, zoo krachtig georganiseerd als die der Jesuiten, welke sedert eeuwen het zich ten taak heeft gesteld de beginselen te bestrijden en te ondermijnen, waaraan Groot-Britannie zijne grootheid en zijne welvaart te danken heeft. Engeland is echter verpligt de uit Duitschland verjaagde Jesuiten te ontvangen en kan te hunnen aanzien de voorzorgsmaatregelen niet nemen, welke de regeringen op het vaste land van Europa op de Jesuiten toepassen." Alles wat de Britsche regering doen kan is, zoo als de Globe met nadruk zegt: voorzigtig wezen en toezien. — Het Daily News vestigt de aandacht op de ongunstige berigten omtront de vermoedelijke uitkomsten van .den oogst in Groot-Britannie. De graanoogst zal waarschijnlijk over het algemeen beneden het middelmatige blijven, en wat de aardappelen aangaat maakt dat blad de opmerking dat men daarvan niet alleen vragen moet wat de natuur gegeven heeft, maar ook wat de kunst zal vermogen te behouden. Niet slechts de finantiele gevolgen van eene zoodanige mislukking van den oogst, waarvan het blad de verliezen op meer dan 15 millioen ponden sterling schat, moeten op zich zelve bezorgdheid wekken , maar ook de waarschijnlijkheid dat er eene groote duurte van levensmiddelen voor de natie volgen zal, terwijl tegelijkertijd een tijdelijke stilstand, althans eene reactie der in de laatste maanden opgemerkte overspanning der nationale fabrieksnijverheid voor de deur slaat. 'i Het is onverklaarbaar, — zoo gaat het blad daarna voort, — dat het Britsche publiek door de duurte der levensmiddelen er nog niet toe geleid is om te onderzoeken of de bodem van Engeland wel oplevert, hetgeen daarvan voor de voeding des volks verwacht zou kunnen worden. De staathuishoudkundigen, de administrateurs van vaste goederen eu de groote grondeigenaars beantwoorden deze vraag met zeer veel nadruk ontkennend, en de klagten dor meest wetenschappelijk ontwikkelde en praktische pachters stemmen met hen in. Er zijn goede raadgevers genoeg, welke den landbouwer vermanen tot maatregelen en hervormingen , die hem op gelijken voet met de vreemde voortbrengers kunnen doen concurreren, maar in de daad is de Engelsche landbouwer bij eiken stap op dien weg belemmerd en gebonden. De huurprijzen, de wijze van bebouwing, het jagtregt, de voorwaarden van verpachting en in het algemeen alle bij landhuur en landbouw in zwang zijnde gebruiken, zijn alle zaken welke sedert vijf en twintig jaren zijn blijven stilstaan zonder te worden hervormd met het oog op het nieuwe tijdperk, hetwelk met de handelsvrijheid is aangebroken. Wanneer het Parlement deze zaken niet spoedig ter hand neemt en ook aan den landbouwer de vrijheid schenkt, welke hij behoeft om zijn bedrijf met goede gevolgen te kunnen uitoefenen en om nevens zijn eigen voordeel de welvaart des gemeenschappelijken vaderlands te bevorderen , dan zullen onze wetgevers er weldra getuigen van zijn dat het groote publiek met de pachters gemeone zaak maakt en dwangmaatregelen toepast om eenen nieuwen staat van zaken , meer overeenkomende met regt en billijkheid, in het leven te roepen. In het laatste jaar heeft deze quaestie ontzaggelijke schreden vooruit gedaan, en hoewel er eene liovenmenschelijke inspanning noodig zil z : jn om haar tot eene duurzame oplossing te brengen , zal men daartoe toch niet kunnen geraken zonder den een of anderen ingrijpenden maatregel van de wetgevende magt. Overal zeggen de landbouwers dat zij zich zeiven zouden kunnen helpen wanneer zij maar gewaarborgd waren tegen verbeurdverklaring van hunne eigendommen-, en ontslagen wierden van den overlast van het wild; en overal zijn er landbouwers te vinden, die door de werking onzer noodlottige wetgeving op de verhouding tusschen den grondeigenaar en den huurder en op het jagtregt tot den ondergang zijn gebragt." Daarna wijst het blad in korte woorden de bepaling aan welke, met eene geheele afschaffing van het jagtregt gepaard, het "grondbeginsel eener wet op het stuk van landhuur voor de toekomst" zal moeten zijn: schadeloosstelling van den huurder bij het eindigen der pacht voor die verbeteringen, door hem aan de gebouwen of aan het land, (hetzij door bemesting, door drooglegging of door het aanleggen van wegen) aangebragt welke als eene vermeerdering der waarde van het gehuurde moeten aangemerkt worden. " De billijkheid jegens den landbouwer — met deze woorden sluit ^ Daily News zijn betoog, — eischt eene zoodanige bepaling; de billijkheid jegens het publiek eischt haar even zeer, en onze staatslieden — zelfs die tot de conservative partij behooren — erkennen er de noodzakelijkheid van."
FRANKRIJK Volgens een aan de Times gezonden berigt had de Fransche ambassadeur bij den Paus, welke zich den llden dezer nog te Parys bevond , van de Fransche regering eene nieuwe instructie ontvangen, waarin hem gelast werd de banden tusschen Frankrijk en den Heiligen Stoel naauwer aan te halen, aan den Paus de verzekering te geven dat hij , wanneer hij in Frankrijk mogt komen, aldaar met den meesten eerbied zou ontvangen worden; doch tevens werd hem voorgeschreven zich ten strengste te onthouden van alle handelingen , welke als een bewijs van inmenging in de aangelegenheden van den Heiligen Stoel mogten kunnen aangemerkt worden. — Volgens het Bien Public bestaat het voornemen tot vereeniging van de artillerie der land- en der zeemagt tot één corps, en tot het invoeren eener scheiding tusschen de veld- en vestingartillerie. De eerste maatregel,, welke vooral uit een oogpunt van bezuiniging aanbeveling verdient, zou, naar het blad mededeelt, eerstdaaags een punt van onderzoek bij de commissie voor de reorganisatie van het leger uitmaken. — In de Parysche pers geeft de circulaire van den minister van binnenlandsche zaken, waarin de prefecten gelast worden de openbare gedachtenisviering der Fransche omwenteling op 22 dezer te beletten, aanleiding tot eene vrij algemeene afkeuring. De dagbladen der verschillende monarchale partijen keuren wel is waar de circulaire op zich zelve niet af maar verwijten aan de regering dat zij onopregt is en onder den naam der conservative republiek naar de volgens die bladen alleen voor toepassing vatbare, mon irchale beginselen regeert. De republikeinsche bladen toonen zich zeer geërgerd over de aanschrijving van den minister, aan welker echtheid zij eerst twijfelden; en zijn vooral verstoord omdat de regering, de republikeinsche feestvieringen verbiedende, allerlei andere, vooral kerkelijke en godsdienstige openlijke vertooningen toelaat. De Siècle zegt hieromtrent het volgende: «Wij hebben zonder eenige verhindering, zonder verstoring der orde, zonder eenig openlijk tegenvertoon van de zijde der republikeinen , het feest van Onze Lieve Vrouw van Fourvières zien vieren. Men heeft de stad Lyon, welke dat niet verlangde, ingezegend; Lyon heeft Gezwegen , het heeft zich gebogen onder die opgedrongen inzegening. Aan de republikeinen van Lyon komt nu het regt toe op hunne beurt het feest te vieren, hetwelk hun het naaste aan het hart ligt, het feest ter herinnering aan de Fransche omwenteling, en zij mogten, nu zij het feest van 9 September in alle kalmte hebben aangezien, verwachten dat hunne tegenpartij eveneens met bedaardheid het feest van den 22sten zoude bijwonen. Het Journal de Paris bespot ons, en waarlijk niet ten onregte; het drukt er zijne verbazing over uit dat ouder eenen republikeinschen regeringsvorm de republikeinen de eenigen zijn welke hunne feesten niet mogen vieren onder de bescherming der wet." «De republiek, zegt het, kan zich niet anders dan door zoodanige exceptionele maatregelen in stand houden; alleen de monarchie waarborgt aan alle burgers van den Staat de vrijheid en de gelijkheid voor de wet." De stelling is te paradoxaal om ernstig wederlegd te kunnen worden; maar in het belang van den in wendigen vrede moet de regering zorgen dat dergelijke valsche gevolgtrekkingen niet kunnen gemiakt worden. Wij eischen niets meer dan volkomen gelijkheid van alle burgers voor de wet en wij verlangen dat de voornaamste staatkundige regten worden geëerbiedigd onder den republikeinschen regeringsvorm , welke zonder de vrijheid niet kan bloeijen noch voortbestaan. ° « De voortreffelijkheid van den republikeinschen regeringsvorm , en des zelfs meest eigenaardige eigenschap welke den ministers de vervulling hunner taak zoo gemakkelijk behoorde te maken, is juist daarin gelegen dat de Republiek voortdurend naar de vrijheid streeft , en alleen door de vrijheid kan leven en zich ontwikkelen, terwijl de monarchie in een land. waar het algemeene stemregt bestaat, zich niet anders kan staande houden dan door de kunstgrepen van het caesammus, en het Journal de Paris en al zijne geestverwanten gelieven ons wel te verstaan — door de^ geheele en spoedige onderdrukking van alle zoogenaamde parlementaire regten, zoowel van de vrijheid der drukpers als van de vrijheid van den volksvertegenwoordiger." ITALIË Aangaande de staking der werkzaamheden tot het aanleggen van mijnkamers in het Fransche gedeelte van den tunnel door dtTn MontCénis zegt de officieuse Opinione van Rome hot volgende: «Deze tijding zal de lieden niet weinig verbaasd hebben, die er steeds op uit zijn tweedragt tusschen Frankrijk en Italië te zaaijen. Van den aanvang af waren wij overtuigd dat de werkzaamheden in het geheel niet op te vatten waren als een blijk van vijandelijke gezindheid van de zijde van Frankrijk, noch als een toele" om eenigermate onze nationale gevoeligheid op te wekken. De welbekende gezindheid van de regering des heeren Thiers om met Italië op den besten voet te blijven waarborgde ons het tegendeel. Maar aan den anderen kant gevoelden wij levendig welk een nadeeli-en invlo-d dit
incident op de publieke opinie in Italië zou uitoefenen, en welke partij de radicale en de ultramontaansche oppositie daarvan zou trekken. De zorg, waarmede onze regering zich over doze zaak met vriendschappelijke vertoogen tot de Fransche regering gerigt heeft, bewijst hoe naauwlettend zij waakt voor 's lands belang, en hoe zij als de tolk der natie weet op te treden. Even zoo geeft de gebleken ijver , waarmede du Fransclie regering de gegrondheid dier vertoogen heeft toegegeven, weder een nieuw bewijs dat de scherpte in het internationale verkeer minder geschikt is om voor de belangen des lands te waken en moeijelijkheden uit den weg te ruimen, welke men door eene gematigde houding gemakkelijk te boven komt." Ook de Perseveranza van Milaan Iaat zich in denzelfden zin uit. Zij erkent dat de Fransche regering, zonder dat Italië daarin een bewijs van vijandschap behoefde te zien, volkomen in haar regt was door hare verdedigingswerken aan de Italiaansche gronzen in eenen goeden staat te lirengen , doch brengt haar hulde wegens de welwillendheid, waarmede zii het aanleggen der mijnkamers heeft doen staken, ten einde aan de kwaadwilligheid der partijen geen voedsel te geven en de goede verstandhouding tnsschen Italië en Frankrijk niet in de waagschaal te stellen. DUITSCHLAND. De feesten te Berlyn hebben een einde genomen , en de vorsten, welke aldaar vereenigd zijn geweest, zijn naar hunne staten terug gekeerd. » Nog nooit — zegt de officieuse Norddeutsche AUgemeine Zeitung — is in de geschiedboeken der beschaving een schooner en hartverheffender feit vermeld geworden, dan deze door de meesi vriendschappelijke gezindheid ingegeven vereeniging der drie magtigste monarchen van het vaste land, een beeld van harmonie in het leven der volken en Staten, waarvan tot hier toe de wederga niet bekend was geweest. » Als onmmiddellijke getuigen van deze gedenkwaardige gebeurtenis hebben de bewoners van Berlyn, in lu»t volle besef van hare hooge beteekenis, hunne levendige sympathie voor de uit het zamenzijn der monarchen geblekene eendragt der landen en volken bij iedere gelegenheid met vreugde aan den dag gelegd, en tevens een welsprekend bewijs gegeven dat de magt van den modernen geest des tijds in ons volk dien schat van trouw en verknochtheid ongerept heeft gelaten, die hetzelve sedert eeuwen met zijn legerend Huis yereenigt en in het lief en leed van dat Huis hartelijk doet deelen. » In dezen zin heeft ook Berlyn — en met de hoofdstad voorzeker het geheele Duitsche volk — uit de feestelijke uren der laatste dagen het gevoel bewaard, dat de aanwezigheid der vreemde monarchen, doze schitterende vereeniging van vreemde en Duitsche vorsten, even zeer eene erkentenis van het leven en streven des Duitschen volks is geweest, als een bewijs van vriendschap en vertrouwen jegens den Duitschen Keizer en zijn huis. n Ka de volken der groote naburige rijken mogi n in de opregte vreugde, waarmede de Keizers alhier begroet werden, den weerklank erkennen van de opregte liefde des Duitschen volks voor den vrede: eene begroeting, welke heinde en verre over alle grenzen klinken moge, <>m overal de overtuiging te doen ontstaan en te bevestigen , dat Duitschland zijnen schoonsten roem met zoekt in den lauwerkrans des overwinnaars in een bloedigen strijd, maar in den wedstrijd tusschen de zedelijke krachten van het menschelijk geslacht. RUSLAND Het Russische dagblad van St. Petersburg treedt thans insgelijks in beschouwingen over do zamenkomst der drie Keizers te Berlyn. Als reden , waarom het dus ver daaromtrent het stilzwijgen bewaard heeft, geeft het op, dat de feiten, welke tot deze gewigtige gebeurtenis betrekking hadden, bekend waren aan allen, aan wie de op die feiten gegronde hypothesen te onbepaald voorkwamen. Het vermeldt onderscheidene van die gissingen en onderstellingen ; doet opmerken dat bij het dus ver bekend gewordene thans nog de woorden gevoegd moeten worden , welke de Keizer Alexander te Novotscherkask tot de Dorische kosakken gesproken heeft, en waarin gezegd werd dat voor het tegenwoordige voor Rusland geenerlei gevaar te voorzien was, en dat 's Keizers reis naar Berlyn in het belang van den vrede ondernomen werd en waarschijnlijk niet zonder goede resultaten voor Rusland zou blijven: en zegt eindelijk dat het ook nu nog gemakkelijker is te voorspellen wat de zamenkomst niet, dan wat zij al zal wezen. Daarna vervolgt het blad aldus: >. Die zamenkomst zal niet tot eene vernieuwing van het Heilig Verbond leiden; want om zulk een verbond aan te gaan zou Pruissen de nationale en liberale politiek moeten laten varen waaraan het de laatst behaalde groote voordeeion te danken heeft, en Oostenrijk van zijnen kant zou het parlementaire stelsel vaarwel moeten zeggen, waardoor het zich eeniger mate uit zijnen neteligen toestand gered heeft. Voor Pruissen en Oostenrijk een zelfmoord, zou een Heilig Verbond voor Rusland niet minder nadeelig zijn. » Maar wordt het verbond zóó verstaan, dat de drie magtigste souvereinen van Kuropa zich onderling verbinden om niet alleen zelve den Enropeschen vrede niet te storen , maar ook niet te gedoogen dat hij door iemand anders, wie hij ook zij, gestoord worde, dan kan het denkbeeld niet alleen verwezenlijkt worden maar zal het ook met bijval worden opgenomen. »Dat de zamenkomst alle plannen dergenen, die op eene botsing tnsschen Duitschland en Rusland rekenen, zal verijdelen, daaromtrent behoeft niets meer gezegd te worden. Ook voor Frankrijk kan zij niet dan weldadige gevolgen hebben, daar zij de Franschen genezen moet van hunne ijdele fantasien over eene spoedige wraakoefening jegens Duitschland waartoe Rusland hun de behulpzame hand zou bieden,en hen weerhouden moet van eene wanhopige onderneming, welke voor hen nog veel verderfelijker gevolgen zou kunnen hebben dan de jongste oorlog. Wie derhalve aan Frankrijk de illusien van eene nabijzijnde wraakoefening ontneemt, bewijst aan hetzelve wezenlijk eenen dienst, en indien Frankrijk, gelijk Rusland in 1855, thans den weg der inwendige hervormingen insloeg, dan zou dit een niet gering te schatten resultaat van de Berlynsche zamenkomst wezen. Voor hoe lang—dat is voorzeker eene andere vraag." D E \ E M ARK E \. De vereenigde linker zijde van den Rijksdag heeft ter gelegenheid
van de aanstaande verkiezingen een politiek manifest aan de kiezers uitgevaardigd , hetwelk in zoo ver aandacht verdient als oïe bedoeling 6n dier partij daarb'i voor het eerst volledig ter openbare kennis gebr.K, t worden. De voornaamste vorderingen, in dit programma vervat, zij,', vermindering der invoerregten op levensmiddelenen verhooging van dié op artikolen van weelde; afschaffing der belasting op gebouwde eigendommen : invoering eener belasting op het vermogen en de inkomsten zoowel voor den Staat als voor de gemeenten ; algemeen stemregt voor de gemeentelijke verkiezingen ; afkoop der tienden : uitbreiding en ondersteuning van het volksonderwijs; algemeene militaire dienstpligtijr. heid ; hervorming van het regtswezen overeenkomstig de behoefte van den tijd : doortastende hervorming van de militaire wetgeving en eene nieuwe wet, op de pensioenen. ZWEDEN EN NOORWEGEN. Het Zweedsche regeringsblad van 9 September berigt dat de Konin« den 12den dezer Aken verlaten en over Hannovev en Hamburg naar Kiel vertrekken zou om zich van daar met hot fregat Vanadis naar Malmöe te begeven. Den 17den zou Z. M. te Stockholm aankomen. Aangaande den gezondheidstoestand des Konings deelt het blad niots mede. en voegt bij zijn berigt alleen, dat Z. M. naar men verneemt nog eenigen tijd op zijn lustslot Ulriksdal zou gaan dooi brengen. PORTUGAL. Uit Lissabon werd den 6den dezer het volgende aan het Bien Public geschreven: n Het geregtelijk onderzoek naar de jongste zamenzwering wordt voortgezet. Te Boa-Hora worden zeer vele getuigen gehoord. Een sergeant van het 10de regement infanterie, die in de zamenzwering schijnt betrokken gewee3t te zijn, is gevankelijk voor den regter van instructie gevoerd. " Er zijn zeer veel bevelen tot inhechtenisneming door den regter van instructie uitgevaardigd. De burggraaf van Auquella is mede gehoord, de graaf van Magelhaes is nog niet in hechtenis genomen. Twee sergeants en eenige burgers zijn over de Spaansche grenzen gevlugt. » De regering ontvangt van vele kanten gelukwenschingon over de ontdekking van het complot. A Revoluqao de Setembro maakt eenen brief van den hertoj de Loulé openbaar, waarin hij verklaart op geenerlei wijze betrokken te zijn in de republikeinsche zamenzwering, en de beschuldiging van zich afwerpt dat hij ooit pogingen zou in het werk gesteld hebben, ten einde de Koningin Maria II te overreden om afstand te doen van de Kroon. »Het Jurnal do Porto betoogt dat de Spanjaarden, welke van de Iberische eenheid droomen , niet dan teleurstellingen zullen ondervinden. Portugal is innig overtuigd dat het welzijn van een land niet afhangt van de uitgebreidheid van het grondgebied noch van de talrijkheid zijner inwoners Spanje en Portugal kunnen ontegenzeggelijk veel bijdragen tot de ontwikkeling van het Iberische schiereiland; maar zij zullen dit doel eer bereiken door ieder op zich zelf dan door vereenigd daarnaar te streven."
TKLEGRAPHISCHË BERIGTKN Parys, 12 September. In de zitting der permanente commissie van heden heeft de minister van binnenlandsche zaken in antwoord op eene vraag van den heer de Renneville geantwoord, dat de opgave, volgens welke de opbrengst der belastingen 80 a 90 millioen beneden de raming zou gebleven zijn, geheel onjuist is Door den heer d'Arboville werd opheldering gevraagd aangaande het staken dor werkzaamheden tot het aanleggen van mijnkamers aan den ingang van den tunnel door den Mont-Cenis; de minister antwoordde dat het gouvernement in dezen aan geen vreemden invloed of pressie had toegegeven. Aan den heer Dnpont , die het in het belang der wijnbouwende jdepartementen het verlangen had geuit dat de handelstractaten vernieuwd zouden worden , gaf de minister te kennen, dat de onderhandelingen werden voortgezet en dat er hoop op het verkrijgen van een gewenscht resultaat bestond. Marienburg, 12 September. Ter gelegenheid van het eeuwfeest der inlijving van West-Pruissen in het koningrijk Pruissen hebben heden avond de vertegenwoordigers van West-Pruissen aan den Kuning hunne hulde gebragt. Op de aanspraak van den opperpresident, waarin deze de gelofte van onwrikbare trouw en verknochtheid uit naam der provincie vernieuwde, antwoordde de Keizer dat hij de hem aangeboden betuigingen aannam in de overtuiging en met de hoop dat ook diegenen, welke de volle waarde van de gebeurtenis die heden herdacht wordt nog niet beseffen , weldra dat besef zouden erlangen. München, 12 September. Volgens geloofwaardige mededeelingen heeft de heer von Gasser aan den Koning de volgende lijst van ministers voorgelegd: von Gasser president en minister van buitenlandsche zaken, Lipowski binnenlandsche zaken; Lerchenfeld eeredienst: Boelerndorf justitie; Lobkowitz financien; Walther oorlog. De beslissing des Konings is nog niet bekend. München, 12 September. Naar het in Keulen te houden congres der oud-katholieken zullen ook de meeste Beyersche oud -katholieke gemeenten, onder anderen Bayreuth, Zweibrücken, Landau, Kaïserslautern , München , Aschaffenburg, Erlangen, Straubing, het Allgau enz , gedelegeerden afvaardigen. Van hier zullen zich naar men verneemt de hoogleeraars Döllinger, Friedrieh en Huber derwaarts begeven. Frankfuivt, 12 September. Volgens een bij het Frankfurter Journal ontvangen berigt hebben behalve de Pruissische bisschoppen ook de aartsbisschop van Bamberg en de bisschoppen vanMainz, Limburgs 11 Eichstadt aangekondigd dat zij aan de op 17 dezer bepaalde bisschopsconferentie te Fulda zullen deelnemen. Konstantinopel, 11 September. Dje'mil Pascha, de nieuwe minister van buitenlandsche zaken, zal zich eerstdaags naar Livadia iu Krim begeven om alda.ir uit naam des Sultans den Keizer van Ruslan te gaan begroeten. Londen , 13 September. De Times de It op grond van particuliei 0
beri"ton uit Rio .Taneiro mede, dat de geschillen met de Argentynsche republiek in der minne geschikt zijn, en dat de generaal Mitre nog eenigen tij.l te Rio Janeiro zal blijven, om op de vastgestelde grondslagen een traclaat te sluiten.
---

