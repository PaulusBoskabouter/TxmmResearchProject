BUITENLANDSCH OVERZICHT.
In Ierland duren de demonstratiën tegen de uitspraak van den rechter Keogh ter zake van de verkiezing van kapitein Nolan voort. Terwijl genoemde rechter en kapitein Trenck, de opponent van Nolan, door de menigte met allerlei schimpredenen worden overladen, worden °de geestelijken, wier schandelijke practijken aan het licht o-ebracht zijn, en ook Nolan als martelaars gehuldigd. Kardinaal Cullen heeft de geestelijken te Dublin zelfs per circulaire tot een bijeenkomst uitgenoodigd om de te Galway uitgesproken beslissing te veroordeelen. Ie Dewsbury (Yorkshire) onstonden voor eenige da^en des avonds onlusten, doordien een troep Ieren zich op een man, Eavberry genaamd, een groentenverkooper, wenschten te wreken, omdat deze een priester aangeklaagd had als zijnde dronken en baldadig geweest. Pater Kenney werd dientengevolge slechts tot boete veroordeeld, doch dit was nog te veel naar de meening der Ieren, die de glazen van Earberrys woning inwierpen en hem bedieigden. De policie van nabijgelegen plaatsen aangekomen, herstelde de rust, doch naar men zeide ontving Earberry een brief met de vermaning eene doodkist mede te nemen wanneer hij de markt te Wakefield (alwaar de oorzaak der aanklachte naar het schijnt ontstond) weder bezoeken mocht. Alexandre Dumas heeft Parijs verlaten en is naar Puy, bij Dieppe, vertrokken, ten einde een nieuw tooneelstuk te schrijven.
---

INTERNATIONALE.
DE GEHEIME GESCHIEDENIS VAN DE
Uit 3t Engelsch vertaald. X« HOOFDSTUK. Fransch en Engelsch. De onderwerpen die bestudeerd waren (in ’t vorige hoofdstuk opgenoemd) hadden, zoowel te Londen als te Parijs, het schrijven eener memorie ter voorlichting bij ’t debat uitgelokt. Londen had aanteekeningen gemaakt. Parijs had eene verhandeling geschreven. Tolain kwam in ’t bierhuis met een rol onder den arm, dik genoeg om er een boekdeel van te maken, en die dikke rol wilde hij in zijn geheel voorlezen. Dit waren nu de opinions vau Parijs, geboekstaafd in de Rue des Gravilliers. Odger stelde, met al ’t gezag dat hem als president van de associatie ten dienste stond, voor, aan ’t congres eene practische wending te geven; hij wilde den stroom van fraaie
woorden stuiten en onmiddellijk overgaan tot ’t bespreken der negen uren werktijd, en der werkstakingen. Den Engelschen was het om daden maar niet om woorden te doen. Tolain kon als echt Franschman daartusschen geen verschil zien. Woorden en daden waren voor Franschen ’t zelfde. „Wat kunnen wij anders doen,” vroeg hij „dan onze memorandums voorbereiden en voorlezen?” De Engelschen waren van oordeel, dat die voorlezing niet veel afdoen zou, want Engelsche werklieden zijn niet vormelijklogisch en nauwgezet. „Wij moeten onze beginselen blootleggen, onze onderwerpen uiteenzetten, en onze grenslijnen bepalen,” wederlegden de Franschen. „Wij moeten onze wetgeving zuiveren en den wereld ’t bewijs leveren, dat wij rechtmatige grievep hebben 1 ’ „Dat kan alles zonder lawaai en bazuingeschal geschieden,” dachten de Engelschen; want een Engelsch werkman . heeft weinig op met afgetrokkene, denkbeelden en niets hoegenaamd met mooie speeches; maar’t onrecht, dat hem wordt aangedaan, is bem bekend, en hij weet reeds lang wat zijn huid rauw maakt en zijn buik gevoelig. „Wat is die — Buil — een ellendig dier,” snorkte de Franschman in Rue du Chène. „Kijk! geen ideeën,
geene motiën, geene stellingen, geen verbeeldingskracht! Hij zal mijmer de fakkel der verlichting verheffen, nimmer der wereld tot gids verstrekken. Hij zal nooit adeldom, toewijding, verheffing begrijpen. Ge spreekt tot hem van ’t algemeene, en hij denkt dat ge bedoelt een man die veeicn onder zijn wagen en een welgevoed paard er voor heeft!” Zoo hadden dan die mannen, met grootsche ideëen, heel wat met hunntj kameraden van den Theems te stellen. John Buil was knap onverschillig voor de dingen die Jean Crapaud in vuur en vlam zetten. Te gevoelen, als de broeders in la VilleUe en Belleville, is hem onmogelijk. Solidariteit, zooals men die in Frankrijk verstaat, schijnt hem onbekend, Er zal wat toe noodig zijn om hem internationaal temaken. Door stelsels is hij niet tc bewegen, en de prachtigste verhandelingen laten hem koel. Hem te spreken van „radicale en universeele harmonie van belangen”, is even goed als te spreken van geheel onbekende zaken.
>> ge uan wuien nebben r vroegen de Franschen aan die practische gedelegeerden van Londen. „Hebben ? Wethge regeling van den werktijd tot negen uren daags; later tot acht uren daags, en daarenboven
loonsverhooging.” Dit veroorzaakte debatten, en daarbij weiden verscheidene kannetjes bier leeg gemaakt; van zoo iets als regeling van den werktijd dij de wet, hadden de Zwitsers nog nooit gehooid. Ge zoudt mij toch niet willen beletten om te werken, als ik verkies?” viel een werkman uit Genève in. „Waarom niet? Ten minste in werkplaats of fabriek; t’h’uis kunt ge tegen onze watten toch nog genoeg zondigen.” .. ... „Zoudt ge mijne vrijheid, om al mijn tijd en mijne kennis te verkoopen, willen beperken? „Dat zouden wij willeD!” Meent ge ’tzoo? Nu, dan voor mij geene wet gemaakt en, zoo ge ’t beproeft, grijp ik naar mijn geweer.” „Geen mensch mag slaaf zijn — ook met uit vrije veikiezing.” . Maar sla dan toen de orde in onze vrije kantons gade” hernam de Zwitser. — „Hier regeert ’t volk 5 ieder heeft wapens, en alle kinderen gaan ter schole; welnu in ons democratisch vaderland waar geene prinsen naar lucht snakken, geen patroons de volksvertegenwoordigers kiezen, is eik man vrij om zijn arbeid te verkoopen, waar hij
verkiest, net zoo duur of zoo goedkoop als ’t hem goeddunkt.” „Dat is eene manier, die ons niet bevallen zou.” "Zoudt ge in uw land den werkman ni«t vrij laten, om werktijd en loon met den patroon te bedingen, ieder voor zich zelf, zonder beperking of wettige tusschenkomst?” „Zoo iets kan ’t congres niet wenschen,” zeiden de Engelsche uedelegeerden. „De arbeider en de kapitalist vrij te laten, om met elkander verdragen te sluiten, zonder wettelijke bepalingen, dat zou gelijk staan met „aan ’t lam over te laten om met den wolf te onderhandelen, naar eigen goedviuding. Noor den arbeider zijn dan alle gunstige kansen verkeken. Het kon zijn dat t in enkele plaatsen mogelijk bleek — in de fabrieken te Winterthur en bij de weefgetouwen van St. Gallen, maar een honderdtal voorbeelden van vrije overeenkomst in Zwitserland, zouden de messenmakers te Sheffield en de spinners te Balton geen lotsverbetering verschaffen.” De Engelschen bleven bij het stuk, dat zij despil der associatie noemden, en, dit ten spijt van Tolain s geneugte, om van algemeenen vooruitgang en de jongste opstanding der werkende klasse te spreken. „Wilt ge de Internationale in Engeland invoeren, dan,
moet ge aantoonen, dat zij den werkman uit den nood helpen kan. Zoolang geen bewijs van praetisch nu geleverd wordt, behoeft ge op Engelschen bodem geen bijval te verwachten.” Wat wilden de Engelschen dan toch hebben? Twee dingen. Vooreerst: Een duidelijke verklaring, die men bij de beweging, om minder werktijd en hooger werkloon te verkrijgen, toepassen kon. Wat verstonden zij als toepassing deze verklaring? Wilden zij de tusschenkomst der Internationale bij werkstakingen? Waarom niet? Het voornaamste werk der Internationale zou zijn, elke werkstaking te onderzoeken, en, was ze billijk, dan was het overige maar stof en kaf. Als de vereenigingen hen moesten helpen, dan behoorden zij ook de vereenigingen te helpen. „Ge offert de toekomst op!” gilden de Franschen. „Maar ’t tegenwoordige zal ons toebehooren!” merkten de Engelschen aan, „en wij moeten leven in den tegeuwoordigen tijd.” (Wordt vervolgd.)
---

De dood van Willem den Zwijger.
Holland, Zeeland en Utrecht hadden Anjou met erkend als landvoogd, en, op 24 Juli 1581, werd aan den prins van Oranje voor altijd ’t gezag over die provinciën opgedragen, benevens de uitsluitende bescherming der gereformeerde Evangelische Religie; deze overeenkomst werd bezworen, hoewel sommige steden, waaronder vooral Amsterdam, er nog geen genoegen mede genomen hadden. Op 14 Aug. 1582 aanvaardde de prins de graaflijkheid hoogheid en heerlijkheid van Holland, Zeeland en .Friesland, onder den titel van graaf en heer dier gewesten. Toen ’t er echter opaankwam de voorwaarden te regelen, welke de plechtige inhuldiging voorafgingen, krabde Zeeland achteruit. Dientengevolge verklaarden ook Amsterdam en Gouda zich tegen de opdracht van ’t gezag door steden en edelen aan den prins. Wel waren de voorwaarden opgemaakt door vijf bekwame staatslieden, Aernout Nicoiai, Joan van Mathenes, den advocaat vau Holland Buijs, Pieter van de Meer, pensionaris van Delft en Joan van Oldenbarneveid, pensionaris van Bottel dam, en reeds 30 Dec. 1582 door den prins aan de eene zijde en door Buijs voor de andere zijde geteekend, maar de inhuldiging werd vertraagd door de zooeven ge noemde aarzeling; waarschijnlijk echter zou de zaak toch haar beslag gekregen hebben, toen de gravenkroon, aan W illem toegedacht, opeens voor een martelaarskroon moest plaats maken. Een Bourgondiër had zich onder een valschen naam en onder voorwendsel, dat zijn vader om de religie geleden had, bij den prins ingedrongen en wachtte den 10 Juli 1584 den prins op, en trof hem met een pistoolschot, zoodat hij terstond achterover viel en den geest gaf. De moordenaar, Balthazar Geerarts, werd bij de stadsvest te Delft achterhaald door twee van ’s prinsen dienaars en bekende, dat hij al lang gelegenheid gezocht had, om den prins te vermoorden, en door een Minderbroeder van Doornik en een jezuït van Trier in zijn voornemen gesterkt was geworden; dat hij zijn toeleg aan Parma had geopenbaard en dat hem door den raadsheer Assonville was aan de hand gedaan om van naam te veranderen. Hij werd gevierendeeld. Hoewel het hertogelijk en grafplijk bestuur over de noordelijke gewesten met de afzweering van Pilips geëindigd is, kan men toch eerst bij den dood van Willem den Zwijger, dien regeeringsvorm als geheel vervallen beschouwen. II. Hoewel in benarde omstandigheden, wanhoopten toch de staten niet aan ’s lands behoud. De zuidelijke gewesten waren geheel gebukt onder ’t krijgsmanszwaard van Alexander Farnèse, prins van Parma, Groningen was in zijne handen; Brabant en Vlaanderen werden door zijne troepen bedreigd, of waren er door bezet; Overijssel werd in bedwang gehouden door de bezettingen uit Steenwijk en Zutphen; Gelderland en Utrecht waren door binnenlandsche twisten verdeeld, en
Friesland, de Ommelanden en Drenthe door brand en plundering verwoest en verarmd. Op Holland en Zeekind drukte de last. Het leger der staten telde nauwlijks 5000 man, terwijl Parma over de 18,000 man geharde krijgslieden, onder ervaren bevelhebbers, tot zijn dienst had. Al dadelijk, 18 Aug. 1584, richtten de staten een raad van state op, aan welken bij voorraad het hoofdbestuur werd 'toevertrouwd over Brabant, Vlaanderen, Holland, Zeeland, Utrecht, Mechelen en Friesland. Gelderland en Overijssel bleven buiten de regeling, omdat men in ’t eerste gewest onderling verdeeld was en omdat ’t laatste zich even als Groningen in ’s vijands macht bevond. Om de leus te kennen te geven, waaronder men zich schaarde, en uit eerbied voor de nagedachtenis zijns vaders, plaatste men aan het hoofd van den raad van state graaf Mauiits van Nassau, 13 Nov. 1567 te Dillenburg geboren, op kosten der staten van Holland aan de Leidsche Hoogeschool studeerend, en thans 17 jaren oud. Hij had zich minder toegelegd op die wetenschappen welke den bestuurder, dan op die welke den krijgsoverste noodig zijn, omdat hij als tweede zoon het vooruitzicht niet had kunnen hebben, zijn vader in eenig staatsbewind te zullen opvolgen. Inmiddels was men nog altoos van meening, dat men niet bestaan kon zonder vorst en wendde men zich tot Frankrijk. De kinderen van prins "Willem hadden op het recht, hun door hun vader op Holland nagelaten, kunnen staan, maar Maurits bepaalde er zich bij zulks in herinnering te brengen, omdat hij begreep dat de staten slecht gediend zouden zijn met een keuze tusschen zijn oudsten broeder, die in Spanje gevangen zat, zijn jongsten broeder, die nog in de wieg lag, en hem, don zeventienjarigen knaap. Hij verzocht dus enkel, dat men zijne belangen niet vergeten mocht. Hendrik III, koning van Frankrijk, wees de oppermacht af, ’t geen Amsterdam, Gouda en Monnikkendam wel beviel, omdat zij tegen eene handeling met Frankrijk waren. Van wege Holland werd nu de graaf van Hohenlohe tot algemeenen veldoverste benoemd, en vervolgens de opdracht der soevereiniteit aan Engeland gedaan, maar met even ongunstigen uitslag. Echter stemde koningin Elisabeth er in toe, een hulpleger met een bekwaam veldheer te zenden, en die zou dan met den raad van state orde op ’s lands zaken stellen. Zoo kwam dan ^ Bobert Dudley, grave van Leicester, een ijdel en eerzuchtig edelman, uit een oud-adellijk geslacht, hier aan, om, zoo mogelijk, de Hollanders in afhankelijkheid van de koningin van Engeland te houden. De Leicester-partij werd echter door Joan van Oldenbarneveid, die zich door belangrijke diensten, reeds tijdens ’t leven van Willem I bewezen, veel naam en bekwaamheid verworven had, in toom gehouden. Vooreerst bewerkte hij, dat nog vóór Leicester’s komst de stadhouderlijke waardigheid van Holland en Zeeland aan graaf Maurits opgedragen werd, waardoor hij een tegenwicht aan het gezag van Leicester stelde.
De vorige stadhouders waren altoos door den souverein of door den landvoogd aangesteld, thans stelde de staten der provinciën zelf hunne stadhouders aan, en, even als Holland en Zeeland Maurits aanstelden, zoo hadden ook de overige provinciën hunne stadhouders aangesteld. Dit was voor Leicester, wien men de landvoogdij zou opdragen, eene ergernis, die nog vermeerderd werd, dcordien men graaf Maurits den titel van prins verleende zoodat nu, nevens of onder hem die slechts graaf was, iemand gesteld werd, die een hooger titel dan de ziine voerde. ' J Hoewel op 19 Dec. 1585 met een schitterenden stoet van edellieden te Vlissingen, met uitbundig gejuich, verwelkomd, in de Hollandsche steden met° triomfbogen, feesten en plechtige aanspraken begroet door de streng heivoimden, omdat iiij van de nieuwe leer en zeer kerks was geëerd, was zijn landvoogdij vau korten duur. Leicester werd voortdurend door de stedelijke regeeringen van Holland tegengewerkt. De staten van Holland en Zeeland droegen aan prins Maurits het kapitein generaalschap op ever hunne troepen en de bevelhebbers moesten trouw zweeren aan de algemeene staten, aan Maurits en aan Hohenlohe. Na vele onaangenaamheden verliet Leicester dan ook het land in Dec. 1587, maar geduiende die twee jaien hadden de Engelsche krijgslieden veel bijgedragen om Paima te verhinderen, zich van de Noord-Nederland en meester te maken.
---

