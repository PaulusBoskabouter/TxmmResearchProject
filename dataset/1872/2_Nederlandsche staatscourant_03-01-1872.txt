NEDERLANDEN. 's GRAVENHAGE, den 2den Januarij 1872.
(Staatsblad n°. 202.) BESLUI T van den 31 sten December 1871, tot vaststelling der Nederlandsche Pharmacopoea. Wij WILLEM III, bij de gratie Gods, Koning der Nederlanden, Prins van Oranje-Nassau , Groot-Hertog van Luxemburg, enz., enz., enz. Overwegende, dat er noodzakelijkheid bestaat het Artsenijbereidkundig formulierboek, vastgesteld bij de wet van 12 Augustus 1849 ( Staatsblad n°. 86), door een nieuw formulierboek te doen vervangen; Gelet op de wet van 2 November 1871 ( Staatsblad n°. 118); Op de voordragt van Onzen Minister van Staat en van Binnenlandsche Zaken, van 7 December 1871, n°. 178, 9de afdeeling; Den Raad van State gehoord (advies van 29 December 1871 , n°. 5); Gelet op het nader rapport van Onzen voornoemden Minister, van 80 December 1871, litt. GG, Ode afdeeling; Hebben besloten en besluiten: Artikel 1. D e Nederlandsche Pharmacopoea, door Onzen Minister van Binnenlandsche Zaken gewaarmerkt, wordt vastgesteld, en het tijdstip van invoering bepaald op 1 Augustus 1872. Artikel 2. De middelon , in de Pharmacopoea met een kruisteeken aangeduid, behoeven niet in elke apotheek voorhanden te zijn. Onze Minister van Binnenlandsche Zaken is belast met de uitvoering van dit besluit, dat in het Staatsblad geplaatst en in afschrift aan den Baad van State medegedeeld zal worden. 's Gravenhage, den 31sten December 1871. WILLEM. De Minister van Staat en van Binnenlandsche Zaken, Thorbecke. Uitgegeven den een en dertigsten December 1871 De Minister van Justitie, J. A. Jolles. Bij Koninklijk besluit van 29 December 1871, n°. 19, is aan mr. J. de Sitter , benoemd snbstituut-griffier bij de arrondissements-regtbank te Assen, op zijn verzoek , eervol ontslag verleend als commies bij het Departement van Binnenlandsche Zaken. Bij Zijner Majesteits besluit van den 30sten December 1871, n°. 11, is aan A. C Hania, op zijn daartoe gedaan verzoek, met ingang van 1 Januarij 1872, eervol ontslag verleend als commandant van het huis van correctie te Hoorn, en benoemd tot commandant van het huis van correctie te Hoorn, met ingang van 1 Januarij 1872, G. baron van Utenhove. Bij Zijner Majesteits besluit van den 30sten December 1871, n°. 12, is benoemd tot griffier bij het kantongeregt te Raalte mr. J. J. Smits, te Nijkerk. Bij Zijner Majesteits besluit van den 30sten December 1871 , n°. 13, is benoemd tot lid van het collegie van regenten over het huis van arrest te Appingedam mr. C. Hartman Busmann, officier van justitie bij de arrondissements-regtbank aldaar. Bij Koninklijk besluit van 30 December 1871, n". 22, is de heer J. Kleynhens, thans ontvanger der directe belastingen , in- en uitgaande regten en accijnsen te Workum, benoemd tot ontvanger derzelfde middelen te Edam c. a. Bij Koninklijk besluit van 31 December 1871, n". 8, is, met ingang van 1 Mei aanstaande, benoemd tot betaalmeester te 's Gravenhage, de heer J. H. Paëhlig, thans betaalmeester te Rotterdam. Bij besluit van den 30sten December 1871, n°. 15, heeft Zijne Majesteit goedgevonden den voor de dienst in Nederlandsch Indie bestemden 2den luitenant der infanterie C. S. N. van Gennep in rang en ancienneteit over te plaatsen bij het wapen der infanterie van het leger hier te lande. Bij Koninklijk besluit van den 31sten December 1871, n°. 17, is aan den heer T. Hoog, laatstelijk predikant bij de Protestantsche gemeente te Macassar, thans met verlof hier te lande, op zijn verzoek, met ingang van 1 Januarij 1872, een eervol ontslag verleend uit's lands dienst, met behoud van regt op pensioen, bijaldien hij volgens de bestaande bepalingen daarop aanspraak heeft.
---

BUITENLANDSCHE BERIGTEN. ENGELAND.
De voornaamste dagbladen van Londen geven bij de intrede in het
nieuwe jaar , naar hunne gewoonte , een overzigt der gebeurtenissen van het afgeloopene en eene schets van den staat der zaken aan deszelfs einde. Het Daily News , een orgaan van de voorste gelederen der liberale partij . zegt dat het ministerie een aanmerkelijk deel zijner partij van zich heeft vervreemd door de laatstelijk gemaakte wetsbepalingen betreffende het openbare onderwijs, het middelbare en voorat het lagere schoolwezen , in den geest der kerkgenootschappen en onder den invloed hunner geestelijken te laten uitvoeren. De Times erkent dat feit, en voegt daarbij dat de heethoofdige voorstanders van louter wereldlijk onderwijs het ministerie met scheuring der liberale partij bedreigen. Of de populariteit var. den heer Gladstone en van zijne ambtgenooten geschokt is en ernstige af breuk heeft geleden, gelijk door conservative dagbladen wordt beweerd, is bij de Times eene moeijelijk uit te maken vraag. Het streven der zich noemende nationale partij in Ierland naar »eene regering ten onzent", dat is naar eene afzonderlijke wetgeving en administratie, werd aanvankelijk door de Times tot onderwerp van spotternijen gemaakt; thans ziet dat blad «reden om te gelooven dat er bij de eerstvolgende vernieuwing van het Huis der Gemeenten eenige ongelegenheden door dat streven zullen worden veroorzaakt". Dat de ziekte van den Kroonprins do toegenegenheid van het Engelsche volk voor het regerende geslacht heeft doen uitkomen , juist toen zij door de redevoeringen van den heer Dilke en van andere radicalen hier en daar twijfelachtig geworden was, wordt door de beide genoemde dagbladen opgemerkt; doch daarbij wordt door het Daily News herinnerd dat in het begin des jaars menig hard woord tegen de dynastie, zelfs in het Lagerhuis, werd gehoord Daar aanleiding der aanvrage om een uitzet voor eene dochter der Koningin De beperking van het dagwerk tot negen uren , welke op het eind des jaars in vele takken der Engelsche fabrieknijverheid door de werklieden verkregen was, wordt door hot Daily News als eene goede, door de Times als eene bedenkelijke verandering voorgesteld; doch die beide bladen geven te kennen dat zij vermindering van het werkloon moet medebrengen, zoo niet thans nu de Engelsche fabrikanten goede zaken doen en dus ruim werkloon kunnen betalen, dan toch in het vervolg indien er weder dagen van onspood en van verflaauwing voor de volksbedrijvigheid kwamen. Onder de gelnkkkige uitkomsten des jaars rekent het Daily News vooral den vooruitgang van het lagere onderwijs in Engeland en Wales onder den invloed der nieuwe schoolwet. Opmerkelijke bijzonderheden worden daarbij vermeld , zoo als dat er thans nagenoeg drie honderd steden in Engeland en Wales zijn alwaar de belastingpligtigen de zaak van het volksonderwijs in handen genomen en de zorg daarvoor opgedragen hebben aan plaatselijke commissien, door hen naar de voorschriften der nieuwe schoolwet gekozen; en dat het thans in de meeste groote steden van Engeland en Wales regel is, gelegenheid tot onderwijs voor ieder kind te verstrekken maar tevens de ouders te verpligien om hunne kinderen naar de school te zenden. Ook ten platten lande ziet het blad eenige blijken van vooruitgang in de zaak van het volksonderwijs. FRANKRIJK Voor de verkiezingen van 7 Januarij zijn de gewestelijke overheden van wege het gouvernement indachtig gemaakt aan de laatstelijk gegevene voorschriften, strekkende om de vrijheid der kiezers te verzekeren door elk blijk van ingenomenheid voor of tegen eonen candidaat aan de overheden te verbieden. Tevens is het gouvernement ditmaal, volgens een berigt van den Siècle, eenen stap verder gegaan; het heeft namelijk eene aanmaning aan de kiezers gerigt om hunne stem uit te brengen , hun daarbij voorgehouden dat de politieke regten tevens pligten zijn en verantwoordelijkheid medebrengen, en hen nadrukkelijk gewezen op de nadeelige gevolgen welke de trage opkomst der kiezers ten allen tijde, en vooral in de bestaande tijdsomstandigheden, moet hebben. Deze aanschrijving des gouvernements, waarvan aan de zijde der republikeinsche partij met lof en ingenomenheid gesproken wordt, zal volgens den siècle aangeplakt en afgelezen worden in al de gemeenten van die departementen welke aanstaanden Zondag leden voor de Nationale Vergadering moeten kiezen. In het departement der Seine komt den heer Vautrain, de voorzitter van den Paryschen gemeenteraad, een bepaald maar gematigd voorstander der republiek, als candidaat voor de Nationale Vergadering in aanmerking tegenover den heer Victor Hugo, den candidaat der roode partij. De conservative kiezers zullon , naar het schijnt, den eerstgenoemde hunne stemmen geven, liever dan de verkiezing van eenen radicaal of van eenen Bonapartist te bevorderen. — Eenigon tijd geleden heeft het Fransche gouvernement in ée'ne en dezelfde wet strafbepalingen tegen het lidmaatschap der Internationale en tegen pogingen tot verbreking der betrekking tusschen Frankrijk en Nizza voorgedragen. Er wordt thans op splitsing dier voordragt aangedrongen, vooral door volksafgevaardigden uit Nizza. In de afdeelingen der Nationale Vergadering is het gebleken dat de meerderheid noch volle vrijheid van coalitie voor werklieden wil
noch eenvoudig herstel der strafbepalingen tegen coalitien, maar tevens de vaststelling van zekere bepalingen betrekkelijk de werkstakingen, strekkende om den regelmatigen gang en de goede uitkomst der geschillen tusschen werklieden en werkgevers te bevorderen. Het wetsvoorstel van den heer de Saizy om de vraag vau den defitiven regeringsvorm onverwijld met een plebisciet te doen beslissen, is in de afdeelingen der Vergadering door de meeste leden afgewezen met de verklaring dat de Nationale Vorgadering de grondwetgevende magt heeft en zich de vrijheid tot uitoefening daarvan dient voor te behouden. VEREENIGDE STATEN. Den 17den December jl. is in de straten van New York, door toedoen van de aldaar gevestigde afdeeling der Internationale, een optogt gehouden ter eere van die mannen der Parysche Commune, welke in Frankrijk ter dood veroordeeld zijn en die straf ondergaan hebben: naar de opgave van den correspondent der Londensche Times bestond de stoet uit een tweeduizendtal personen. Den 18den werd in het Huis van Vertegenwoordigers te Washington door een demokratisch lid voorgesteld de handelwijze van het Fransche gouvernement jegens de gevangen genomen belhamels van den Paryschen opstand te laken als een uitvloeisel van hartstogt en van wraakzucht zijnde. Een ander lid stelde voor, tevens de hardvochtige handelwijze der Spaansche overheden op Cuba, bepaaldelijk het dooden van eenige studenten te Havana , af te keuren. Deze twee voorstellen werden met eene geringe meerderheid van stemmen verworpen , vooral wegens bedenkingen tegen den vorm. Daarop werd het volgende voorstel dooreen republikeinsch lid gedaan en door het Huis met algemeene, dat is 181, stemmen aangenomen : » Het Huis heeft het gedrag van buitenlandsche gouvernementen niet te beoordeclen; doch het gevoelt innige deelneming voor elke poging om in andere landen zelfbeheer des volks en republikeinsche instellingen te vestigen , alsmede hartelijke meewarigheid voor de nabestaanden en vrienden van al degenen die hetzij op het slagveld, hetzij op het schavot, of elders het leven hebben verloren in den strijd voor de zaak der volksvrijheid.'' — Twee jaren geleden nam het gouvernement der Vereenigde Staten de baai van Samana op St. Domingo ten dienste zijner zeemagt in gebruik, tegen betaling eener uitkeering aan de schatkist van St. Domingo. Dat geschiedde in afwachting der inlijving van St. Domingo bij de Vereenigde Staten. Thans , de tijd verstreken zijnde waarvoor dat huurcontract was aangedaan, heeft het gouvernement der Unie zijne vlag in de baai van Samana doen strijken. C IIIIV A. Het Journal de Saint-Pétersbourg, het dagblad van het Russische ministerie van buitenlandsche zaken, laat tevredenheid blijken over de dezer dagen bekend gemaakte benoeming des heeren Wade tot gezant van Engeland bij het hof van Peking. Die diplomaat is nu ï-eeds acht en twintig jaren in China geweest, heeft er sedert 1868 als zaakgelastigde tijdelijk aan het hoofd van het Britsche gezantschap gestaan, en heeft in die betrekking herhaaldelijk aan Engelsche kooplieden en aan Engelsche zendeling-predikers stof tot klagten gegeven; deze klagten zijn zelfs in vollen vorm tot hot Britsche gouvernement gebrast: zij bewijzen, zegt het genoemde blad, dat Wade billijkheid en bezadigdheid jegens China betrachtte en voor de vertoogen van hebzuchtige kooplieden en van overijverige godsdienstpredikers het oor sloot; en het is een feit van goede beduidenis dat het Britsche gouvernement bij het kiezen van een definitief hoofd voor zijn gezantschap in China zijne keuze op den heer Wade gevestigd heeft. Het even genoemde dagblad geeft een schrijven uit Peking, waarin ook wordt gesproken over de onderneming der Noord- Amerikanen te^en Korea, eene mislukte expeditie , die misschien herhaald zal worden. De handelwijze der Koreërs voor en bij dien aanval op hun land, wordt door dat schrijven in een gunstig licht gesteld ; verder zegt de schrijver van dien brief: •> Het is zigtbaar dat de Koreërs, de regering zoowel als de bevolking van dat aan China cijnsbare land, tot regel hebben elke officiele aanraking, en zelfs elke gedachten wisseling met de buitenlandsche staten en hunne onderdanen te vermijden. De Koreërs weigeren niet, antwoord te geven op de van wege buitenlandsche staten tot hen geriüte vragen; 4och officiele en verbindende antwoorden van hunne zijde blijven steeds uit, en dit komt in de daad op hetzelfde neer als weigering van antwoord. „Met der tijd, en des te eer hoe meer de Chinezen en de Japanners in vreedzaam en voordeelig verkeer met de buitenlanders komen, zal ook in Korea de wensch naar toenadering tot het buitenland levendig worden en veld winnen. Doch het is onredelijk en onstaatkundig te vorderen dat die toenadering onverwijld plaats grijpe. ze te eischen in den naam van een vermeend regt om in ieder land der wereld handelszaken te doen. Er zijn Engelsche kooplieden welke in vollen ernst de leer verkondigen, dat geen Staat vrijheid heeft om zijne grenzen te sluiten voor degenen die zich er van elders aanmelden om ruilingen in het wederzijdsche voordeel te doen; doch indien het Washingtonsche bewind die leer inriep, zou het in de daad niet anders doen dan de beslissing der achterlaad-geweren in zijn geschil met Korea inroepen." T E l E G R A P II I S C II E B E III G T E N Londen, 1 Januarij. Naar verzekerd wordt zal de Koningin de zitting van het Parlement in persoon openen, indien althans hare gezondheid goed blijft en de redenen van bezorgdheid, welke zij thans heeft, dan opgehouden hebben te bestaan. Londen , 2 Januarij. De Koningin keert heden van Sandringham naar Windsor terug. De Times keurt het zeer goed dat de vorst Bismarck zich in diplomatieke bescheiden van de Duitsche taal bediend heeft, en verwacht dat andere natiën dit voorbeeld volgen en voortaan in het diplomatieke verkeer ieder hare eigene taal bezigen zullen. Versailles, 1 Januarij. Op do receptie bij den heer Thiers was het corps diplomatique in vollen getale aanwezig. De heer Thiers heefl geene aanspraak gehouden. De baron von Arnim was niet tegenwoordig, vermits hij nog niet tot het corps diplomatique alhier behoort, als zijnde
nog niet uit de betrekking van gezant te Rome ontslagen noch als ambassadeur van Daitschland in Frankrijk geaccrediteerd. Rome , 31 December. De Koning heeft de ministers, de deputatien van het parlement, de hooge staatsambtenaren, de militaire bevelhebbers, de municipaliteit en een aantal andere deputatien ontvangen. Zijne Majesteit dankte allen voor de hem gebragte gelukwenschen, en drukte de hoop uit dat de eendragt tusschen de groote staatsmagten, die inzonderheid tot bevestiging der nationale eenheid moet bijdragen, steeds gehandhaafd zal worden. Rome, 1 Januarij. Gisteren heeft de generaal Palermo, adjudant des Konings, zich op last des Konings naar hetVaticaan begeven om den Paus uit naam van Z. M. geluk te wenschen. De Paus heeft hem wegens eene ligte ongesteldheid niet kunnen ontvangen, maar de cardinaal Antonelli heeft hem beloofd zijne beleefde boodschap aan den Paus te zullen overbrengen, en den generaal verzocht den Koning dank te zeggen en zijne eerbiedige hulde aan Z. M. aan te bieden. Op het Vaticaan heeft eene receptie van Romeinen en vreemdelingen plaats gohad.
---

