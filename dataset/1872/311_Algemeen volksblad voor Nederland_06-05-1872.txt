INTERNATIONALE.
DE GEHEIME GESCHIEDENIS VAN DE
Uit t üingelscn vertaald. Vle HOOÏDSTUK. DE OORSPRONKELIJKE VERBONDSACTE. Met Odger, als voorzitter, en Eccarius, als secretaris, kantoor houdende no. 18 Greek-street Soho-square, was de Internationale gevestigd. De bij inschrijving van vijf sous voor de reis van Tolain en Fribourg verkregen en hun ter hand gestelde zuinige reisen verblijfkosten, lieten geen langer verblijf te Londen voor die heeren toe, en zij keerden naar Parijs terug, in ’t bewustzijn een daad te hebben verricht. Het te Parijs geboren wicht, was thans te Londen bij de minnemoer. Zij hadden hun geld goed besteed en binnen weinige weken zouden ze zien — wat ze zien zouden. Zes weken na de meeting in St. Martin’s Hall, kwam er een brief uit Greek-street in de Rue des Gravilliers — de brief was in ’t Engelsch en op een grof stuk papier geschreven; maar de brief bevatte geen krabbels van den eenen vriend aan den anderen om een uurtje met babbelen te slijten. Het was een nieuw handschrift over de vestiging. Het was de belofte der gouden eeuw; het was de dagvaarding tot den dag des toorns. Het was de stijl van Marx. Met een woord, het was een afschrift van het bewijsstuk, waarmede het Internationale werklieden-verbond was in ’t leven getreden, eene copij van de oorspronkelijke verbondsacte. Op de ontvangst van dit stuk werd door de Parijsche broeders een geheime vergadering belegd; maar ’t spreken met vreemde tongen behoorde nooit tot de eigenschappen van Franschen in ’t algemeen en Fransche werklieden in ’t bijzonder waren daarin niet t’huis, zoodat geen der aanwezigen ’t stuk kon lezen. Zoo werd er dan een bekwaam en verzekerd man gezocht om den brief te vertalen. Maar terwijl de groep zoo wachtend op de dingen die komen zouden bijeen was, vormde zij zich tot eene sectie en maakten statuten (met ’t statuten maken zijn de Franschen altoos bijzonder vlug), gaven zij zich met scherpe terzijdestelling der wet, den naam van de Parijsche afdeeling van ’t Internationale werkliedenverbond y Tolain, Fribourg en Limousin werden tot correspondenten en secretarissen benoemd. Toen de verbondsacte eindelijk in ’t Fransch overgeschreven en daarna voorgelezen was, werd ze goedgekeurd en besloten ze te doen drukken. Te doen drukken! Maar dat kan niet met een tooverstaf geschieden. Daarvoor zijn pers, letters en papier noodig en die kosten geld, en de nog wat droomerige bezoekers van de Rue des Gravilliers hadden hun voorraad sous uitgeput. Mr. Blot, een humaan drukker, werd in den arm genomen. Wilt ge zoo goed zijn, dat voor ons op crediet te drukken ? Met 20,000 exemplaren kunnen wij ons voorloopig redden. En mr. Blot liet zich vinden en de karrewei kwam in orde. Toen er eenmaal 20,000 afschriften van de verbondsacte gedrukt en door de pers gevleugeld waren, was ’t eerste werk afge-
loopen, en Fribourg zeide: „Nu heeft ’t Internationale werklieden-verbond Frankrijk in bezit genomen. Frankrijk in bezit genomen? En dat zoo maar zonder toestemming van den keizer en zijn prefect van politie? Ja, het was waarlijk zoo, wat daarvan dan ook de reden geweest zij. Het scheen dan toch, dat de handige advocaat, die de werklieden had medegedeeld dat de wet hen niet bereiken kon, indien zij zich slechts eene uitheemsche vereeniging noemden, ’t wist. Zij maakten gebruik van zulk eene twijfelachtige wet, en zij wachtten af, of dan nu de regeering, die zoo dikwijls gedrukte wetten nietig verklaard had, de verbondsacte der Internationale eerbiedigen zou. In no. 44 Rue des Gravilliers was de Parijsche sectie gevestigd, daar kwamen de secretarissen bijeen, daar werden de leden ingeschreven. Aan twee mannen van aanzien bewees men de hooge gunst hun een copij van de statuten te zenden, maar alleen uit vrijen wil; een afschrift werd gezonden aan mr. Boitelle, de politie-prefect, en een tweede afschrift aan mr. Rouher, minister van binnenlandsche zaken — en dat werd voornamelijk gedaan, om aan die heeren te doen zien, dat de Parijzer sectie van de Internationale geen geheimen had. De sectie beschouwde die toezending als een daad van groote wijsheid, want daardoor was de regeering dan toch verplicht van de zaak kennis t# noemen. Zweeg ze, dan kon men zoo niet op steun, dan toch op vrije beweging staat maken. Mr. Boitelle verroerde geen vin; mr. Rouher gaf geen teeken van leven. De werklieden hielden dat zwijgen voor toestemming, in een van deze beide vormen — of daar kon geen wet worden gemaakt die hen bereiken kon — of oogluikend veroorloofde men, met zekere bedoelingen, dat er een bres werd geschoten in de wetgeving. De meeningen waren verdeeld, wat van die beide redenen de ware zou zijn, maar later is er licht opgegaan over de geheimzinnigheid dier dagen. „Gij hadt behoorlijk moeten waarschuwen, toen ge zaagt dat wij een onwettigen weg insloegen,” zeide André Pierre Murat, een van die smidsgezellen, welke eenige jaren later door de keizerlijke regeering in verhoor werden genomen; „gij hadt moeten waarschuwen, zoo wij tot eene onwettige vereeniging behoorden; omdat ge niets van u liet hooren, dachten wij, dat onze handelingen overeenkomstig de wet waren. Wij waren toch niet aansprakelijk voor ’t geen te Londen werd goedgevonden ? «Hadt ge ons gezegd, dat wij verkeerd handelden, dan hadden wij eene uitdrukkelijke goedkeuring om te bestaan wel gevraagd.” De ministers konden alleen in algemeene termen antwoorden, dat zij uit bijzondere consideratie voor de openbare orde, genoopt waren geworden, om eene waakzame en afwachtende houding aan te nemen tegenover de nieuwe vereeniging; en dat enkel, nu ’t bleek dat die vereeniging een doel najaagde, even gevaarlijk als de middelen die gebezigd werden, men ’t noodig oordeelde haar terecht te stellen. Maar, zooals wij zeiden, bij de vestiging, hetzij die dan wettig of onwettig was, gingen de verbondenen
flink aan ’j werk. Het was een schoon droombeeld; en allen, die zich er mede bezig hielden, waren vrienden des vredes en wetenschappelijke mannen, denkers uit alle rangen van de maatschappij. Koningen zouden hunne.gezanten tot elkanders hoven, en staatslieden belegden van tijd tot tijd congressen. Waarom zouden werklieden elkander ook niet van tijd tot over hunne gemeenschappelijke belangen en gemeenschappelijke rechten raadplegen? De zestig leden van de vereeniging in Rue des Gravilliers eischten, dat men hen zou houden voor de vertegenwoordigers van p. m. 100 millioen menschen in Europa, om niet te spieken van hunne broeders in Australië, Indië en Amerika. Zij waren, volgens hun zeggen, de menschen, die werken en strijden. Zij velden de boomen; zij bewerkten den grond; zij haalden den oogst binnen; zij verzorgden alle mogelijke vertakkingen van den menschelijken rijkdom. En waarom zou dan dat, wat zij voortbrachten ’t hunne niet wezen? Alleen maar omdat de schoolmeester leerde dat zij dienstbaren waien? Wel, dan moeten de werklieden opstaan tot wedergeboorte. Maar hoe? Uit zich zelf. „Geen andere macht ter wereld,” zei Marx, „kan hen opwekken; want,” voegde hij er bij, „al de klassen die hooger staan, zijn tegen hen verbonden; wel is waar niet door wezentlijke en vormelijke acten, maar door hun eigen belang, door hunne belangen bij ’t algemeen maatschappelijk kapitaal der wereld.” Van dien kapitaal-voorraad was voor hen niets te verwachten. Kapitalisten waren hunne vijanden, al noemden zij zich ook hunne vrienden. De besten er uit waren niet bij machte hen te helpen, al wilden zij, en de slechtsten waren niet willens ’t te doen, ook al konden zij dat. „Wilt ge van de slavernij verlost worden,” zoo sprak Tolain in de Fransche werkplaatsen, „bemoeit u dan niet met de staatkunde, bestudeert de sociale quaestie, sluit u aan bij onze sectie der Internationale, helpt de oorspronkelijke verbondsacte toeprssen.” En door alle oorden van Frankrijk verspreidde men den inhoud van dit nieuwe evangelie.
---

BUITENLANDSCH OVERZICHT.
Volgens telegrapniscn bericht uit JNapeis, dd. I Mei, van het observatorium, van heden-ochtend 5 ure, kan de uitbarsting van den Vesuvius als geëindigd worden beschouwd. Er stijgt nog een dikke rook uit den krater, terwijl nog asch en andere voorwerpen worden uitgeworpen, maar deze bereiken slechts een geringe hoogte en vallen spoedig in den krater terug. De waarneminginstrumenten beginnen weder den normalen toestand aan te wijzen. Uit Washington meldt men, dd. 2 Mei; Van regeeringswege is eene toelichting openbaar gemaakt van de door Amerika ter zake der indirecte eischen, aangenomen houding. Daarin wordt bevestigd, dat Amerika die eischen heeft laten varen op voorwaarde, dat Engeland zich verbindt om, ingeval van eén oorlog, zoodanige eischen niet te doen. Uit New-York wordt per telegraaf medegedeeld, dd. 2 Mei. De vergadering tot benoeming van een candidaat
voor het presidentschap der republiek, is te (Jincinnati
bijeengekomen. Al de staten zijn vertegenwoordigd. De heer Carlsweg (Carl Schurz? is tot voorzitter der vergadering gekozen. Er heersch groote geestdrift. "Volgens een telegram uit Madrid, gedagteekend van 1 Mei is generaal de Rada, de opperbevelhebber van het Carlistische leger, door Serrano geslagen, en wordt hij aan de Eransche grenzen vervolgd in de rigting van Errazu; waarschijnlijk zou nog gisteren een aanval worden gedaan op het overschot van zijne strijdmacht dat zich bij Navasques ophoudt, en als deze gelukt, dan kan de opstaand als geëindigd worden beschouwd. Don Carlos is voorloopig reeds naar Genève teruggekeerd, zonder dat men weet, hoe het hem is gelukt de grenzen te passeeren.
---

ONNUTTE DINGEN.
«De diligence van Amsterdam!” riep de kastelein, het hoofd door de deur van de gelagkamer van de Pelikaan te ’s G. stekend. Een reiziger, van middelbaren leeftijd, die juist zijn kop koffie gebruikt had, snelde op die waarschuwing naar buiten, en zag het log gevaarte voor de herberg stil houden. Terzelfder tijd stak een jonkman het hoofd door ’t portier. De beide mannen slaakten een vreugdekreet, toen zij elkander herkenden. „Vader!” «Herman!” Terzelfder tijd ging het portier open; de nieuw aangekomene was met een sprong uit den wagen en viel den ouderen reiziger iu de armen en zoo hielden zij elkander eenige oogenblikken omstrengeld. Vader en zoon zagen elkander, na eene afwezigheid van acht jaren terug ; de zoon had al dien tijd bij eene tante, die te Londen woonde, doorgebracht. Door den dood van
die tante, wier eenige ergenaam hij was, kwam hij thans als man in ’t vaderlijk huis, dat hij als kind verlaten had terug. Na de eerste welkomst en vragen vertrokken da heer B. en zijn zoon naar het landgoed, dat de vader in de omtrekvan ’s G. bewoonde, en Herman was niet weinig verlangend de plaats waar hij zijn kindsche jaren had doorgebracht wêer te zien. Bij dergelijke eerste ontmoetingen, na langdurige afwezigzigheid, ondervindt men zoo vele aandoeningen te gelijktijdig, dat het gesprek gedurig afgebroken wordt en er onwillekeurig zekere verwarring heerscht. Men is elkander ontwend, men let op de veranderingen die de tijd in de denkbeelden en in de personen hebben te weeg gebracht; men zoekt met zekere angstvalligheid het verlcdene in ’t tegenwoordige. De heer B. was in zeer gespamen verwachting, welke jonkman in de plaats van zjjn kind teruggekeerd was. Zooals de geneesheer den zieke onderzoekt, ondervroeg hij zijn zoon met behoedzaamheid, sloeg ieder zijner indrukken gade, en ontleedde elk zijner woorden.
Hoewel hij zijn onderzoek voortzette, verzuimde hij niet ’t gesprek voort te zetten en deed hij daarin ook uitkomen, wat hem zelf gedurende de afwezigheid van zijn zoon had bezig gehouden. , De eigenaar van ’t landgoed was geen geleerde en ook geen kunstenaar; maar hoewel hij zich dus niet onder de producenten rangschikte, wist hij toch ’t geen anderen voortbracht te waardeeren, hij was als ’t ware een spiegel, die, zonder zelf te scheppen, de schepping zuiver terugkaatst: geen enkele pogen van ’t vernuft was hem onverschillig, geen enkel gevoel was hem vreemd gebleven. Alle ontdekkingen boezemden hem belangstelling in, alle ernstige pogingen werden door hem ondersteund en aange. moedigd. Het leven was voor hem niet enkel ’t onderhouden van den goddelijken vonk, die in ieder onzer aanwezig is, maar in ’t vermeerderen en ontvlammen van alle levensvonken. Tengevolge van ’t vrije bezit van een ruim vaderlijk erfdeel, had hij zijne bezigheden vrij kunnen regelen, zonder door
levensbenoetten eenigermate belemmerd te zijn. Hij had
dan ook op ieder gebied van ’t leven, de werken zijner tijdgenooten gadegeslagen en aangemoedigd waar hij er mede symphathiseerde Bij iedere onderneming, in ’t belang van letterkunde, wetenschap of kunst, had hij gaarne deelgenomen aan de vestiging, en de musea waren door zijne geschenken dikwerf verrast. Ook thans nog had hij opdelvingen ondernomen, aan den voet van een zandheuvel, waarin men onlangs oud aardewerk had gevonden. In ’t voorbijgaan toonden hij zijn zoon den Romeintcke* heuvel, en deelde hem mede hoe hij, in ruil daarvoor, een morgen best weiland had gegeven. Herman scheen daarover verwonderd. Ge vindt dat wat roekeloos niet waar ?” vroeg de heer B. die zijn zoon gadesloeg. „Dat wilde ik niet zeggen,” hernam Herman, „ik vind alleen de ruil eenigszins vreemd.” //Waarom?” «Wel, ’t komt mij voor dat men toch bij alles op de,
nuttigheid letten moet, en die onvruchtbare zandheuvel geen morgen weiland waard is.” «Ik zie wel dat gij geen archeoloog zijt.” //Daarin vergist ge u niet, ik heb nooit begrepen, wat die oude potten bewijzen kunnen, en welke belangstelling ons de uitgestorven geslachten kunnen inboezemen.” De beer B. keek zijn zoon eens aan en zweeg. Hij wilde hem geheel leeren kennen en hem dus niet schuw maken bij ’t eerste onderhoud, maar liever beproeven zijn vertrouwen te verwerven. Ir volgde eenige oogenblikken van stilte welke weldra werden afgebroken door een uitroep van Herman, die van verre door ’t geboomte ’t dak van de ouderlijke woning herkende aan den toren, die hem zoowel bekend was uit de dagen zijner jeugd. „Ha jal dat is nu mijn observatorium,” zei zijn vader glimlachend, „want ge moet weten, dat ik niet alleen liefhebber van oudheden ben, maar dat ik mij ook met sterrekunde bezig houd, mijn jongen.” „Maar vader hoe is ’t mogelijk 1” Ja, den toren heb ik ingericht tot een werkkamer, en ik
heb daar een teloskoop gericht, waarmede ik kan waarnemen wat er tusschen de sterren voorvalt.” „En vermaakt ge u te letten op dingen die geheel buiten uw bereik voorvallen, waaraan ge niets veranderen kunt, die u niets opbrengen?” „’t Is een tijdverdrijf,” hernam de heer B., die eene ernstige bespreking ontwijken wilde. „Ge zult trouwens nog anders van mij zien. Zoo heb ik de oude voorplaats in eene volière veranderd en den boomgaard in eenen botanischen tuin.” //Maar die veranderingen zullen u geld hebben gekost.” «Ja, en ze brengen mij niets op. „Dus, ge veroordeelt dan daarmee zelf die veranderingen ?” „Nu daar zal ik geen neen op antwoorden. Maar wjj zijn aangekomen, wij zullen afstappen.” De palfrenier liep om de leidsels vast te houden en, terwijl onze reizigers in ’t huis gingen reed hij den stal binnen. Herman vond in ’t voorhuis allerlei oud wapentuig, herbaria van de Flora uit den omtrek en van de landstreek een verzameling delfstoffen, maar niet wat hij zocht.
---

