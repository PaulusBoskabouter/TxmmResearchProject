NEDERLANDEN. 's GRAVENHAGE, den 6den April 1872.
Bij Koninklijk besluit van 6 April 1872, n°. 5, is aan J. A. J. Verstegen, op zijn verzoek, eervol ontslag: verleend als 2den luitenant bij de 3de compagnie van het 13de bataillon rustende schutterij in Gelderland En zijn voorts bij de rustende schutterijen benoemd: in de provincie Gelderland, 2de bataillon, staf, tot Isten luitenantadjudant J. W. van Gerrevink , thans 1 ste luitenant bij de 1ste compagnie: lste compagnie, tot lsten luitenant B. Scholten , thans 2de luitenant; tot 2den luitenant A. Uyt den Bogaard, thans fourrier; 13de bataillon, 3de compagnie, tot 2den luitenant N. J. Waaldijk, thans sergeant-majoor; in het heitogdom Limburg, 5de bataillon, tot officier van gezondheid iler 2de klasse dr Th. W. Tiesselinck, thans lste luitenant bij de 3de compagnie van het 6de bataillon, uit welke betrekking hij tevens eervol is ontslagen. Bij Zijner Majesteits besluit van den 5den April 1872, n°. 19, is de officier van gezondheid der 2de klasse bij de zeemagt E. M. van Lier, dienende op het eskader in Oost-Indie, op zijn daartoe gedaan verzoek, eervol uit de zeedienst ontslagen, met den laatsten der maand waarin dat besluit te zijner kennis zal worden gebragt. MINISTERIE VAN BINNENLANDSCHE ZAKEN Bij beschikking van 5 April 1872, n c . 212, is de vergunning voor eene schroefstoombootdienst tot vervoer van personen, goederen en vee tusschen Amsterdam en Leiden, bij beschikking van 3 Maart 1869, n°. 245, verleend aan J. van der Tang te R jnsaterwoude, overgeschreven ten name van J. van der Tang en Cie. aldaar. MINISTERIE VAN MARINE. Bij beschikking van den Minister van Marine van den 5den dezer, n°. 16, is aan den opperschipper in het vaste corps dek- en onderofficieren J. de Vogel toegekend de gouden medaille voor vijftigjarige eerlijke en trouwe militaire dienst.
---

BUITENLANDSCHE BERIGTEN. ENGELAND.
In de zitting van het Lagerhuis van Donderdag is het rapport van het comité voor 'slands middelen goedgekeurd. De heer Vernon Harcourt, door den heer Richard ondersteund, had eene in het breede door hem toegelichte motie voorgesteld, daartoe strekkende dat het Huis verklaren zou dat op 's lands uitgaven , zonder schade voor de veiligheid en voor een gned bestuur, aanmerkelijk kon bezuinigd worden , en dat die bezuiniging behoorde te geschieden ten einde den druk der belastingen voor het volk te verligten en meer geld te kunnen besteden tot amortisatie van schuld dan in dat rapport werd voorgesteld. De kanselier der schatkist verdedigde zich tegen de beschuldiging van de uitgaven te hoog op te drijven, onder anderep met op te merken dat de dagbladen hem juist het tegenovergestelde euvel, van te groote spaarzaamheid, ten laste legden; hij sprak ook de bewering tegen dat de Britsche natie zóó zwaar door de belastingen gedrukt zou worden. De motie werd met 78 tegen 35 stemmen verworpen. De behandeling van het wetsontwerp op de parken en openbare tuinen werd daarna in comité' voortgezet. De minister Ayrton deelde daarbij mede, dat bij afzonderlijk reglement gezorgd zou worden, dat de vrijheid om meetings in de bij de wet daartoe aangewezen publieke parken te houden niet tot rustverstoringen aanleiding kon geven, als Mj voorbeeld door het gelijktijdig houden van onderling vijandige meetings hetzelfde punt. De heer Auberon Herbert stelde eene motie voor om " e houding der regering in de geheele quaestie der parken streng af te keuren, doch het bleek bij de stemming dat in zijn gevoelen door geen enkel ander parlementslid gedeeld werd. Donderdag-avond is een Blaauw Boek verschenen, bevattende de correspondentie, met de Fransche regering sedert Junij 1871 over de opzegging van het handelstractaat gevoerd. In eene der laatste depêches van de Engelsche regering, den 27sten Januarij jl. verzonden, zette lord Granville de houding van zijn gouvernement tegenover de maattegelen der Fransche regering in dezer voege uiteen: » De regering van H. M. erkent ten volle het regt van Frankrijk om te beslissen wat de behoeften van de schatkist eisehen en de vraag te beantwoorden of en in hoe verre beschermende rogten in die eischon kunnen voorzien. Om die reden bepaalde de regering zich tot eene openhartige mededeeling van leiten en motiven, zonder zich in het minst te beklagen over de maatregelen door het Fransche gouvernement
te dien aanzien genomen, en zal zij zich er op toeleggen de innige betrekkingen tusschen beide landen te handhaven, in geval het Fransche gouvernement tot de opzegging van het tractaat besluiten mogt. » Bijaldien het tractaat Frankrijk alleen belemmeren mogt van een louter fiscaal standpunt, is de regering van Hare Majesteit bereid om tot eene wijziging van het tractaat te dien opzigte mede te werken. Maar het heeft grooten tegenzin gehad tegen het voorstel om het tractaat in den zin van bescherming om te werken, ook terwijl het beschermende regten niet absoluut en onvoorwaardelijk afkeurde. In de eerste plaats omdat zoodanige regten op een minimum konden vastgesteld worden, en in de tweede plaats, omdat de algemeene geest der handelspolitiek van het Fransche gouvernement zich veel sterker openbaren zou wanneer het tractaat in zijn geheel wierd opgezegd, dan wanneer het, eenigszins in den zin van bescherming gewijzigd, er zekere perken aan stelde. »Ik heb meer dan eens de opmerking gemaakt dat de regering van H. M. er niet aan denkt om eenen tari venoorlog te voeren of harerzijds beschermende regten in te voeren , maar zij stelt er prijs op hare fiscale vrijheid terug te verkrijgen, voor het geval dat zij die mogt noodig hebben bij artikelen , waaromtrent het tractaat haar beperkte. Zij heeft nooit toegestemd, noch in 't algemeen noch in't bijzonder, in de heffing van een inkomend regt op grondstoffen of van een compenserend regt op de gefabriceerde goederen. Zij is overtuigd dat de opzegging van het tractaat, hoewel zy daarin geene reden zien zal om eventueel door Frankrijk op dit punt aan te knoopen onderhandelingen af te wijzen, een groote stap is tot de opheffing van zoodanige regten. »De regering is voorts van oordeel, dat twaalf maanden na den dag van opzegging het tractaat zijne kracht verliest." FRANKRIJK. Een Parysch correspondent van de Times deelt een over/igt mede van het Fransche budget voor 1872, waarover de eindstemming inde laatste zitting der Nationale Vergadering nagenoeg zonder eenige voorafgaande discussie heeft plaats gehad. De eindcijfers der begrootingen van de verschillende departementen bedragen in millioenen: voor finantien 1370, voor justitie 33, voor buitenlandsche zaken 11, voor binnenlandsche zaken 106, voor oorlog 431 , voor marine 144, voor onderwijs en eeredienst 95, voor handel en landbouw 15, voor publieke werken 127. Het eindtotaal van alle be«rootingen bereikt het cijfer van 2,334,759,208 fr. Tot dekking dezer uitgaven worden bestemd de oude, reeds op vroegere begrootingen voorkomende, middelen van inkomst tot een bedrag van 1798 millioen ; de sedert November 1871 ingevoerde nieuwe belastingen, waarvan er enkele nog in de laatste zitting der Nationale Vergadering werden goedgekeurd , tot ruim 493 millioen. Er blijft dus nog een tekort op het gewone budget van bijna 44 millioen francs. Ook dit deficit zal gedekt kunnen worden, daar de onkosten-rekening wegens de leening van 2 milliarden , waarvoor het gouvernement 75 millioen beschikbaar had gesteld, een overschot van 55 millioen levert. Van de andere zijde heeft de Regering door eene nieuwe overeenkomst met de Fransche Bank de begrooting van finantien weten te ontlasten met bijna 19 millioen, en mot 31 millioen door de schadevergoeding voor oorlogsuitgaven aan departementen en gemeenten van de powone begrooting op de «liquidatie-rekening", beter gezegd op het buitengewoon budget over te brengen. Zoo als de correspondent van de Times opmerkt, wijst dus, dankzij deze buitengewone ontvangst en deze operatie, het budget van gewone ontvangsten en uitgaven op het papier een batig slot van 10 millioen aan, terwijl in werkelijkheid 90 millioen op de gewone dienst te kort komt. Met het oog op dit budget, drukte de President der Republiek in zijne laatste redevoering de leden der Nationale Vergadering de onvermijdelijkheid op het hart van verhooging van lasten, wilde men het finantiele stelsel des lands tot een gezonden toestand terugbrengen. Daarenboven zijn er nog vele buitengewone uitgaven van allerlei aard , die óf reeds in het buitengewone budget zijn opgenomen (tot een bedrag van 700 millioen), öf voortspruiten uit ingediende doch nog niet geregulariseerde vorderingen. Onder anderen de 200 millioen oorlogsschatting door Parys betaald, de nog niet betaalde vorderingen van spoorwegmaatschappijen wegens vervoer tijdens den oorlog, enz. Daalde opbrengst der laatste leening geheel is gebruikt, bestaiat er op het oogenblik geen ander middel van voorziening dan verhooging van de vlottende schuld die op 20 Maart reeds omstreeks 670 millioen bedroeg; de Nationale Vergadering heeft de regering dan ook gemagtigd tot uitgifte van schatkistbiljetten tot een maximum van 400 millioen. De correspondent der Times voorspelt dat de vlottende schuld weldra het cijfer van 1100 millioen overtreffen zal, hetwelk ze in de dagen van bet Keizerrijk bereikte; hij voegt er bij dat de ingeschreven rente• op het oogenblik 542,127,850 francs bedraagt, welk bedrag naaiden tegenwoordigen stand van het fonds eene reëjle kapitaalswaarde van omstreeks tien duizend millioen vertegenwoordigt, en komt eindelijk tot het besluit dat de geheele oorlog aan Frankrijk de som van
9V 2 milliarden heeft gekost, waarvan nog ruim 4 milliarden moeten betaald worden. — Aan de Briisselsche Echo du Parlement wordt uit Versailles berigt' dat ook het tusschen Frankrijken Belgie den Isten Mei 1861 gesloten scheepvaart-tractaat door de Fransche regering eerlang zal worden opgezegd. DUITSCHLAND. Van eene officieuse zijde wordt medegedeeld, dat de Pruissische regering vast besloten heeft geene algemeene wet op het onderwijs bij den Landdag in te dienen , zoo lang de wet op de inrigting der districtsbesturen niet tot stand gekomen en in werking gebragt is. Volgens berigten uit Berlyn verwacht men dat in de aanstaande zitting des Rijksdags de rijkswet op de drukpers ingediend en in beraadslaging gebrast zal worden, naardien de adviezen van de regeringen der afzonderlijke Staten, aan wier oordeel het ontwerp van die wet onderworpen was, reeds alle bij de rijkskanselarij zijn ontvangen. Onder de voordragten, waarmede de Rijksdag zich in de eerste plaats zal hebben bezig te houden , behoort het militaire strafwetboek , waarvan het ontwerp den 4den dezer door den Bondsraad is goedgekeurd. — Blijkens het aan den Duitschen Bondsraad voorgelegde ontwerp der rijksbegrooting voor buitenlandsche zaken, stelt de regering zich voor in 1873 nieuwe consulaten te vestigen te Cliristiania in Noorwegen, te lvowno, Odessa en Tiflis in Rusland, te Fu-Tscheu in China, als mede te Singapore. In de memorie van toelichting tot die begrooting wordt ten aanzien van sommige dier consulaten het volgende medegedeeld: » Duitschland heeft een belangrijk aandeel in de buitengewone uitbreiding des handels van Japan. Het voert aldaar eene aanzienlijke hoeveelheid katoenen lijnwaden en half wollen goederen in, en zijn invoer van wollen stoffen aldaar is toegenomen ten koste van dien van Engeland. Over het algemeen volgen de Duitsche huizen in rang op de Engelsche. Do Duitsche handelsvaart in de Japansche wateren neemt steeds toe. In 1869 hebben 85 schepen onder Duitsche vlag Singapore bezocht. li Wat de consulaire vertegenwoordiging in China betreft heeft men Fu-Tscheu gekozen als zetel van een consulaat voor de Chinesche haven vermits die stad de residentie is vaE den gouverneur-generaal der provincie Fu-Kien. De Duitsche vlag vertoont zich dikwijls in die haven; alleen de Engelsche schepen komen er in grooteren getale. De schepen vinden in die haven de beste op Europesche leest geschoeide maritime inrigtingen. Van daar wordt eene groote hoeveelheid thee regtstreeks naar Europa uitgevoerd. »De stad Kowno eindelijk is van het grootste belang voor den Pruissischen handel; gelegen ter plaatse waar do Wilia in den Niëmen valt is zij sedert lang de gewigtigste handelsstad in die streek en onderhoudt belangrijke betrekkingen vooral met Tilsit, Memel en Koningsberg. Do groote spoorweglijn, waaraan Kowno ligt, vorhoogt dat gewigt, het«-elk nog zal toenemen door den aanleg van den spoorweg tusschen Kowno en Libau. Do handelsbetrekkingen tusschen Kowno aan den eenen en Danzig, Koningsberg en Memel aan den anderen kant, worden onderhouden door 8 a 900 Pruissische riviervaartuigen met eene bemanning van ruim 3000 koppen, welke drie of viermaal in het jaar de reis doen. De meeste dier vaartuigen overwinteren met hunne bemanning te Kowno, alwaar omstreeks 4500 Pruissen gevestigd zijn " — In het Strasburger regeringsblad van 4 April is eene verordening afgekondigd , waarbij het reglement van 26 Maart 1868 voor de ligtingen tot aanvulling van het leger in Elsas-Lotharingen wordt ingevoerd. Voor het volgende jaar is in het Rijksland de toelating tot de éénjarige vrijwillige dienst gemakkelijker gemaakt, en zal bij de beoordeeling van redenen van vrijstelling minder gestrengheid dan gewoonlijk worden in acht genomen. Geheel van de krijgsdienst vrijgesteld zyn degenen , die tot den 17den December 1870 onder de geregelde troepen van het Fransche leger gediend hebben. SPANJE In het beursberigt der Londensche Times van 4 April leest men : «Volgens bijzondere berigten uit Madrid hebben de onderhandelingen over eene schikking tusschen Spanje en zijne schuldeischers reeds eenen aanvang genomen ; evenwel wordt niet gezegd of de onderhandelingen te Londen of te Madrid gevoerd worden. De minister Camacho, die er prijs op stelt de Spaansche finantien op gezonde grondslagen te regelen , zou voorstellen de coupons voor de helft in geld en voor de wederhelft in drie percents obligatien met genot van dadelijk ingaande rente te betalen , welke schikking voor een tijdvak van 7 of 8 jaren zou gelden." De Times is van oordeel dat dit voorstel nog belangrijke wijzigingen zou moeten ondergaan om door de staatsschuldeischers aanneemlijk gekeurd te worden. RUSLAND. De Keizer en de Keizerin van Rusland zijn den lsten dezer te Odessa aangekomen, en den zelfden dag van daar naar Livadia inde Krim vertrokken. T U R K Y E. Een door de Augsburger Allgemeine Zeitung medegedeeld berigt van de Turksche grenzen van 29 Maart zegt:» In Rumanie heerscht weder eene buitengewone gisting. Naar het schijnt wil de roode partij eenen laatsten slag wagen. Hare leus is: » »De Duitscher (Niëmetz) mag den heiligen grond van Rumanie niet langer bezoedelen; weg met hem !" " De woelingen bepulen zich i iet meer enkel tot de steden maar strekken zich ook tot het platte land uit, en de half beschaafde boeren worden regtstreeks opgeruid om naar Bucharest te trekken en de » Verraders" uit te roeijen. De opgewondenheid onder het verwilderde landvolk is zeer groot en elk oogenblik kan er een opstand uitbarsten. lOen ieder beseft dat de vorstendommen eene bedenkelijke krisis te gemoet gaan; onder den handelsstand heeisclit eene ware paniek. Het wordt meer en meer blijkbaar dat Rumanie in den tegen woord igen vorm niet kan blijven bestaan, en weldra zal Europa zich op nieuw moeten bezig houden met de vraag, wat er van het land zal worden?" — Volgens een door de Weener Neue Freie Presse medegedeeld berigt
heeft de Britsche consul-generaal te Bucharest op last van lord Granville aan de Rumanische regering zijn leedwezen betuigd, dat tot nog toe geene afdoende maatregelen genomen zijn om aan de in het Rumanische Bessarabië zoo onmenschelijk behandelde en vervolgde Israëlitische inwoners regt en voldoening te verschaften. De consul-generanl voegde er bij, dat Engeland, als eene der waarborgende mogendheden vast besloten had, de herhaling van zulke barbaarsche handelingen niet meer te dulden. VEREENIGDE STATEN. Het voorstel tot tariefsverlaging, door den President Grant met het oog op den zeer gunstigen toestand der finantien gedaan , doch blijkens dezer dagen ontvangen berigt door het Congres verworpen, was van zeer ingrijpenden aard, daar voor een honderdtal artikelen het invoerregt er geheel in opgeheven werd ; verder werd er het invoerregt op ijzer en staal aanzienlijk in verminderd. Deze laatste bepaling heeft waarschijnlijk tot de verwerping veel bijgedragen ; althans de Baltimore Sun deelt mede dat de ijzersmelters van Pennsylvanie algemeen tegen dit deel van het voorstel hebben geprotesteerd, en dat een veertigtal leden van het Congres, die tot de over het algemeen tegen alle invoerregten gestemde demokratische partij behoorden, waren overgehaald om tegen ieder voorstel tot tariefsverlaging te stemmen, hetwelk niet in de eerste plaats alle invoerregt op thee en koffij afschafte. Bovendien is een groot deel der republikeinsche meerderheid van het Congres het beschermende stelsel toegedaan, en dus gezind om de hooge regten te behouden, welke oorspronkelijk alleen als eene oorlogsbelasting werden ingevoerd. TELEGRAPHISCRE BERIGTEN Londen , 5 April. In de zitting van het Lagerhuis heeft de heer Gladstone op eene vraa°r van den heer Newdegate geantwoord dat het door den Prins van Wales aan den Paus gebragte bezoek geen officieel, maar een beleefdheidsbezoek was, zoo als hooggeplaatste vreemdelingen, die Rome bezochten, dat altoos bragten. Op eene vraag van den heer Muntz antwoordde de minister Cardwell dat een klein gedeelte der reserve van het leger onder de wapenen zou worden opgeroepen om aan de najaarsoefeningen deel te nemen. De behandeling in comité van de bill betreffende de Koninklyke parken is afgeloopen. Madrid , 5 April. De wanordelijkheden te Villalbazijn onderdrukt. Overal elders hebben de verkiezingen eenen rustigen voortgang. Het gerucht, dat de heer Zorilla bij den Koning ontboden zou zijn, wordt tegengesproken. De ministeriele bladen verzekeren dat de heeren Rivero, Moret, Echegaray en andere ieiders der radicalen niet in de Cortes gekozen zijn . Wef.n t e \', 4 April. De internationale conferentie tot het beramen van maatregelen tegen de verspreiding der veepest houdt dagelijks bijeenkomsten onder voorzitting des ministers van landbouw , en zal met het einde dezer week haren arbeid voltooid hebben. Athene , 5 April. De Koning heeft de zitting der Kamer van Afgevaardigden geopend met eene troonrede, waarin Z. M. verklaarde dat de betrekkingen mot de buitenlandsche mogendheden niets te wenschen overlieten, en dat hij hoopte dat zij door geenerlei verschil zouden verstoord worden. Z. M. gaf gunstige verzekeringen omtrent de veiligheid des lands, waarin de rust niettegenstaande de beweging der verkiezingen ongestoord was gebleven. De prins Frederik Karei van Pruissen verlaat heden Athene. Konstantinopel , 5 April. In de Turksche dagbladen wordt de mededeeling gevonden, dat wegens de hoogere opbrengst van het tabaksmonopolie het te kort op het budget niet meer dan 500,000 piasters bedraagt. Washington , 4 April. De minister Boutwell heeft aan het comité van finantien eene bill voorgesteld, 'waarbij magtiging verleend wordt om de staatsschuldbrieven te Londen te doen registreren ten einde de coupons daar ter plaatse betaald zouden kunnen worden. Washington , 5 April. Het Huis van Vertegenwoordigers heeft eene bill goedgekeurd, waarbij bepaald is dat 190,000 dollars tusschen de officieren en manschappen van den Kearsage verdeeld zullen worden, als belooning voor de in der tijd bewezen dienst door de vernieling van het kaperschip Alabama. Hong-Kong , 5 April. Twaalf zaamgezworenen hebben in Jedo eene poging gedaan om den Mikado te vermoorden. Hun aanslag mislukte; twee hunner werden gevat: de overigen zijn ontsnapt. De zamenzwering schijnt uitgebreide vertakkingen te hebben; de overheden zijn zeer ongerust en hebben de vreemdelingen gewaarschuwd tegen het overschrijden van het gebied der stad.
---

