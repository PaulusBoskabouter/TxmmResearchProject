BUITENLANDSCHE BERIGTEN. FRANKRIJK
Aan het Journal des Débats werd den lOden dezer uit Florence onder andoren het volgende geschreven : n De door de n vriendschappelijke bedenkingen" van het Bien Public hier te lande bij de pers en de bevolking opgewekte storm is nog niet bedaard. Geen blad van eenige beteekenis, dat geene kolommen vult met beschouwingen ov<*r dat beruchte artikel. Men is over het algemeen in Frankrijk niet billijk in de beoordeeling van Italië ; men houdt geene rekening met de zeer moeijelijke omstandigheden, waarin dat land verkeert. Het is van geen enkel land te verwachten flat het overwegingen van gevoel hooger stelt dan overwegingen van eigen belang. Wanneer de regering er naar streeft oin bij de bevordering van de belangen des lands de regten van anderen te ontzien . aan bewezen diensten indachtig te zijn en bestaande goe Ie betrekkingen te onderhouden , dan kan men in redelijkheid niet meer eischen De eerste pligt der Italiaansche regering, even als die van iedere regering , is zorg te dragen voor de veiligheid de~ lands. Iedereen wee.t dat Italië slechts ée'nen onverzoenlijken vijand heeft, namelijk het hof van den Paus, zoo lang dit onder den invloed blijft staan van de societeit der Jesuiten. » Nu heeft een naburige, krachtige Staat , welke onlangs Italie's bondgenoot was, een feilen kamp aanvaard tegen dezen vijand van Italië; en ik vraag aan iederen onbevooroordeelde of het voor Italië niet natuurlijk is , dat het in naauwe verstandhouding komt met dien vijand van zij 11 eigenen vijand ? Wanneer nu Italië daardoor de regten of belangen van een anderen bevrienden Staat schond , zou er reden tot klagen zijn, maar dit is niet het geval: de gedragslijn van Italiazoude gevoeligheid van Frankrijk niet kunnen opwekken, ware't niet dat de gebeurtenissen der laatstejaren Frankrijk uitermate prikkelbaar hadden gemaakt. Dat Italië geene vriendschap koestert voor de clericale part j , die in Frankrijk woelt, spreekt van zelf', even eens dat het weinig geloot hecht aan de groote liefde van den heer Thiers, die de wedergeboorte van Italië steeds bestreden heeft en nog ten vorigen jare zoo lang heeft getalmd om het overbrengen der residentie naar Rome te erkennen ; maar de Italiaansche regering heeft nooit, noch officieus . noch officieel, eenige gevoeligheid aan de regering van Versailles getoond. Voor de Fransche natie gevoelt Italië mede niet dan sympathie, zoo als onlangs nog bij de inwijding van het gedenkteeken te Magenta bleek." De correspondent wijst daartegenover op de felle aanvallen door een deel der Paryssclie pers tegen Italië gerigt, op de petitien der bisschoppen aan de Nationale Vergadering, op de voor Italië beleedigende uitdrukkingen van sommige leden dier Vergadering; en merkt op dat het waarlijk niet te verwonderen is zoo zelfs de bladen, welke dus verre ongetwijfeld gunstig jegens Frankrijk gestemd waren, het Bien Public met zekere gevoeligheid beantwoorden. Zoo geeft, naar hij mededeelt, de Gazetta d'Italia, een zeer franschgezind blad, op de vraag van het Bien Public, waar men toch in Italië heen gaat, en wat men er wil, het volgende antwoord: » Wij gaan daarheen waar wij den vrede vinden zullen, en wij willen van geen enkelen vreemdeling afhankelijk zijn. Dit is, dunkt ons, duidelijk genoeg.'' Do correspondent, de hoop uitsprekende dat het Bien Public in dezen niet gesproken zal hebben als het offieieuse orgaan van den heer Thiers, voegt hierbij de volgende opmerkingen : » Het is niet te begrijpen wat de Fransche regering met dusdanige uitvallen zou kunnen winnen. Heeft Frankrijk in Europa dan zóó vele vrienden , dat het er belang bij kan hebben vrienden van zich af te stooten ? Gelooft dan Frankrijk dat Je geschiedenis het bestemt tot den kampioen der reactie , en dat het zijn eigen zaken horstellen kan door de dwalingen van het Heilige Verbond voor zijne rekening te nemen? En nu wilde hat Heilige Verbond nog maar het bestaande handhaven, doch volgens sommige heethoofden van hot clericalismus zou Frankrijk tegenwoordig eene veel grootschere roeping hebben , namelijk om niet alleen het wereldlijk gezag van den Paus, maar ook de verdreven vorsten in Italië en Duitschland te herstellen en waarschijnlijk ook Venetie aan Oostenrijk terug te geven." Die roeping te vervullen is, volgens dezen correspondent, voor Frankrijk echter ten eenen male onmogelijk, want het herstel van het wereldlijk gezag kan niet geschieden zonder de vernietiging van het koningrijk Italië, en dit zou voorzeker niet in Frankrijks welbegrepen bolang zijn. Het Journal des Débats zelf houdt in eene beschouwing over de taal, welke de Berlynsche en Italiaansche bladen voeren naar aanleiding van 's Kroonprinsen bezoek te Berlyn, rekening met de overdrijving der Duitsche pers, maar meent toch de Italianen te moeten waarschuwen tegen de veroveringszucht van Duitschland. » Eene talrijke school van Duitsche patriotten, zegt hét, beweert nu reeds dat de Adriatische Zee eene Duitsche zee moet zijn, en wanneer Duitschland eenmaal Oostenrijk zal hebben ingeslokt, zoo als het nu Wiirtomberg en Beyeren reeds ingeslokt heeft, zal Italië van dien nabuur veel meer te vreezen hebben dan Frankrijk." Het blad geeft niet onduidelijk
te kennen dat het Italië verdenkt van, door middel van een bondgenootschap met Duitschland, Savoye en Nizza te willen terug erlangen, en beschuldigt het van ondankbaarheid en wispelturigheid. Overigens, zoo besluit het blad, «het herboren en bevredigde Frankrijk heeft zich niet ongerust te maken over de veranderde gezindheid in Italië, even min als het reden heeft om zich over de aan Italië bewezen diensten te beklagen. De minimis non curat praetor." Le Tempi laat zich over het zolfde onderwerp in eenen anderen geest uit. Het is natuurlijk, zegt hij ongeveer, dat Italië er het grootste belang bij heeft dat de wereldlijke magt van den Paus niet hersteld wordt; even natuurlijk is het dat het zich bij Duitschland aansluit, hetwelk alleen de magt bezit om met hetzelve daarin mede te werken. Nu brengt Frankrijks belang mede dat het bondgenootschap tusschen Italië en Duitschland, hetwelk het niet verhinderen kan, niet het karakter drage eener demonstratie tegen Frankrijk. Juist dit verliezen de clericalen, zoo als het blad doet uitkomen, uit het oog; de felle aanvallen op Italië wegens het bezoek van den prins Humbert te Berlyn, het zoeken naar eene politieke beteekenis, geven juist aan de goede betrekkingen tusschen Duitschland en Italië dat voor Frankrijk vijandige karakter, hetwelk men behoorde te vermijden, en het blad « ijst er op welke politieke gevolgen te wachten zouden zijn , zoo het clericalismus eenen blijvenden invloed op de Fransche regering mogt uitoefenen : Frankrijk zou het ultramontanismus in Europa gaan vertegenwoordigen , als de katholieke staat bij uitnemendheid, maar daardoor tevens een verloochenaar worden van den geest der Fransche omwenteling. van het groote beginsel van scheiding van kerk en staat, waarvan Frankrijk eenmaal de heraut was en waartegen het thans meer en meer in reactie komt. — Bij de behandeling der eerste artikelen van de wet op de legervorming had de Nationale Vergadering een paar artikelen aangehouden om die later te behandelen. Een van deze, het artikel 19, kwam Woensdag aan de orde; daarbij wordt voorwaardelijke vrijstelling van militaire dienst verleend aan de onderwijzers van allerlei aard en aan hen , die studeren voor bedienaren der godsdienst bij een van staatswege gesubsidieerd kerkgenootschap. Een der afgevaardigden van Parys, de heer de Pressensé, verzette zich tegen dit artikel Wanneer men in de daad gelijkheid voor do wet wilde, moest er, beweerde hij, ook aan niemand en om geenerlei reden ontheffing worden verleend Die ontheffing streed bovendien met de opvatting van de algemnene dienstpligtigheid welke de commissie van rapporteurs in alle stukken ten toon spreidde; zij toch wilde het leger maken tot de oefenschool der natie, de school waarin eene verbroedering van alle klassen der maatschappij de nationale krachten versterken en ververschen zou. Van die school, van die weldaad moest men niemand uitsluiten, en vooral niet de aanstaande onderwijzers en de aanstaande godsdienstleeraars, wier zedelijke invloed door die uitsluiting zou verzwakt worden. Met een enkel woord wees hij nog op de vele misbruiken , waartoe de voorgestelde bepaling aanleiding geven zou. De heer Langlois sloot zich bij zijn medelid van de linkerzijde aan , welks gevoelen bestreden werd door de commissie van rapporteurs. De spreker der commissie verklaarde dat zij het omtrent dit artikel volkomen eens was; dat men het onderwijs en de godsdienst niet mogt doen lijden onder de eischen der defensie; en deed vooral tegen dé opneming van onderwijzers in de gelederen van het leger het praktische bezwaar gelden dat deze , met het oog op het geringe tractement hunner betrekking en hunnen moeijelijken werkkring in vergelijking met de positie der onderofficieren , al spoedig het onderwijs zouden vaarwel zeggen om bij het leger den onderof'ficiersrang te verwerven, waarop hunne hoogere ontwikkeling hun kans en aanspraak gat. Verder had over de algemeene strekking van het artikel geene discussie plaats De ontheffing van dienst werd , behalve aan de in het artikel genoemde kategorien van personen , ook verleend aan hen die de gouvernementsprijzen voor schilderkunst of' beeldhouwkunst hadden gewonnen, en eenen cursus te Rome gingen bijwonen. Een amendement volgens hetwelk de dienstpligtige, welke de verklaring afgelegd had dat hij zich aan het onderwijs ging wijden, ook in het genot van vrijstelling zou komen wanneer hij onderwijzer werd aan eene bijzondere of kerkelijke school, gaf nog aanleiding tot eenig debat. De heer Gambetta verzette zich tegen dat amendement, dat volyens den voorsteller dienen moest niet tot wyziging maar tot verduidelijking der wet. De Staat, beweerde Gambetta, gaf de ontheffing alleen aan de onderwijzers omdat zij dienaren van den Staat waren ,• dus alleen aan hen die onderwijs op de openbare scholen gaven; zij werd trouwens ook alleen gemotiveerd door de overweging dat de Staat de diensten dezer ambtenaren elders zoo zeer noodig had dat hij van hen geene vervulling van andere verpligtingen meende te kunnen eischen. Niet alleen de voorsteller van het amendement maar de woordvoerder der commissie en de minister van openbaar onderwijs kwamen tegen deze uitlegging op. Niet in het belang van de staatsdienst maar in het belang van elk onderwijs, openbaar of bijzonder , kerkelijk of neutraal
werd do vrijstelling gegeven , en de beide laatstgenoemden beweerden dan ook dat het amendement volkomen onnoodig was. Het amendement werd daarop ingetrokken , doch deze discussie was waarschijnlijk de oorzaak dat li» 5 leden zich tegen het artikel 19 verklaarden: daar er echter 517 vóór stemden was het artikel met glans aangenomen De zitting werd daarop gesloten. ENGELAND De zitting van het Lagerhuis van Woensdag leverde niet veel belangrijks op Twee in het belang van Ierland voorgestelde wetten leden schipbreuk: de eerste de Criminal trials bill, door sir Colman O'Loghlen voorgesteld met de strekking om het regt van wraking van juryleden in strafzaken in Ierland ook iian de beklaagden te geven en dat regt voor de Kroon, welke het dus ver geheel onbegrensd bezat, binnen zekere grenzen te beperken. De attorney general voor Ierland verzette zich tegen de tweede lezing der wet en verdedigde, met het oog op den eigenaardigen toestand van Ierland, de uitsluitende uitoefening van het regt van wraking van leden der jury door de Kroon. Bovendien herinnerde hij dat in de vorige parlementszitting eene nieuwe wettelijke regeling van de regtspraak door gezworenen in strafzaken was tot stand gekomen, welke nog niet was ten uitvoer gelegd, en uitte de overtuiging dat men de werking dezer regeling zou moeten afwachten voor en al eer men speciale wetten op dit punt invoerde. Schoon verschillende Iersche leden voor de wet spraken , werd met 165 tegen 28 stemmen besloten niet tot de tweede lezing over te gaan. De andere op Ierland betrekking hebbende wet, de bill tot wijziging der municipal corporations act , en strekkende om aan de kiezers voor het Parlement in Ierland ook de kiesbevoegdheid voor de gemeentebesturen toe te kennen , waarvoor thans een veel hoogere census gevorderd wordt, werd door den voorsteller ingetrokken nadat de attorney general verklaard had dat de tegenwoordige regeling te dezer zake in Ierland onhoudbaar was, on de regering het voornemen had een voorstel te doen , waarbij de geheele Engelsche wetgeving ter zake van het kiesregt op Ierland van toepassing zou verklaard worden. Zonder oppositie had verder de tweede lezing plaats van eene wet, waarbij de beginselen der factory act op het platte land werden toegepast. De wet verbiedt namelijk het bezigen van kinderen beneden den achtjarigen leeftijd tot alle landbouwwerkzaamheden, en staat het bezigen van kinderen van 8 tot 10 jaren tot zoodanig werk eerst toe wanneer zij in de laatst afgeloopen twaalf maanden 250 dagen do school hebben bezocht, terwijl een bezoek der school gedurende 150 dagen in de laatste twaalf maanden wordt vereischt voor het te werk stellen van kinderen van tien tot twaalf jaren, die dan zonder onderwijs gedurende 18 achtereenvolgende maanden landbouwwerk mogen verrigten. Zoowel de pers als de landbouwers en hunne officiele organen , de kamers van lai.dbouw, hadden zich, gelijk een der sprekers herinnerde, gunstig over dit ontwerp uitgelaten, en de eenige klagt was geweest dat het geen grooter getal schooldagen als voorwaarde voor den landbouwarbeid van kinderen stelde. Ook had de tweede lezing plaats eener wet, waarbij beschermende maatregelen tegen het dooden en opvangen van sommige vogels in den broeitijd werden verordend.
DU1TSCHLAND. De Rijksdag heeft gisteren na eene korte discussie de wet tot uitstel van de invoering der rijksconstitutie in Elsas-Lotharingen bij derde lezing met eene aanzienlijke meerderheid aangenomen. Het ultramontaansche centrum en een deel van de uiterste linker zijde stemden daartegen. — Naar men uit Strasburg meldt bedroeg het aantal der aan de met 1 Mei geopende universiteit ingeschroven studenten in het begin dezer miiand 207, benevens 50 anderen die de collegien bijwonen zonder als studenten ingeschreven te zijn. De meeste studenten zijn uit de Rhijn(rewesten en Noord-Duitschland, fiO uit Elsas-Lotharingcn , 7 uit Rusland en een twaalftal uit Zwitserland, Engeland en Amerika. Men vleit zich dat het getal in het volgende halfjaar meer dan verdubbeld zal worden. VEREENIGDE STATEN In de bij het begin der zitting van het Congres door den President Grant aan hetzelve toegezonden boodschap werd gewezen op de kwellingen en ontberingen, waaraan arme landverhuizers op de zeereis en bij hunne aankomst in de Vereenigde Staten bloot staan , en voorgesteld om door eene nationale wetgeving voor goed een einde aan dat euvel te maken. Tevens werd beloofd dat nader eene speciale boodschap over dat onderwerp zou worden aangeboden, zoodra de resultaten van het te dier zake ingestelde onderzoek bekend zouden zijn. Dit is nu onlangs geschied Bij eene boodschap van 14 Mei heeft de President aan de beide Huizen alle opgaven medegedeeld welke aangaande de behandeling der landverhuizers uit officiele bronnen bij de regering ontvangen zijn, en tevens de uitvaardiging van wetten aanbevolen, in de eerste plaats om aan de landverhuizers aan boord der schepen die ruimte en gemakken welke voor hunne gezondheid en gerief noodig zijn te verzekeren, en hun zoodanige afgezonderde huisvesting op de schepen te bezorgen, dat zij niet genoodzaakt zijn om onvrijwillige getuigen van veel ellendeen onzedelijkheid te wezen; en in de twéede plaats om de landverhuizers bij hjnne aankomst in de Amerikaanscho havens te beschermen tegen de bedriegers, die altijd gereed staan om hen te berooven van het weinige hetwelk zij hebben kunnon medebrengen. n De uitvaardiging van zulke wetten, zegt de boodschap, is in liet belang der menschelijkheid en schijnt volkomen geregtvaardigd te zijn. Ken landverhuizer is bij zijne aankomst niet burger van eenen der Staten of Territorien, maar hij komt hier om burger van eene groote republiek te worden: hij kan naar goedvinden van woonplaats veranderen om de zegeningen eener beschermende regering te genieten, onder welke allen gelijk zijn voor de wet, en om door zijne vlijt de nationale welvaart te verhoogen Bij zijne aankomst kent hij geene Staten noch corporatien, maar hij vertrouwt op den beschermenden arm van het groote vrije land, waarvan hij zoo veel gehoord heeft eer h : j zijn vaderland verliet. » Voor degenen die hier aankomen met ontoereikende middelen om behoorlijk in hun onderhoud te voorzien gedurende den tijd dat zij eene
woonplaats en werk zoeken, is het eene bron van veel teleurstelling en ontmoediging, wanneer zij reeds op de reis herwaarts aan eene slechte behandeling en allerlei ontberingen onderworpen zijn, en aan het einde der reis terstond in de handen van zoogenaamde vrienden vallen, die onder het voorwendsel van hen te beschermen en voort te helpen, hen op den verkeerden weg brengen en uitplunderen, zoodat zij zich ten laatste in een vreemd land, door vreemdelingen omrin »d zonder werk en middelen van bestaan en zonder den weg te kennen om zich die te verschaffen, geheel aan zich zelve overgelaten zien. Dit is onder het tegenwoordige stelsel het lot van duizenden die telken jare hier aankomen. De verleiding aan boord der schepen en de behandeling na de aankomst heeft ten gevolge, dat duizenden, die onder eene humaue behandeling nuttige en geachte leden der maatschappij zouden geworden zijn, zich overgeven aan een leven vol schande en misdaad. »Ik beveel niet aan, nationale wetten uit te vaardigen ten aanzien van aangelegenheden welke door de Staten geregeld behoorden te worden; maar ik ken geen onderwerp hetwelk uit zijnen aard meer nationaal is dan het maken van bepalingen tot verzekering van de veiligheid en welvaart der duizenden welke vreemde landen verlaten om burgers dezer Republiek te worden. Hebben zij eenmaal hun domicilie gekozen, dan mojen zij de wett9n van hunne woonplaats te hunner bescherming en tot hun rigtsnoer leeren kennen. De groote massa der aan onze kusten aanlandende landverhuizers, die op schepen onder vreemde vlag aankomen, maakt het noodzakelijk dat te hunner bescherming verdragen gesloten worden met de natiën tot welke deze immigranten behooren. Sedert meer dan twee jaren zijn van onzen kant pogingen gedaan om zoodanige verdragen tot stand te brengen , en thans bestaat er grond om het gewenschte resultaat daarvan te verwachten."
TKLEGRAPH1SCUK B E R I G T K i\ Londen , 13 Junij. Het Lagerhuis, zich vereenigende met de regterlijke uitspraken betrekkelijk de verkiezing te Galway in Ierland, heeft verklaard dat de heer Trench en niet de heer Nolan verkozen is. Dooi' lord Granville is in het Hoogerhuis medederling gedaan van het met Duitschland gesloten tractaat over de uitlevering van voortvlugtige misdadigers, alsmede van de met Frankrijk gevoerde briefwisseling over het naar Engeland vervoeren van verbannen commune-mannen. Hij drukte daarbij de verwachting uit dat het Fransche gouvernement niet zou afwijken van het genomene besluit om zulke baunelinge > niet naar bevriende landen te zenden. In het Lagerhuis heeft de heer Fortescue op eene vraag van den heer Norwrod geantwoord, dat van de tariefsverhooging voor het kanaal van Suez officieel aan het gouvernement kennis was gegeven. Op de vraag van een ander lid antwoordde de heer Gladstone dat bij de regering geen officieel berigt ontvangen was van het indienen van zekere documenten over de quaestie betreffende St. Juan aari den Duitschen Keizer. Nog bevestigde de heer Gladstone dat de Amerikaansche regering weigert gemeenschappelijk met Engeland eene aanvraag tot opschorting der zitting van het scheidsgeregt te doen ; hij ontkende dat in hei schrijven van lord Granville alleen een gemeenschappelijk verzoek v an uiistel voor mogelijk verklaard wordt, en voegde er bij dat de regering geene officiele kennis droeg van het vertrek van den President Grant en van de leden des Senaats uit Washington. De minister Fish had zich wegens ongesteldheid naar zijn buitengoed begeven. Eene vraag van den heer Otway gaf den heer Gladstone aanleiding om te verklaren, dat Engeland het niet noodig acht, wegens de bestaande moeijelijkhoden over de Alabama-quaestie de handelingen over de quaestien betreffende de visscherijen en het eiland St Juan te schorsen. De heer Torrens gaf ten gevolge eener vraag van den heer Jmkinson te kennen, dat de indiening der door hem aangekondigde motie afhing van de regering, welke den dag der beraadslaging daarover moest bepalen. Londen , 14 Junij. De heer Stanley is te Zanzibar aangekomen na den heer Livingstone in goeden welstand verlaten te hebben. Volgens een telegram uit Rome van gisteren zou de heer Sclopis (lid van het scheidsgeregt van wege Italië) bij zijne ambtgenooten het denkbeeld geopperd hebben om in de eerste bijeenkomst eene schorsing der zittingen voor te stellen. Versailles , 13 Junij. De Nationale vergadering heeft de artt. 38 tot 40 der wet op de legervorming , betreffende den duur van den diensttijd en de beschikking over de contingenten, aangenomen, gelijk mede art 11 hetwelk den minister van oorlog magtigt om na verloop van een jaar, een zeker aantal manschappen naar hunne haardsteden terug te zenden. Op artikel 42, volgens hetwelk de sohtateu , die na een jaar onder de wapenen geweest zijn niet kunnen lezen of schrijvtyi , langer in dienst kunnen gehouden worden , stelde de heer Lorgeril een amendement voor, bij welks toelichting hij den heer Thiers beschuldigde van verderfelijke beginselen te verkondigen en van de vestiging eener radicale republiek te begunstigen. De president. Grévy vermaande den spreker om deze woorden in te trekken. Het amendement van den heer Lorgeril werd verworpen. Daarna ving de beraadslaging aan over het amendement van den heer de Barante, strekkende om de nommerverwisseling tusschen lotelingen van hetzelfde departement en van dezelfde ligting toe te laten. Versailles , 13 Junij. De onderhandelingen met Duitschbind hebben een bevredigenden voortgang; men vleit zich met eene spoedige gunstige beslissing Parys , 14 Junij. In eene door het Journal des Débats medegedeelde depêche uit Madrid wordt verzekerd dat er een nieuw ministerie gevormd is, bestaande uit de heeren Zorilla als president en minister van binnenlandsche zaken , Cordoba voor oorlog, Beranger voor marine, Ruiz Gomez voor finantien , Montero Rios voor justitie, Bercera voor openbare werken, Mosquera voor Koloniën en Martos voor buitenlandsche zaken. Berlyn , 13 Junij, Volgens de Kreuz-Zeitung is het beri t dat de vorst von Bismarck morgen of overmorgen hier zou komen van allen grond ontbloot.
Berlyn, 14 Junij. Nadat de pleitmemorien der beide partijen in het geschil over liet eiland St. Juan ingediend zijn, hoeft de Keizer aan cenen der regtsgeleerden van de Kroon opgedragen een rapport omtrent deze zaak uit te brengen. De scheidsregterlijke beslissing des Keizers mag binnen eene maand te gemoet gezien worden. Weenen, 13 Junij. Do Keizer beeft heden morgen den generaal Sherman ontvangen, die aan Z. M. do >r den lieer Jay voorgesteld werd. New-York, 13 Junij. De vestingwerken aan de kusten der Zuidelijke staten worden uitgebreid en de vloot in den Mexicaanschen zeeboezem wordt versterkt
---

