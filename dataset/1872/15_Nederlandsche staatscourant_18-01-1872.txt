NEDERLANDEN.
's Gravenhage , den \7deti Januarij 1872. (Staatsblad n°. 144.) WET van den 24 sten December 1871, tot onteigening ten behoeve van het verbreeden en verdiepen van de Leest en Noorder Edewegsloot, het Ivattendiep en de Groote Hondelaansloot, in het waterschap Oldambt. Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Allen, die deze zullen zien of hooren lezen, salut! doen te weten: Alzoo Wij in overweging genomen hebben, dat het verbreeden vn verdiepen van de Leest en Noorder Edewegsloot , van het Kattendiep en van de Groote Hondelaansloot , in het waterschap Oldambt, in het algemeen belang van dat waterschap noodig zijn; Gelet op de wet van 28 Augustus 1851 ( Staatsblad n°. 125); Zoo is het, dat Wij , den Raad van State gehoord , en met gemeen overleg der Staten-Generaal, hebben goedgevonden en verstaan , gelijk Wij goedvinden en verstaan bij deze: Eenig artikel. Wij verklaren, dat het algemeen nut onteigening vordert, ten name van het waterschap Oldambt , voor het verbreeden en verdiepen van: a. de Leest en Noorder Edewegsloot , in de gemeenten Muntendam en Zuidbroek , loopende van de Muntendammer grondpomp tot de Nieuwe Meedemer dwarswatering; , b. hot Kattendiep , in de gemeente Nieuwolda, loopende van Oostwolder Hamrik tot het Zijldiep; en c. de Groote Hondelaansloot , in de gemeente Muntendam, loopende van de Zuider Edewegsloot tot de Nieuwe Meedemer dwarswatering. Lasten en bevelen, dat deze in het Staatsblad zal worden geplaatst, en dat alle ministeriële departementen, autoriteiten, collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven te 's Gravenhage, den 24sten December 1871. WILLEM. De Minister van Staat en van Binnenlandsche Zaken, Thorbecke. Uitgegeven den dertigsten December 1871. De Minister van Justitie, J. A. Jolles. (Staatsblad n". 145.) WET van den listen December 1871, tot onteigening ten behoeve van den aanleg van een' weg langs de buitenhaven van Dirksland. Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, knz., enz., enz. Allen, die deze zullen zien of hooren lezen, salut! doen te weten: Alzoo Wij in overweging genomen hebben, dat de aanleg van een' weg langs de buitenhaven van Dirksland in het algemeen belang der gemeene uitwatering van Dirksland noodig is; Gelet op de wet van 28 Augustus 1851 ( Staatsblad n°. 125); Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Eenig artikel. Wij verklaren, dat het algemeen nut onteigening vordert, ten name van de gemeene uitwatering van Dirksland , voor den aanleg van een' weg, lang ongeveer 1352 meter, in de gemeenten Melissant en Stellendam , van den grindweg op den dijk van den polder Kraaijenisse, langs den berm van den aansluitdijk van de schutsluis van Dirksland , verder langs de westzijde der buitenhaven van Dirksland tot den Westhavendam. Lasten en bevelen, dat deze in het Staatsblad zal worden geplaatst, en dat alle ministeriële departementen, autoriteiten, collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven te 's Gravenhage, den 24sten December 1871. WILL E M. De Minister van Staat en van Binnenlandsche Zaken, Thorbecke. Uitgegeven den dertigsten December 1871. De Minister van Justitie, J. A. Jolles.
Bij Koninklijk besluit van 17 Januarij 1872, n°. 3, is aan dr. P. Q. Brondgeest, lector in de geneeskunde en praktiserend geneesheer te* Utrecht, vergunning verleend tot het aannemen en dragen van het herinneringskruis voor vrijwillige verpleging van gewonde krijgslieden gedurende den oorlog van 1870—1871 en van de versierselen van ridder der orde van den Zaehringer Leeuw 1ste klasse, hem door Z. K. H. den Groot-Hertog van Baden geschonken. MINISTERIE VAN BINNENLANDSCHE ZAKEN De Minister van Staat en van Binnenlandsche Zaken ; Gelet op art. 3 der wet van 2 November 1871 (Staatsblad n°. 118); Gezien het Koninklijk besluit van 31 December 1871 ( Staatsblad n°. 202) tot vaststelling der Nederlandsche Pharmacopoea; Brengt ter algemeene kennis dat op 18 Januarij 1872 wordt uitgegeven en bij den boekhandelaar G. J. Mingelen (firma van Weelden en Mingelen) te 's Gravenhage verkrijgbaar gesteld: de Nederlandsche Pharmacopoea in de Latijnsche taal, tegen den prijs van twee gulden vijftig cents (f 2.50) per exemplaar. De dag van uitgifte en verkrijgbaarstelling van genoemde Phirmacopoea in de Nederlandsche taal, zal later worden bekend gemaakt. 's Gravenhage, 17 Januarij 1872. Voor den Minister, De Secretaris-Generaal, Hubreciit. Bij beschikking van 15 Januarij 1872, n°. 228, is de vergunning voor eene stoombootdienst tot vervoer van goederen en vee tusschen Medemblik en Rotterdam, bij beschikkingen van 25 Augustus 1865, n°. 139» 26 April 1866, n°. 213, en 31 Augustus 1870, n c . 267, aan J. Kaper te Rotterdam verleend, overgeschreven ten name van J. Laming & Zonen aldaar. MINISTERIE VAN MARINE. De Minister van Marine; Brengt ter kennis van ongehuwde Nederlanders , beneden den ouderdom van 30 jaren, die in het bezit zijn van het diploma, bedoeld in art. 16 der wet van 1 Junij 1865 ( Staatsblad n°, 59), dat zes artsen zonder nader examen als officieren van gezondheid der 2de klasse bij de geneeskundige dienst der zeemagt kunnen geplaatst worden , mits zij zich voor den tijd van acht jaren bij die dienst verbinden. Artsen , die daartoe genegen mogteu zijn , worden uitgenoodigd zich bij verzoekschrift op zegel gesteld tot het Departement van Marine te wenden, onder overleggiug van : a eene verklaring, waaruit blijkt dat de sollicitant Nederlander is; b. een uittreksel uit de geboorteacte; c. het diploma aan het hoofd dezer genoemd ; d. een bewijs , dat aan de militie-dienstpligtigheid is voldaan ; e. een bewijs van geschiktheid voor de militaire dienst, afgegeven door een officier van gezondheid der zeemagt; f. een certificaat van goed gedrag, afgegeven door het bestuur hunner woonplaats. Den belanghebbenden wordt voorts medegedeeld: 1°. dat bij de benoeming van de sollicitanten tot officieren van gezondheid der 2de klasse de rangschikking geregeld wordt naar het tijdstip der indiening van het verzoekschrift, en dat bij gelijktijdige indiening de oudste sollicitant in jaren den voorrang heeft; 2°. dat zij bij hunne benoeming onderwerpen zijn aan de bepalingen van de wet van 28 Augustus 1851 (Staatsblad n°. 126) en de daarin gebragte wijzigingen door de wetten van 11 Julij 1855 (Staatsblad n'. 73) en 6 April 1871 (Staatsblad n°. 35); 3®. dat zij dadelijk na hunne benoeming ontvangen eene gratificatie van f 3000 en bij het aanvaarden van eene zeereis een voorschot van f 300; 4°. dat zij als officieren van gezondheid der 2de klasse gedurende hun verblijf hier te lande in activiteit genieten een gezamenlijk inkomen van f 1500 'sjaars, en dat hunne inkomsten in dien zelfden rang bij eene bestemming naar Oost- en West-Indie kunnen opklimmen tot f 3100 en naar de Kust van Guinea tot f 3700 'sjaars. 's Gravenhage, den loden Januarij 1872. De Minister voornoemd, Brocx.
---

BUITENLANDSCHE BERIGTEN. DUITSCHLAND.
De Berlynsche Kreuzzeitung , het orgaan der feudale partij, berigt thans dat de minister van eeredienst en onderwijs von Mühler verleden Vrijdag zijn ontslag van den Koning heeft gevraagd, en dat liet
staatsministerie eenstemmig tot het bewilligen van het verzoek geadviseerd heeft. Volgens genoemd blad is het niet twijfelachtig dat het ontslag verleend zal worden, en wordt het in wel onderrigte kringen daarvoor gehouden dat de heer von Miihler tot het vragen van ontslag bewogen is geworden door de overtuiging, gegrond op onderscheiden voorvallen van de laatste dagen, dat zijne positie volstrekt onhoudbaar was geworden. Volgens mededeelingen uit Berlyn, bij de Kölnische Zeitung ontvangen , is de naaste aanleiding tot het besluit des heeren von Miihler geweest, dat hij eene nieuwe zeer uitvoerige wet op het onderwijs in den ministerraad ter tafel gebragt had met het verlangen dat deze nog in de tegenwoordige zitting bij den landdag ingediend zou worden , en dat de ministerraad geweigerd had aan dat verlangen te voldoen, om redenen deels uit den inhoud zelf van het ontwerp, deels uit de stelling van den heer von Miihler tegenover den landdag ontleend. » Deze afwijzing van zijn wets-ontwerp door zijne ambtgenooten , zegt de berigtgever, is door den heer von Miihler zeer euvel opgenomen. Verdere bijzonderheden zijn niet bekend ; maar ongetwijfeld is de reeds bestaande tweespalt daardoor verergerd; want het is zeker dat de heer von Miihler zich op deze bij den Koning beroepen heeft om zijn verzoek om ontslag te motiveren, en dat de ministerraad den Koning heeft geadviseerd om het te verleenen. Eene beslissing van Zijne Majesteit heeft nog niet plaats gehad; even min de benoeming van eenen opvolger." Een ander Berlynsch correspondent van genoemd blad zegt: » Alle geloofwaardige opgaven stemmen daaromtrent overeen, dat de verwijdering van den heer von Miihler grootendeels aan den invloed van den vorst von Bismarck toe te schrijven is. En daarom mag men ook verwachten dat bij de keuze van eenen opvolger hoofdzakelijk gelet zal worden op de algemeene gesteldheid van zaken in Duitschland. Aan de radicalen in Zuid-Dnitschland wordt door de aftreding van den reactionairen minister van onderwijs een hunner krachtigste wapenen tegen Pruissen ontnomen. Algemeen verwacht men van deze verandering den overgang tot een vrijzinnig en tevens aan de wezenlijk Pruissische traditien beantwoordend regeringsstelsel in zaken van eeredienst en onderwijs." OOSTENRIJK. Volgens een telegram uit Weenen zijn gisteren aldaar de Keizerlijke rescripten van 15 Januarij openbaar gemaakt, waarbij de heer von Holzgethan tot rijks minister van finantien en tot grootkruis der orde van de IJzeren Kroon , en de stadhouder van Triest, baron de Pretis , tot cisleithaansch minister van finantien benoemd worden. SPANJE. Blijkens de jongste berigten uit Madrid , loopende tot 14 Januarij' had het ministerie van een aantal staatsmannen , allen beproefde maar bezadigde voorstanders der liberale regeringsbeginselen , de toezegging van ondersteuning ontvangen, en zou het, daardoor bemoedigd, op den 21sten dezer voor de Kamer van Afgevaardigden verschijnen , zamengesteld zoo als het thans is. Overeenkomstig den wensch der even bedrelde staatsmannen heoft de heer Sagasta zijn besluit tot krachtdadige handhaving der orde in eene aanschrijving aan de gewestelijke overheden uitgedrukt, daarbij eene waarschuwing voegende tegen de leer der radicale progressisten, die niet alleen allepreventive maatregelen tegen storing der openbare orde afkeuren, maar het regt van oproer aan ieder individu toekennen. — Bij een besluit van den 2don dezer heeft de Koning Amadeus den generaal Espartero verheven tot den vorstelijken stand en vereerd met den titel van prins van Vergara, ontleend aan de plaats alwaar de burgerkrijg door Espartero met de onderwerping van Don Carlos was ten einde gebragt. Dewijl Espartero als het hoofd der progressistenpartij wordt geëerd, en dat eereblijk kon worden geacht te komen van eene der fractien waarin die partij door den twist tusschen Sagasta en Zorilla thans is gesplitst, schreef Espartero aan den Koning dat hij het niet dan ongaarne zou aannemen. Zijne Majesteit gaf daarop bij een eigenhandig schrijven aan Espartero ophelderingen omtrent de beduidenis van dat eereblijk, en stelde deszelfs verleening voor als eene daad van de Kroon. Ten gevolge daarvan heeft Espartero bij een schrijven hetwelk in de Madridsche dagbladen van 13 Januarij te lezen is, den nieuwen titel aangenomen. FRANKRIJK. Er is door katholieke dagbladen verzekerd dat de heer Goulard, Frankrijks gezant bij het Italiaansche gouvernement, zich nog niet in Rome zou vestigen maar hiermede opzettelijk draalde, en dat dit door het Italiaansche gouvernement euvel werd opgenomen. Doch te Vorsailles wordt aan de zijde der regering verzekerd dat de heer Goulard zich weldra op zijnen post in Rome zal bevinden , en dat hij er reeds zou zijn indien het gezantschap er eerder ware goslaagd in het vinden eener woning. — De hertog de Persigny, een van de beroemde staatsmannen van het tweeJe Keizerrijk, is in het begin dezer week te Nizza overleden. De Siècle velt natuurlijk een ongunsrig oordeel over hem , maar erkent dat hij altijd , ook in tegenspoed, getrouw aan Napoleon en aan het Keizerlijke regeringstelsel is geweest. » Hij is overleden — zegt dat republikeinsche dagblad — zoo als hij geleefd had, dat is getrouw aan de zaak en de overleveringen der Bonapartes-familie; naar verzekerd wordt is hij gestorven met den wensch dat de Keizer zijne kroon aan den Keizerlijken Prins zou overdragen. Zijne laatste gedachte was aan Chiselhurst." — Op verscheiden plaatsen in Frankrijk worden thans de krijgsbedrijven welke er ten vorigen jare omstreeks dezen tijd voorgevallen zijn, plegtig herdacht. In Dijon zal dat naar een besluit des gemeenteï-aads op 21, 22 en 23 Januarij plaats hebben, en er zal alsdan de eerste steen worden gelegd van een gedenkteeken ter eere van Garibaldi, den man die bij de kerkelijke en conservative rigting in Frankrijk verfoeid wordt. ITALIË. De Italiaansche Kamer van Afgevaardigden heeft den I5den dezer hare zittingen hervat en de beraadslaging over d<s begrooting van de
inkomsten des rijks voor het jaar 1872 aangevangen. In de zitting van dien dag zijn reeds zeventien artikelen aangenomen. Intusschen groeit de later af te doene begrooting der staatsuitgaven voor 1872 nog aan; er is namelijk door de regering geld gevraagd voor fortificatiewerken op Elba, op Sardinië en Sicilië, alsmede voor het aanleggen eener groote geweerfabriek in het binnenste des rijks in eene voor buitonlandsche vijanden veilige positie. De door het gouvernement voorgedragen belasting op geweven stoffen vindt in Italië tegenkanting bij belanghebbenden, gelijk in Frankrijk. In eene dezer dagen te Milaan gehouden vergadering van fabrikanten uit verscheiden deelen des rijks is besloten te verklaren dat die belasting afbreuk aan de nijverheid zou doen en alzoo den staat verarmen en niet verrijken zou. ENGELAND. De heeren White en Fawcett hebben eergisteren een bezoek gebragt aan de kiezers van Brighton , welke stad zij in het Lagerhuis vertegenwoordigen , en hebben er het woord over publieke belangen gevoerd. Beiden behooren tot de van het liberale ministerie onafhankelijke liberalen; zij hebben meermalen gesproken of gestemd tegen den heer Gladstone of' tegen ambtgenooten van hem, meestal omdat zij oordeelden dat het ministerie in de toepassing der liberale begrippen niet ver genoeg ging. Uit hunne eergisteren gehouden redevoeringen blijkt dat zij nog ontevreden over het ministerie zijn. Inzonderheid trekt het de opmerkzaamheid dat de heer Fawcett uitbreiding van de bemoeijingen des gouvernements over het algemeen afkeurde, gelijk lord Derby dezer dagen aan de zijde der conservativen heeft gedaan. Tevens verklaarde Fawcett, dat de wenschen der katholieke Ieren ten aanzien van het hooger onderwijs hem niet ongegrond schenen, en dat hij, indien het ministerie weigerachtig bleef om eenige voldoening in dat opzigt aan de Ieren te geven, zelf hiertoe een wetsvoorstel bij het Lagerhuis zou indienen. — De Times van gisteren behelst een schrijven betreffende het in Engeland opgevatte plan eener spoorweg-communicatie langs den Euphraat in Klein-Azie ter verbinding van Europa en Indie; het is te Aleppo den 26sten December jl. gedagteekend, en behelst onder meer het volgende: »Het vraagpunt waarop alles aankomt is, welke rigting in KleinAzie aan de lijn zou gegeven moeten worden om al te groote hindernissen te vermijden. Ten einde dat punt tot zekerheid te brengen is de heer Haddan, de bestuurder van openbare werken te Aleppo, tot beschikking van het Britsche gouvernement gesteld; binnen weinige dagen zal hij zich op reis begeven om de bergpassen van den Taurus op to nemen. »De Porte is zeer gunstig voor den spoorwegbouw in Klein-Azie gestemd, en heeft zeer uitlokkende aanbiedingen van medewerking daartoe gedaan. Doch het zijn aanbiedingen van den vorigen grootvesier, in de daad al te gunstig voor de Britsche belangen: en het is hier niet bekend, of de nieuwe grootvesier die aanbiedingen staande houdt of intrekken wil." Verder behelst de Times berigten uit Mexico van 9 December jl , volgens welke de poging der gebrooders Diaz tot omverwerping der regering van den President Juarez mislukt was, terwijl de hier en daar door andere personen ondernomen bewegingen tegen de wettig bestaande regering van luttel beduidenis waren. Nog wordt door de Times berigt dat er in Japan eene dagelijksche postdienst tusschen Nagasaki en Jokohama is opgerigt, en dat de Great Northern Telegraph Company die berigten, welke zij over hare telegraaphlijnen , dat is over Rusland, naar Nagasaki heeft overgebragt, aldaar aan het Japansche postkantoor doet bezorgen indien dit door den afzender verlangd wordt. BELG1E. De Belgische Kamer van Vertegenwoordigers heeft gisteren hare zittingen hervat en de beraadslaging aangevangen over de voordragt dor regering ter voorziening in de leemten der staatsspoogwegdienst, waarover laatstelijk zoo vele klagton zijn gehoord. Die voordragt strekt om 16,080,000 francs te bestemmen tot verbetering van het rollend en het liggend materieel van den staatsspoorweg. In een particulier gesticht voor behoeftige krankzinnigen te Evezt' nabij Brussel zijn gruwelen gepleegd, twee menschen vermoord en twee zwaar verminkt. De regering heeft op eene interpellatie dienaangaande ia de zitting der Kamer van gisteren, geantwoord dat zij dat gesticht gesloten en de zaak in handen des strafregters gesteld heeft. Daarbij voegde de minister van justitie, dat de voorzorgmaatregelen bij de wet van 1850 voor de goede behandeling van krankzinnigen bepaald, hoe strikt en veelvuldig zij ook waren, nog ontoereikend schenen te zijn, en dat hij bedacht was op volkomen afdoende middelen tot beveiliging dier ongelukkigen. Aan het slot der zitting is een wetsvoorstel van de zijde der oppositie ingekomen; deszelfs inhoud is nog niet bekend, maar het moet de strekking hebben om het eigenaardige der liberale rigting in het politieke te doen uitkomen en staande te houden. CIIINA. Het officiele dagblad van het Fransche gouvernement geeft in zijn nommer van eergisteren een schrijven uit Shanghaï van 28 November 11.< waarin het volgende voorkomt: » De Onderkoning der twee provinciën Kiang is hier gekomen en is zoo even weder vertrokken, na hier vier dagen doorgebragt te hebben. » Gedurende dien tijd heeft hij hier het arsenaal tot verblijf gehad. Dat is thans, na het arsenaal van Futscho, de voornaamste inrigting voor de zeemagt van het Chinesche rijk. Er zijn reeds verscheiden kanonneerbooten gebouwd en met geschut, hetwelk in het arsenaal zelf gegoten was, gewapend; twee groote fregatten staan er thans opstapel» De Onderkoning heeft de hier, in Shanghai', gevestigde consuls van andere landen bij zich ontvangen, en hun vervolgens in staatsie en met een geleide van eenige honderden soldaten een tegenbezoek gebragt. " Alvorens de consuls te bezoeken, heeft hij een bezoek afgelegd hetwelk groot opzien heeft gebaard en een nieuw feit in de geschiedenis van China mag heeten. Hij heeft zich namelijk begeven naar
den katholieken bisschop, mgr. Languillat. die verblijf houdt in de Chinesche voorstad Tankadou , alwaar insgelijks de domkerk en het seminarie zijn, welke met eene inrigting nabij deze stad de voornaamste gestichten der Jusuitenorde in China uitmaken. n De Onderkoning en de gouverneur der provincie hebben ruim een uur in Tankadou vertoefd , en er het kerkgebouw alsmede het Jesuitengesticht in oogenschouw genomen." TELEGRAPHISCHE BERIGTEN Londen, 17 Januarij. De zitting van het parlement zal door de Koningin in persoon geopend worden. Het contract betreffende het leggen van een nieuwen transatlantischen telegraaphkabel is geteekend. Naar men verzekert hebben de bestaande transatlantische telegraaphmaatschappijen aandeelen in de nieuwe onderneming genomen. Londen, 17 Januarij. Gisteren avond hebben er wanordelijkheden plaats gehad. Eene meeting van koningsgezinden te Knightsbridge werd door republikeinen onder het zingen der Marseillaise aangevallen en genoodzaakt de vergaderzaal te verlaten. De politie schijnt daarbij werkeloos gebleven te zijn. Parys, 16 Januarij. Te Luneville is een Duitsch soldaat vermoord; de Fvansche politie doet ijverige nasporingen naar de daders. De inschrijving voor de spoedige bevrijding der nog bezette departementen schijnt grooten opgang te zullen maken. In verscheidene steden zijn openbare bijeenkomsten belegd als demonstratie tegen de belasting op de grondstoffen. De beraadslaging over dat onderwerp duurt in de Nationale Vergadering voort; er is nog geen besluit genomen. Parys , 17 Januarij. Alle maatregelen zijn genomen om den schuldige aan den te Luneville gepleegden moord te vatten. Naar men verzekert heerscht in onze parlementaire kringen groote onzekerheid omtrent den uitslag der discussie over de belasting op de grondstoffen. Weenen, 17 Januarij. Volgens de Vorstadt-Zeitung zal de nieuwe minister van finantien, baron de Pretis, beschikbare geiden ten bedrage van bijna 97 millioen gulden in 's lands kas vinden. Pesth, 17 Januarij. De Pesthi Naplo , de Lloyd en do Reform houden, op grond van berigten uit Agram, de pogingen tot het bewerken van een vergelijk met de Croatische nationale partij voor mislukt, en verlangen de onverwijlde ontbinding van den Creoatischen landdag. Rome, 16 Januarij. De commissie voor de finantiele aangelegenheden heeft hare aanmerkingen aan den minister Sella medegedeeld, die geantwoord heeft dat hij zijne besluiten daaromtrent nader zal doen kennen. De commissie tot onderzoek der voorstellen van den minister van oorlog heeft het ontwerp van dien minister betrekkelijk het stelsel van forteficatien goedgekeurd ; zij heeft zich verdaagd om de voordragt betreffende de nationale legermagt te bestuderen. Te Napels heeft zich eene maatschappij gevormd om eene stoombootdienst tusschen die stad en New York tot stand to brengen. San Francisco , 16 Januarij. Het Japansche gezantschap is aangekomen en zal zich van hier naar New York begeven. Drie Japansche oorlogsschepen gaan naar Europa om het gezantschap bij zijne aankomst aldaar te ontvangen.
---

