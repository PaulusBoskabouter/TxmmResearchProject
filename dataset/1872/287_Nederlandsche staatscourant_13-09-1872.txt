BUITENLANDSCHE BERIGTEN. ENGELAND
In de Times wordt op nieuw de vraag der herziening van het handelstractaat met Frankrijk ter sprake gebragt. Na eene correspondentie uit Parys te hebben opgenomen , waarin de schrijver onder anderen ze"t dat de algemeene wensch der Fr'anschen daarop nederkomt, dat Engeland de edelmoedigheid hebben moge den benarden toestand der Fransche schatkist in aanmerking te nemen en daarom te bewilligen in de voorgestelde verhooging van het tarief; na eenen in de Parysche Presse geplaatsten brief van Michel Chevalier te hebben overgenomen , waarin deze scherpzinnige staathuishoudkundige voorspelt dat het nieuwe tarief niet bij magte zal zijn Frankrijk van den weg der handelsvrijheid af te leiden, welke de bedoelingen van den heer Thiers ook mogen zijn. —houdt het Londensche blad zijne bewering vol dat Engeland geenerlei concessien doen mag. Het verklaart volkomen koel te blijven onder dat beroep op Engelands edelmoedigheid, een beroep hetwelk reeds meer gedaan werd, sedert er eene goede verstandhouding tusschen Groot-Britannie en Frankrijk bestond, doch altijd in omstandigheden waarin Frankrijk door ondoordachte of onvoorzigtige handelingen zijner regering in moeijelijkheden gewikkeld was geworden, waaruit het zich niet anders redden kon dan door Engelands hulp. Tijdens de geschillen over de Oostersche quaestie, welke op den Krim-oorlog uitliepen, had Engeland, tot eigen schade, de verlangde edelmoedigheid getoond; doch, door de ondervinding geleerd, was het in 1870 vooreen dergelijk beroep doof gebleven en had het zich de verontwaardiging van zeer vele Franschen op don hals gehaald, welke van hngelands edelmoedigheid niets minder verlangd hadden dan dat het Frankrijks partij tegen Duitschland zou genomen hebbenMaar thans is er volgens de bewering van de Times even min reden om de ingeroepen edelmoedigheid te betoonen; het blad houdt vol dat niet de finantiele moeijelijkheden maar de wensch om tot het stelsel van bescherming terug te keeren de Fransche regering tot de verhooging van het tarief heeft geleid , terwijl het betoogt dat de meerderheid der Fransche natie in den wensch der regering deelt, en het optimismus van den heer Chevalier meer grond vindt in zijn eigen verstand dan in eene juiste waardering van het karakter zijner medeburgers. De Times tracht hare beweringen uit de geschiedenis der onderhandelingen over de wijziging van het tractaat te verklaren : » Van het eerste oogenblik af, — zoo schrijft zij, — heeft frankrijk de zaak verkeerd aangegrepen en eene op zich zelve zeer eenvoudige quaestie met allerlei onnoodige moeijelijkheden en andere vraagstukken dooreen gemengd. Had het eenvoudig en openhartig tot Engeland gezegd : » Wij zijn genoodzaakt geweest zeer zware verpligtingen op ons te nemen , maar zij zullen voor ons dragelijker worden wanneer gij bewilligt in eene wederinvoering van sommige invoerregten, wij vragen u daarom openhartig ons daarvoor te ■hulp te willen komen", dun zou zonder eenigen twijfel Engeland, de trouwe bondgenoot van Frankrijk, edelmoedig genoeg geweest zijn om het gedane verzoek toe te staan. Maar^ men wist dat de President een protectionist van ouden datum was; hij kon de Nationale Vergadering geheel naar zijne hand zetten en had reeds meermalen verklaard dat zijne beginselen ten aanzien der handelswetgeving niet veranderd waren. Wat de zaak nog erger maakte was dat hij een even warmen voorstander van het beschermende stelsel had gevonden in zijnen minister van finantien, den heer Pouyer Quertier, welke bij de indiening van het budget zijne beginselen zeer duidelijk uiteenzette. De heer Pouyer Quertier vtrdedigde alstoen een invoerregt op de grondstoffen van 12 tot '20 per cent en de wederinvoering der restitutie bij uitvoer van de meeste nieuw iagevoerde belastingen. In één woord, de President en zijn minister hadden uitdrukkelijk partij gekozen voor het beschermende stelsel, en de Engelsche voorstanders van het vrijhandelsstelsel mogten dat niet voorbijzien. Wij bleven onverzettelijk vasthouden aan het beginsel, ten einde de voordeelen te handhaven, welke de verlichting heeft gewonnen. Wanneer dat beginsel ongedeerd had kunnen blijven , wanneer wij voldoende waarborgen hadden kunnen erlangen tegen eene voortdurende reactie op staathuishoudkundig gebied, d in zouden wij geen matig regt hebben afgekeurd , noch ons hebben laten kennen aan eene kleine vermindering van voordeelen. De zaak is dus bedorven; maar het is echter nog niet te laat. Men overtuige Engeland dat er geene quaestie van protectie is , dat Frankrijk niets meer verlangt dan eene tijdelijke, door een nader tractaat beperkte concessie, ten einde aan deszelfs verpligtingen te kunnen voldoen , en wij twijfelen niet of Engeland zal nog met welwillendheid toegeven." Het blad beweert verder dat eene zaak als deze niet mag worden beslist door edelmoedigheid en welwillendheid alleen , maar door beginselen. Gold het een geschil tusschen twee bijzondere personen , dan zou Engeland tot Frankrijk kunnen zeggen: » gij hebt ongelijk , gij zult geen voordeel, zoo als gij meent, maar nadeel van de verandering ondervinden ; maar handel naar uw eigen goedvinden. Ik kan uw verzoek niet weigeren;" — maar tusschen gouvernementen is het een
andere zaak. Deze mogen zich alleen laten leiden door beginselen , en moeten de oogen op de toekomst vestigen. Dit laatste doende, kan de Britsehe regering niet bewilligen in de verlangde herziening van het tractaat. «Do ondervinding toch, — hiermede besluit de Times haar betoog,— heeft ons geleerd dat tractaten welke twee mogendheden moeten binden bij eene verandering van omstandigheden zeer ligt kwaad bloed zetten tusschen de daardoor verbonden natiën. Wanneer wij in de verlamde herziening bewilligden, en de onderhandelingen op de door Frankrijk voorgestelde grondslagen aanknoopten , dan zouden de nieuwe verpligtingen stellig eerder leiden tot verstoring dan tot versterking der goede verstandhouding tusschen de beide natiën. Hoogst waarschijnlijk zonden wij minder toestaan dan ons gevraagd was , en de Franschen zouden natuurlijk beweren dat wij hun weder te slim waren geweest. Maar de eenige we.', dien de regering in te slaan heeft, biedt geenerlei gevaren aan. De regering heeft niets anders te zeggen dan dat haar principieel bezwaar tegen elke onderhandeling onoverkomelijk is, en dat zy zich niet geregtigd acht de voorstellen van Frankrijk in overweging te nemen. Mogt het opgezegde tractaat vervallen zonder dat er een nieuw wierd ingevoerd , wij zouden er ons niet over beklagen dat wij do meest onbeperkte handelsvrijheid verkregen hadden." FRANKRIJK Volgens een aan de Times uit Trouville toegezonden berigt had het onderhoud van den heer Thiers met den minister van finantien over de geringe opbrengst der belastingen, waarvan die op de suiker en de koffij 58, die op het gedistilleerd 25 en die op den tabak 5 millioen francs beneden de raming bleven, tot eene bevredigende uitkomst geleid. Een naar de oorzaken dezer teleurstelling ingesteld onderzoek had, gelijk de minister aan den President der Republiek in dat onderhoud verklaarde, geleerd dat zij vooral aan drie oorzaken moest worden toegeschreven, als: aan den ongunstigen tijd van het jaar waarin de nieuwe belastingen werden ingevoerd of de verhoogingen in werking traden; aan den aanzienlijken voorraad van belaste voorwerpen , welke vóór die invoering en inwerkingtreding waren opgedaan ; aan de vermeerdering van den sluikhandel ten gevolge der inkrimping van het uitgebreide corps grenswachters. Ook de omstandigheid dat. de NoordOostelijke departementen steeds door de Duitschers bezet werden droeg tot de teleurstelling het hare bij. In den laatsten tijd was er echter zóó veel verbetering in den toestand merkbaar, dat de minister er geen bezwaar in zag te voorspellen dat de verschillende belastingen aan het einde des jaars werkelijk de geraamde cijfers zouden opbrengen. Door denzelfden correspondent wordt aan le Rappel het berigt ontleend dat de regeringen van Oostenrijk en Spanje te Versailles vertoogen hebben laten doen tegen de heffing van het zoogenaamde droit de statistique op de grenzen , hetwelk 10 centimes bedraagt voor elke baal, vat of kist en 10 centimes voor elk lOOOtal kilogrammen van niet verpakte goederen. Men weet dat dit regt op de Zwitsersche grenzen gedeeltelijk is opgeheven naar aanleiding van de klagten der Zwitsersche en BVansche grensbevolking, door diplomatieke "stappen van de zijde der Zwitsersche regering ondersteund. — Het bij de Nationale Vergadering ingediende wets-ontwerp tot regeling van het hooger onderwijs, hetwelk door eenige leden dier Vergadering is opgesteld , bevat de volgende hoofdbepalingen : Art. 1. Het geven van hooger onderwijs is vrij. Art. 2. Tot het openen van leercursussen of inrigtingen van hooger onderwijs, met inachtneming der bepalingen dezer wet, zijn bevoegd : 1°. ieder meerdorjarig Franschman welke niet door artikel 7 dezer wet is uitgesloten; 2°. iedere vereeniging welke zich het geven van hooger onderwijs ten doel stelt; 3°. de departementen en gemeenten. Art. 6 De leercursussen of scholen van hooger onderwijs zijn ten allen tijde toegankelijk voor de ambtenaren aan welke de minister van onderwijs den last zal opdragen hen te bezoeken. Art. 7. Onbevoegd tot het geven van hooger onderwijs en tot het aan het hoofd staan eener daarvoor bestemde inrigting zijn : 1°. de personen welke het volle genot hunner burgerlijke regten missen , 2°. zij die wegens een misdrijf' of wegens een vergrijp tegen de zeden of de eerlijkheid eene veroordeeling ondergaan hebben , 3°. zij die, krachtens regterlijk gewijsde, verstoken zijn van de uitoefening van de burgerschapsregten onder de nummers 1, 2, 3 , 5, 6 , 7 en 8 van art. 42 van het wetboek van strafregt opgenoemd, i°. zij die wegens overtreding van de bepalingen dezer wet veroordeeld zijn tot het verlies dier bevoegdheid. Verder eischt het wets-ontwerp van den persoon, welke eenen cursus van hooger onderwijs wenscht te openen of' eene school voor zoodanig onderwijs in te rigten, eene voorafgaande schriftelijke aangifte aan den inspecteur van het onderwijs van zijn departement; en schrijft het voor dat aan het hoofd eener vrije hoogeschool een bestuur van minstens drie personen moet staan, wier namen, woonplaatsen, betrekkin" enz. mede moeten worden opgegeven. De vrije hoogescholen worden verder bevoegd verklaard akademische
titels te verleenen, doch niet de graden van bachelier-és-lettres en bachelier-és-sciences , welker verleening aan de staats-hoogescholen blijft voorbehouden. De akademische graden kunnen alleen verleend worden op die vrije hoogescholen welke op zekere breede leest zijn geschoeid , en niet dan door leeraren welke zelve den doctorstitel aan eene staatshoogeschool hebben erlangd, na een examen dat in alle opzigten gelijk moet staan met dat hetwelk aan de staatshoogescholen voor denzelfden graad afgenomen wordt. Alleen voor graden, welke mat inachtneming dezer voorschriften verleend zijn, verleent de minister van onderwijs het diploma. DUITSCHLAND De halfofficiele Berlynsche Provinzial Correspondenz zegt aan het slot van een uitvoerig artikel over de zamenkomst der drie Keizers : i) Onze rijkskanselier vorst Bismarck heeft zoo even [in zijn antwoord aan de deputatie welke hem liet diploma van het eereburgerschap der stad Berlyn kwam overhandigen] omtrent de beduidenis van de zamenkomst der vorsten verklaard, dat het bloote feit der zamenkomst overal als eene den vrede verwaarborgende bezegeling van de jongste groote gebeurtenissen beschouwd zou worden, en dat het' algemeene geloof aan den vrede inzonderheid voor de in bloei toenemende nijverheid schier van even veel gewigt is, als het behoud van den vrede zelf. Hij mogt er bij voegen, dat deze beteekenis van de ontmoeting der drie Keizers ook door de bevolking gevoeld en gewaardeerd scheen te worden. i) Zoo mogen dan de drie monarchen, wolke dezer dagen voor het oog van Europa en onder blijde toejuiching hunner volken elkander de hand voor de instsindhonding van den vredetusschen de volkeren toereikten, met hooge voldoening op deze hunne heilvoorspellende daad terugzien. n. . . . De Keizer Alexander en de Keizer Frans Joseph zullen van het onthaal, hetwelk hun te Berlyn ten deel gevallen is, voorzeker de herinnering medenemeu , dat zij niet enkel de welkome gasten van onzen Keizer geweest zijn, maar dat ook de bevolking ten volle in het blijde gevoel van den Keizerlijken gastheer gedeeld heeft. Het behoort tot de belangrijke teekenen van de tegenwoordige politieke denkwijze en stemming, dat alle partijen, welke op den bodem der jongste nationale ontwikkeling staan, in volkomen overeenstemming met de Duitsche regering de hooge waarde erkennen van de innig vriendschappelijke betrekkingen met de beide oostelijke keizerrijken." Ken overzigt van de plaats gehad hebbende feesten besluit de Provinzial Correspondenz aldus: » Na de schitterende feesten der eerste dagen heeft het onderlinge verkeer der drie Keizers en der overige vorsten meer en meer het karakter van vertrouwelijkheid aangenomen, gelijk zulks aan den eigenlijken aard en de beteekenis der gedenkwaardige bijeenkomst beantwoordt. Do duur der vereeniging is met eenen dag verlengd gewor den, daar heden, den llden, de gezamenlijke vorsten nog den naamdag des Keizers van Rusland met ons hof willen vieren. n De Keizer van Oostenrijk zal heden avond Berlyn verlaten; de Keizer van Rusland zal morgen onzsn Keizer, die zich naar de eeuwleesten in West-Pruissen begeeft, op een gedeelte dier reis vergezellen." Eindelijk bevat het genoemde halfofficiele orgaan nog de volgende mededeeling : n De staatsmannen, welke de beide Keizers naar Berlyn vergezeld hadden, inzonderheid do Russische rijkskanselier vorst Gortschakoff en de Oostenrijksch-Hongaarsche minister graaf Andrassy, hebben bijna dagelijks bijeenkomsten met den rijkskanselier vorst von Bismarck gehad, welke echter uit den aard der zaak slechts een vertrouwelijk karakter hadden " — In ons n°. van jl. Dingsdag werd medegedeeld dat de bisschop Crementz van Ermeland, die verzocht had om aan den Keizer, tijdens diens verblijf te Marien burg, aan het hoofd zijner onderhoorige geestelijkheid een adres van verknochtheid te mogen aanbieden , van Zijne Majesteit ten antwoord heeft ontvangen dat hij alleen dan ten gehoore kon toegelaten worden , wanneer hij vooraf door het geven eener verklaring van onvoorwaardelijke onderwerping aan de staatswetten een einde aan het bestaande conflict met den Staat gemaakt zou hebben Thans berigt de Norddeutsche Allgemeine Zeitung dat de bisschop op dit Keizerlijke schrijven den 6den dezer een antwoord heeft ingezonden , hetwelk in de hoofdzaak met zyne vroegere ontwijkende verklaringen overeenstemt, en dat de Keizer dit antwoord in handen van het staatsministerie heeft gesteld ton einde hem daaromtrent te dienen van berigt. — De Augsburger Allgemeine Zeitung van 10 September berigt uit München : « Sedert eenige dagen gelooft men het er voor te mogen houden dat de heer von Gasser, nadat hij bijna zes weken lang te vergeefs beproefd heeft een ministerie te vormen, de hoop om zijn doel te bereiken reeds zou hebben opgegeven: dit is echter, gelijk stellig verzekerd kan worden , geenszins het geval. De heer von Gasser voert nog altijd onderhandelingen, waarvan de lange duur bewijst welke moeijelijkheden de vorming van een nieuw ministerie oplevert, hetgeen trouwens onder de bestaande omstandigheden niet anders kan wezen. In het ware belang der Kroon en des lands is«het intusschen te wenschen dat de tegenwoordige staat van onzekerheid spoedig een einde moge nemen. » Ten aanzien van de verordening, welke de ministers van eeredienst en van binnenlandsche zaken gisteren aan de districtsregeringen hebben uitgevaardigd betreffende de uitvoering in Beyeren van de rijkswet tegen de Jesuiten, kan voorloopig niets anders medegedeeld worden , dan dat zy in alle opzigten "beantwoordt aan de bedoelde wet en aan de op 5 Julij door den Bondsraad vastgestelde instructie tot uitvoering derzelve." OOSTENRIJK. Aangaande de begrooting van oorlog, welke aan de eerstdaags bijeenkomende delegatien zal worden voorgelegd, wordt medegedeeld dat de gewone uitgaven voor oorlog ditmaal op 91 millioen, of na aftrek der eigen inkomsten op 86 millioen geraamd zijn. De buitengewone uitgaven, bestemd voor de aanschaffing van het nog ontbrekende materieel, voor monteringen, voor gebouwen enz., zijn geschat op 11 millioen. Bovendien zal nog een aanvullingscrediet van fl. 900,000 en de verleng!' g van een crediet van fl. 800,000 aangevraagd worden, zoodat het cijfer der begrooting van oorlog tot 99 millioen zal klimmen. In de vorige zitting der delegatien was daarvoor eene -om van 90 millioen bewilligd.
TELEGRAPBISCHE B E R I G T E X Beri.yx , 11 September. De Spenersche Zeitung berigt «lat de Keizer Frans Joseph door den Duitschen Keizer tot chef van bet SleeswijkHolsteinsche huzarenregement n°. 16 benoemd is; alsmede dat de zoons van den Kroonprins van Pruissen door den Keizer Aïexander tot chefs van Russische regementen benoemd zijn. De Keizer van Oostenrijk heeft heden afscheidsbezoeken gebragt en aanvaardt heden avond de terugreis naar Weonen. Berlyn , 11 September. De Russische veldmaarschalk Berg is tot chef van het Pruissische infanterie-regement n°. 52 benoemd. Berlyn , 11 September, des avonds. De Keizer Frans Joseph verliet heden avond het paleis, vergezeld door den Keiler Wilhelm. De straten , door welke de weg naar het station van den Görlitzer spoorweg leidt, waren vervuld met eene volksmenigte, die de monarchen op de hartelijkste wijze begrootte Aan het schitterend geïllumineerde station bevonden zich de Kroonprins, de prinsen van het koninklijke Huis en nog andere vorsten. De Keizer en de prinsen droegen de Oostenrijksche, en de Keizer Frans Joseph de Pruissische uniform. Ten 8 ure verliet de Keizer van Oostenrijk na een allerhartelijkst afscheid Berlyn. Berlyn , 12 September. De Keizers Wilhelm en Alexander en de grootvorsten Nikolaus en Wladimir zijn heden morgen ten 7 ure gemeenschappelijk vertrokken. De Kroonprins en prins Karei vergezellen den Keizer naar Ma ienburg. De beide Keizers reden te zamen naar het station, en werden niettegenstaande het vroege morgenuur en het slechte weder door eene talrijke volksmenigto in de straten met luide toejuichingen begroet. De grootvorst troonsopvolger is reeds gisteren avond naar Kopenhagen vertrokken, alwaar zich.zijne gemalin bevindt. Kopenhagen , 11 September. De prinses van Wales is heden namiddag vertrokken, vergezeld door de geheele Koninklijke familie, welke haar tot Bellevue uitgeleide deed. Madrid , 10 September. De Correspondencia zegt dat bij het gouvernement berigt is ontvangen van ernstige woelingen der Internationale in Catalonie. Ook de Carlisten stoken aldaar het hoofd weder op. Uit dien hoofde heeft de regering den generaal Sandia, gouverneur van Catalonie, naar Madrid ontboden. Washington, 11 September. De president Grant is te Washington teruggekeerd wegens de aankomst van gewigtige depêches uit Genève. De ministerraad zal morgen vergaderen. Naar men gelooft heeft het scheidsgeregt eene schadevergoeding van 15 millioen dollars aan Amerika toegewezen. Washington, 12 September. De president Grant heeft zich openlijk zeer voldaan verklaard over het resultaat der handelingen van het scheidsgeregt te Genève, niet zoo zeer ter zake van de schadevergoeding als wel uit hoofde van de door hetzelve aangenomen beginselen en omdat het geschil vereffend is op eene onpartijdige en voor den vrede bevorderlijke wijze. Londen ' , 11 September. De laatst aangebragte berigten uit Westindie behelzen het volgende uit Lima: Pardo heeft het presidentschap aanvaard in tegenwoordigheid van het congres, het opperste geregtshof en het corps diplomatique. In zijne intreêrede verklaarde hij zich voor eene doortastende hervorming en uitbreiding van het volksonderwijs, voor eene vermindering van het leger, voor eene trapsgewijze vermindering van centralisatie door het vestigen van locale regeringen , en voor eene uitbreiding van de hulpbronnen des lands. Hij verklaarde voorts dat hij de door zijnen voorganger begonnen openbare werken zou voltooijen alvorens nieuwe te ondernemen.
---

