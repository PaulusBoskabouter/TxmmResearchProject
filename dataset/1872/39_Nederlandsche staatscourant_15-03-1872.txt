NEDERLANDEN. 's GRAVENHAGE, den 14den Maart 1872.
Bij Koninklijk besluit van 12 Maart 1872, n°. 11, is aan de na te melden officieren bij de rustende schutterijen, op hun verzoek, eervol ontslag verleend, als: in de provincie Zuidholland, 1ste bataillon, 4de compagnie, aan W. Oosterland, als 2den luitenant; in de provincie Friesland, 1ste bataillon, 5de compagnie, aan G. M. van Uijk, als lsten luitenant. Rn zijn voorts bij de rustende schutterijen benoemd : in de provincie Gelderland, 12de bataillon, 2de compagnie, tot •iden luitenant H. .T. van Rooy, thans schutter. in de provincie Zuidholland, 1ste bataillon, 1ste compagnie, tot lsten luitenant D. van Driest, thans 2de luitenant; tot 2den luitenant J. Kimmel, thans schutter; 3de compagnie, tot kapitein P. F. L. Waldeck, thans 1ste luitenant bij de 1ste compagnie ; 4de compagnie, tot 2den luitenant J. C. Ie Comte, thans schutter; in de provincie Friesland, 1ste bataillon, 5de compagnie, tot lsten luitenant P. P. Iioopmans, thans 2de luitenant; tot 2den luitenant A. S. LJlstra, thans sergeant. Bij Koninklijk besluit van 13 Maart 1872, n°. 19, zijn benoemd tot schoolopzieners : in het 1ste schooldistrict van Gelderland J. C. Vethake , te Arnhem ; in het 4de schooldistrict dier provincie L. A. F. H. baron van Heeckeren te Zutphen: en in het 5de schooldistrict van Zuidholland dr. M. C Mensing, te Rotterdam. Bij Koninklijk besluit van 13 Maart 1872. n°. 20,is Zijner Majesteits Commissaris in Friesland gemagtigd tot bijeenroeping van de Staten dier provincie in buitengewone vergadering op 26 Maart e. k. Bij Koninklijk besluit van 13 Maart 1872, n°. 21, is J. Th. Gradus benoemd tot burgemeester der gemeente Echt. Bij Zijner Majesteits besluit van 9 Maart 1872, n c 24, is aan L. A. baron von Neukirchen genaamd van Nijvenheim, te Cassel, vergunning verleend tot het aannemen en dragen van het militair eereteeken 2de klasse en het IJzeren Kruis 2de klasse, hem door Z M. den Koning van Pruissen geschonken. Bij besluit van den 12den Maart 1872, n°. 22, heeft Zijne Majesteit goedgevonden den lsten luitenant H. Broers, van het 2de regement vesting-artillerie, krachtens punt 4 van art. 38 der wet van den 28sten Augustus 1851 (Staatsblad 128), in afwachting van nadere beschikking, op non-activiteit te stellen. Bij Koninklijk besluit van den llden Maart 1872, n°. 29. is aan den heer A. J. W. van Delden, president van de kamer van koophandel en nijverheid te Batavia, vergunning verleend tot het aannemen van liet eereteeken, genaamd Bhusana Bliorn, hem door Z. M. den Eersten Koning van Siam geschonken. MINISTERIE VAN BUI TENL A ND SC HE ZAKEN. De heer W. A. Hienfeld is erkend en toegelaten als vice-consul van Spanje te Amsterdam, onder de gewone bepalingen van onderhoorigheid. MINISTERIE VAN MARINE. De Minister van Marine brengt ter kennis van belanghebbenden, dat °P den lsten October van dit jaar twaalf jongelieden kunnen worden toegelaten om bij het garnizoenshospitaal te Amsterdam te worden opgeleid tot Officier van Gezondheid bij de Zeemagt. De aan to nemen jongelieden moeten op den dag der toelating den vollen ouderdom van zeventien jaren bereikt hebben, en niet ouder zijn dan twintig jaren. Zij moeten vrij zijn van ligchaamsgebreken, welke hen ongeschikt maken voor de krijgsdienst. De ouders of voogden van hen die verlangen te worden toegelaten, moeten zich verbinden om naar behooren te zorgen voor woning, voeding, kleeding, boeken, instrumenten enz, van hunne zonen of pupillen en wel overeenkomstig de voorschriften daaromtrent vastgesteld of later vast te stellen. Ouders of voogden die verlangen dat hunne zonen of pupillen tot Otficier van Gezondheid bij de Zeemagt worden opgeleid, moeten daartoe vóór den 15den Julij aanstaande een verzoek indienen aan den Minister v an Marine.
Ten behoeve echter van jongelieden die eerst na dat tijdstip de bewijzen leveren bedoeld in de eerste alinea van art. 4 der wet van den lsten -Tunij 18C5 (Staatsblad n°. 59), kunnen die aanvragen later doch uiterlijk voor den 15den September'aanstaande worden ingezonden. Het verzoekschrift moet inhouden: den naam, de woon-en geboorteplaats der ouders, of van den voogd. Dit verzoekschrift, op zegel geschreven, moet vergezeld gaan: 1°. van eene verklaring, waaruit blijkt dat de adspirant Nederlander is; 2°. van de geboorte-acte van den adspirant; 3'. van eene verklaring van een geneesheer, inhoudende dat de adspirant gevaccineerd is of de kinderpokken heeft gehad; 4°. van een certificaat van goed gedrag, af te geven door het bestuur der gemeente waar de adspirant het laatst heeft gewoond; en 5°. van hen die door hunnen leeftijd in de termen der nationale militie mogten vallen, van een bewijs dat zij aan hunne verpligtingen op dat stuk hebben voldaan. Voor de toelating wordt gevorderd: de overlegging van de door eene Staatscommissie, belast met het afnemen der natuurkundige examens, volgens art. 4 der wet van 1 Junij 1865 (Staatsblad n°. 59), afgegeven verklaring, dat de adspirant voldoende bewijzen heeft geleverd van kennis der Nederlandsche, Latijnsche, Fransche en Hoogduitsche talen, en van de wis- en stelkunst, als voorbereiding tot beoefening der na tuurkundige wetenschappen. Ingeval zich een meer dan vereischt aantal adspiranten mogt aanmelden, zal een vergelijkend examen worden afgenomen in de Engelsche taal en de beginselen van de Grieksche taal , alsmede in ie geschiedenis en aardrijkskunde, zullende in dat geval voor eene plaatsing in aanmerking komen zij die de blijken hebben gegeven in die vakken de meeste kennis te bezitten. De belanghebbenden zullen alsdan te zijner tijd tot het afleggen van zoodanig vergelijkend examen worden opgeroepen Geene jongelingen zullen als militaire 9tudenten worden toegelaten , dan die vooraf door militaire geneeskundigen, op een nader te bepalen tijdstip , onderzocht en voor de zeedienst geschikt worden bevonden. De studenten voor de geneeskundige dienst bij de zeemagt genieten eene toelage van f 600 's jaars. De studenten moeten zich aan de bepalingen bij het Reglement van krijgstucht voor het krijgsvolk te lande en andere verordeningen te hunnen aanzien vastgesteld of nog vast te stellen, onderwerpen. Bij de komst aan het hospitaal worden aan hen de krijgsartikelen voorgelezen. Zij teekenen daarvan het bewijs. De geheele cursus duurt minstens vijfjaren. De ouders of voogden van jongelieden die voor eene plaatsing als student in aanmerking komen, zijn gehouden om vóór de benoeming hunner zonen of pupillen tot student, bij authentieke acte eenen voldoenden borgtogt te stellen, dat de sommen die door de zorg van het Departement van Marine ten behoeve der jongelieden zijn verstrekt, geheel of ten deele worden terugbetaald, ingeval zich de student aan zijne bestemming onttrekt, of wegens onvoldoenden toeleg, traagheid of slecht gedrag wordt ontslagen. Na een verblijf van een jaar aan het hospitaal verbindt zich de student om na zijne benoeming tot officier van gezondheid bij de zeemagt het Rijk in die betrekking tien jaren te dienen. De studenten die hun diploma als arts hebben verkregen, moeten voor eene commissie van officieren van gezondheid een aanvullingsexamen afleggen, en worden naar gelang der daarbij door hen aan den dag gelegde bewijzen van bekwaamheid gerangschikt en in die rangorde ter benoeming tot Officier van Gezondheid der 2 de klasse voorgedragen. 's Gravenhage , den 7den Februarij 1872. De Minister voornoemd, Brocx. MINISTERIE VAN F I N A N T I E N. De Minister van Finantien brengt bij deze ter kennisse der belanghebbenden, dat in de maand Mei aanstaande, in het locaal van het Departement van Finantien te 's Gravenhage, ten overstaan van de daartoe benoemde commissie, een vergelijkend onderzoek zal plaats hebben van adspiranten voor de betrekking 'van surnumerair bij het vak der Posterijen, waartoe minstens twaalf [plaatsen ter vervulling worden opengesteld. De adspiranten behooren zich vóór den lsten Mei aanstaande, bij een op zegel geschreven request, tot den Minister te wenden. Na dien tijd inkomende verzoeken worden buiten aanmerking gelaten. Bij dit request behooren de volgende stukken te worden overgelegd: a. eene verklaring van het gemeentebestuur der woonplaats van den adressant, inhoudende dat hij is Nederlander en van een goed burgerlijk gedrag; b. eene acte van geboorte, waaruit blijkt dat hij is geboren tusschen den lsten Julij 1851 en den lsten Julij 1854; c. eene door het gemeentebestuur gelegaliseerde verklaring van twee
geneeskundigen, houdende dat de adspirant is van een gezond en sterk gestel en vrij van ligchamelijke gebreken, welke hem voor de active dienst op eenig postkantoor of voor de postdienst op de spoorwegen ongeschikt maken. Die verklaring moet worden opgemaakt overeenkomstig een formulier, waarvan exemplaren bij den directeur van ieder postkantoor te verkrijgen zijn. Dien onverminderd kan door de commissie over do bij hot examen in het oog vallende gebreken, welke naar haar oordeel voor de postdienst ongeschikt maken, worden beslist. Zij die als gengreëerde klerken op een postkantoor zijn toegelaten geweest, behooren tevens over te leggen eene verklaring van den betrokken directeur, waaruit blijkt in hoeverre zij zich in hunne dienst op het postkantoor van eene gunstige zijde hebben doen kennen, en of zij als zoodanig bewijzen van geschiktheid en goeden aanleg hebben gegeven. Deze verklaring is mede door den betrokken inspecteur der posterijen, onder mededeeling eventueel van zijne bedenkingen, voor n gezien " te teekenen. Zij, wier stukken in orde worden bevonden, ontvangen eenen oproepingsbrief, aanwijzende den dag en het uur waarop zij voor de commissie hebben te verschijnen. De kundigheden, die de candidaten zullen moeten bezitten, zijn: a. het schrijven van een goede duidelijke hand; b. grondige kennis van de Nederlandsche taal en van hare spelling, spraakkunst en stijl. De adspirant zal zich, zoowel mondeling als schriftelijk, goed en gemakkelijk in die taal moeten weten uit te drukken ; c. grondige kennis van de Fransche taal. De adspirant zal in de regels der spraakkunst ervaren en iit staat behooren te zijn een stuk in gewoon proza vari de eene taal in de andere, over en weder, zonder grove fouten, over te brengen. Hij behoort zich tevens in het Fransch, op eene goed verstaanbare wijze, mondeling en schriftelijk weten uit te drukken; d. kennis van de regels der Engelsche en Hoogduitsche spraakkunst en genoegzame bedrevenheid in beide talen om een stuk uit het Engelsch en het Duitsch, over een niet te afgetrokken onderwerp, in het Nederlandsch te kunnen overbrengen. Het vaardig lozen van gewoon Hoogduitsch schrift is bovendien een vereischte; e. vlug en naauwkeurig rekenen, waarbij eene volledige en grondige kennis der behandeling van gewone en tiendeelige breuken, wat de toepassing der vier hoofdregels betreft, van het Nederlandsch stelsel van maten en gewigten, en omtrent de eigenschappen en toepassing van de leer der evenredigheden vereischt wordt; f. eene volledige kennis der aardrijkskunde, met inbegrip van de boginselen der kosmographie of wiskundige aardrijkskunde. Van hot natuurkundig gedeelte dezer wetenschap behooren de candidaten mede eenige studie gemaakt te hebben. Voorts omvat het examen de aardrijkskunde van Nederland en van de Nederlandsche koloniën, alsmede die van Europa en van de andere werelddeelen. Eene juiste kennis van de staatkundige indeeling van landen en plaatsen in en buiten Europa, alsmede van de vreemde koloniën en bezittingen in andere werelddeelen, is een vereischte. Voorts wordt gevorderd gemeenzaamheid met het gebruik van landkaarten , waarop de adspirant met gemak de zeeën en meren, den loop der rivieren en de ligging van bekende plaatsen zal behooren te kunnen aanwijzen. Ten aanzien van Nederland zal dit onderzoek zich mede tot kleinere plaatsen uitstrekken. Eindelijk is het noodig dat de candidaat met den zamenhang van het Europesche spoorwegnet en met den loop der spoorwegen, waarmede de gemeenschap met de groote hoofdsteden onderhouden wordt, bekend is, mitsgaders met de voornaamste stoombootverbindingen langs do hoofdrivieren van Europa en met die, waarmede in het verkeer tusschen Europa en andere werelddeelen wordt voorzien. Aan hen, die zulks verlangen, zal tevens gelegenheid worden gegeven van hunne kennis in het vak der Posterijen te doen blijken, zullende de bevinding daaromtrent door de commissie, bij do rangschikking der candidaten, mede in aanmerking worden genomen. 's Gravenhage, den 13den Maart 1872. De Minister van Finaatien, Blussé. Bij resolutie van den Minister van Finantien , van den 14den Maart 1872, n°. 22, is het ontvangkantoor der directe belastingen eu accijnsen te Zwijndrecht c. a. (Zuidholland), waaraan een vast tractement van f 3200 's jaars en f 900 bureaukosten is verbonden, gerangschikt in de vierde klasse. Met ingang van den lsten Mei aanstaande is benoemd tot directeur van het vereenigd post- en telegraafkantoor te Scheveningen, H. J. Massink Wz., tot dusver directeur van het Rijkstelegraafkantoor te Hengelo. ; !
---

