NEDERLANDEN. 's GRAVENHAGE, den 13den Januarij 1872.
Bij Koninklijk besluit van 11 Januarij 1872, n°. 14, is aan Pieter ton Hartoog of Pieter don Hartogh, gewezen adsistent bij het Koninklijk Kabinet van schilderijen te 's Gravenhage, verleend een pensioen ten laste van den Staat ten bedrage van f200 'sjaars, opgrond van art. 3, lit. a, en 43 der wet van 9/3 Mei 1846/51 (Staatsblad n". 24/49). Bij Koninklijk besluit van 11 Januarij 1872, n°. 15, is aan B. A. van der Feen, weduwe van F. Z Ermerins, in leven hoogleeraar in de faculteit van geneeskunde aan de hoogeschool te Groningen, verleend een pensioen ten laste van den Staat ten bedrage van f 838 'sjaars, op grond van art. 55 der wet van 9/3 Mei 1846/51 (Staatsblad u°. 24/49). Bij Koninklijk besluit van 13 Januarij 1872, n°. 6 , is , met ingangvan 1 Februarijaanstaande, tot schoolopziener in het 11de district van Zuidholland benoemd mr. A. M. de Cock , te Rotterdam. Bij Koninklijk bosluit van 13 Januarij 1872, n°. 9, zijn herbenoemd : als burgemeester van Nieuwer-Amstel, A. Wiegel Cz ; als burgemeester van Oud-Karspel, C. Kroon Mz.; als burgemeester van Megen, A. Sengers Jz.; als burgemeester van Winschoten, A. Koops Lz.; als burgemeester van Bedum , J. H. Leopold , secretaris aldaar; als burgemeester van Thorn, F. H. Tonnaer, secretaris aldaar ; als burgemeester van Heille, J. Sanders , en als burgemeester van St. Anna ter Muiden , P. de Bruyne. By Zijner Majesteits besluit van den 12den Januarij 1872, n . 12. is benoemd tot lid van het collegie van regenten ovor het huis van arrest te Goes, mr. C. de Witt Hamer Jr., advocaat aldaar. Bij Koninklijk besluit van 12 Januarij 1872, n°. 19, zijn benoomd : tot directeur van het postkantoor te Harderwijk, de heer D. D. van der Voort Maarschalk, thans commies der posterijen van de tweede klasse; tot commies der posterijen : van de tweede klasse, de heer A. Fichet, thans commies der posterijen van de derde klasse ; van de derde klasse, de heer J. ten Cate, thans surnumerair der posterijen. Bij Koninklijk besluit van 12 Januarij 1872, n°. 24, is aan den heer W. Wessels, op zijn verzoek, eervol ontslag verleend uit zijne betrekking van ontvanger der directe belastingen en accijnsen te Stowpwijk c. a. , behoudens aanspraak op pensioen. MINISTERIE VAN BUITENLANDSC HE ZAKEN. Op den llden dezer zijn aan het Departement van Buitenlandsche Zaken alhier uitgewisseld verklaringen tot toepassing der bepalingen van de consulaire overeenkomst met Pruissen van 16 Junij 1856, op de consuls van het Duitsclie Rijk in de Nederlandsche koloniën. MINISTERIE VAN MARINE. De Minister van Marine brengt ter kennis van de belanghebbenden , dat ten gevolge van het ontvangen berigt, dat de cholera in de NoordDuitsche havens van de Oostzee geheel verdwenen is , de toepassing van quarantaine-maatregelen, voor de schepen die van daar in Nederland aankomen , wordt opgeheven. 'sGravenhage, den 13den Januarij 1872. De Minister voornoemd, Brocx. MINISTERIE VAN FINANTIEN. Vermits de Fransche pakketbooten van St. Nazaire , te rekenen van de maand Februarij, aanstaande, Cura(jao niet meer aandoen, zal de verzending der correspondentie voor Cura^ao voor 't vervolg uitsluitend over Engeland, met de op den 2den en 17den van elke maand uit Southampton vertrekkende pakketbooten plaats vinden. De ter post bezorging te 's Gravenhage kan uiterlijk den 14den en op den voorlaatsten dag van elke maand ten 11 ure des avonds geschieden. 'sGravenhage, den lOden Januarij 1872. De Minister van Finantien, Blussé.
Telegrafie. Met ingang van den 15den Februarij 1872 , is de Rijkstelegraafklerk H. Cornelissen benoemd tot Rijkstelegraafkantoorhouder en brievengaarder te Veere. 's Gravenhage , den 12den Januarij 1872. De Minister, Blussé.
---

BUITENLANDSCHE BERIGTEN. FRANKRIJK.
De Nationale Vergadering heeft eergisteren, Donderdag, de discussie voortgezet over de voorgeslagen middelen tot stijving der schatkist, en bepaaldelijk over het voorstel der regering tot het belasten van grondstoffen. Die beraadslaging zal, naar de algemeene verwachting, nog wel eene maand tijds aanhouden. Na haren afloop zal het wetsvoorstel tot terugkeer der Vergadering en der regering naar Parys in beraadslaging komen. Dit is door de Vergadering in de zitting van verleden Woensdag bepaald, en wel op verlangen van de regering, die vooruit zag dat het laatstgemelde wetsvoorstel door de Vergadering zou worden verworpen indien het thans in beraadslaging kwam, en die daarom verschuiving der discussie wenschte. In de zitting van Donderdag is de Vergadering verrast door het volgende wetsvoorstel, komende van do uiterste linkerzijde en wel van den heer Jean Brunet, eenen van de radicale afgevaardigden van Parys: » Art. 1. Bezield door den wil om uit do ellende te geraken en tot wedergeboorte te komen, wijdt Frankrijk zich geheel aan God Almagtig, en aan Zijnen gezalfde, Christus, den Heiland der wereld. >) Art. 2. Tot blijk zijner onwankelbare toewijding zal Frankrijk binnen Parys op de Place du Roi de Rome eenen tempel bouwen. » Art. 3. De tempel van Christus en Frankrijks standaard zullen deze leus, de aanwijzing van het algemeene redmiddel, dragen: ij»God beschermt Frankrijk. Christus zegeviert, regeert en gebiedt." Een aanmerkelijk doel der Vergadering juichte dat voorstel toe, alsmede de korte rede waarmede het door den voorsteller in hoogernstige stemming werd toegelicht. De Vergadering heeft het voorstel naar de betrokkene commissie verzonden. Zij vond geene reden om het als spoedvereischend te behandelen, hetgeen door den heer Brunet verlangd was. — Het aantal personen gearresteerd als deel aan den Paryschen opstand genomen hebbende, maar weder op vrije voeten gesteld omdat de geregtelijke instructie geenen grond tot verdere vervolging tegen hen had opgeleverd, i- tot ruim een derde van het geheele aantal gearresteerde personen geklommen; blijkens eene ofticiele opgave bedroeg het op den 7den dezer reeds 12,554. Maroteau, de beruchte dagbladschrijver in de dienst der Parysche Commune, heeft gratie ontvangen; het tegen hem gevelde doodvonnis zal niet worden uitgevoerd; in plaats daarvan is hem levenslange kerkerstraf opgelegd. Hoewel de onderneming der Parysche Commune mislukt is en niets dan ellende voor Parys en voor Frankrijk heeft aangebragt, is er een deel der republikeinsche partij hetwelk nog voortgaat deze partij in de verantwoordelijkheid voor die onderneming te doen deelen. Zoo heeft eene vereeniging in Grenoble , zich noemende het Leesgezelschap, in den almanak dien zij bij het begin des jaars pleegt uit te geven en te verspreiden , aan de lijst van de Heiligen en Martelaren der Christenheid vijf namen toegevoegd, namelijk, Ferré, Rossel, Gaston Crémieux, Millière en Flourens. Uit dien hoofde is die vereeniging bij een besluit van den departementsprefect ontbonden, op grond eenerbepaling der bestaande wetgeving op het regt van vereeniging en van vergadering. — Er openbaart zich thans in Frankrijk meer ingenomenheid met het beginsel van handelsvrijheid dan te verwachten scheen. De aanleiding daartoe is de bekende overhelling van den heer ThierS en van diens bewind tot het stelsel van bescherming der inlandsche volksbedrijvigheid tegen de mededinging van buitenlanders. Het gouvernement heeft zijne geneigdheid tot herstel der door den Keizer Napoleon III verlaten handelsstaatkunde getoond in zijne voordragt tot het belasten van grondstoffen, alsmede door zijn besluit om de door het Keizerlijke gouvernement gesloten en eerlang afloopenda handelsverdragen op te zeggen. Het laatst gemelde besluit vindt bij de Fransche kamers van koophandel vrij algemeene afkeuring, zijnde er nog maar zeven die verklaard hebben zich daarmede te kunnen vereenigen. Aangaande het ontwerp van wet tot belasting van grondstoffen vermelden Fransche dagbladen aanhoudend nieu«e bedenkingen en verklaringen, daartegen door fabrikanten en andere belanghebbenden ingobragt. In den schoot der Nationale Vergadering bestaat eene vereeniging van voorstanders der vrijhandelsleer; zij had onlangs, naar eene toen openbaar gemaakte opgave, een veertigtal leden. — De Bank van Frankrijk had verleden Dondeidag-ochtend , blijkens den alstoen opgemaakten weekstaat, een totaal van 2,432,654,570
fraucs in biljetten aan toonder in omloop, dat is slechts twaalf en een half millioen francs meer dan op 4 Januarij , en slechts twee en dertig en een half millioen francs meer dan het totaal van 2400 millioen francs , hetwelk tot aan het eind des vorigen jaars het wettelijk bepaalde maximum der circulatie van banknoten was, doch toen niet meer toereikend is geacht. Daarentegen blijkt uit den weekstaat van 11 Januarij dat de schatkist sedert 4 Januarij weder 25 millioen francs van de Bank te leen had gekregen. De gesteldheid der Bank wordt gunstig geacht; doch uit den weekstaat blijkt dat er in Frankrijk thans over het algemeen niet veel levendigheid in de zaken van handel en speculatie is. E N fi E L A N D. De katholieken van de dioecese Dublin zijn bij eene openbare uitnoodiging van den cardinaal-aartsbisschop Cullen opgeroepen om op den 17den dezer eene vergadering in Dublin te houden ten einde den wensch uit te spreken dat het openbare onderwijs voor de Iersche katholieken op al deszelfs trappen eene aan hunne godsdienstige behoeften beantwoordende inrigting zou ontvangen. Elders in Ierland zijn in den laatsten tijd reeds volksvergaderingen gehouden met het doel om nadruk aan dien wensch bij te zetten. — Het Daily News zegt in zijn nommer van gisteren : » Dezer dagen gewaagden wij van het gerucht dat het gouvernement den bijstand der katholieke bisschoppen van Ierland tegen de voorstanders der afscheiding wilde koopen met het inwilligen van zekere eischen der ultramontaansche partij in Ierland betreffende het openbare onderwijs ; en wij zeiden te hopen dat het een onwaar gerucht was. » De zaak is dat de katholieke geestelijkheid van Ierland voor of tegen de afscheiding zal zijn al naar gelang zij meer van 's rijks parlement in Londen , of wel van een Iersch parlement in Dublin, denkt te kunnen verwerven voor de zaak van de Kerk en van Rome. Dit is ronduit verklaard door den katholieken bisschop der Iersche dioecese Ross, die openhartiger en minder diplomatiek spreekt dan sommige van zijne ambtsbroeders. » De bisschop van Ross heeft (aangenomen dat het door de dagbladen medegedeelde verslag van zijne rede juist en naauwkeurig is) aan ons gouvernement de keuze gegeven tusschen deze twee zaken: öf eene gansch kerkelijke inrigting van het openbaar onderwijs, öf een afzonderlijk parlement voor Ierland." — Het Engelsche gouvernement heeft eene memorie betreffende het eiland San Juan ingediend bij het Pruissische gouvernement, hetwelk dat geschilpunt rakende de grenslinie tusschen het grondgebied van de Vereenigde Staten en van Engeland scheidsregterlijk beslechten zal. Het antwoord der Vereenigde Staten op die memorie is bij het Berlynsche kabinet ontvangen en van daar aan het Engelsche gouvernement medegedeeld; dit laatste heeft nu tot 17 Junij eerstkomende tijd tot repliek. — De Engelsche stoombootmaatschappij belast met het overbrengen der Indische brievenmalen, de Peninsular and Oriental Steam Navigation Company, heeft aan het Italiaansche gouvernement aangeboden eene wekelijksche stoombootdienst tusschen Yenetie en Brindisi op te rigten ter verdere bespoediging en bevordering van het verkeer met Indie en Oost-Azie. Zij heeft daarbij een ontwerp gevoegd van een vrachttarief hetwelk, naar gemeld wordt, gematigden uit het oogpunt van het algemeene belang aannemelijk is. [TALIE De uitbreiding en bestendiging van het gebruik van papiergeld als wettig betaalmiddel, die door het Italiaansche gouvernement als voornaamste middel tot dekking van het tekort is voorgeslagen , vindt bij de budget-commissie der Kamer van Afgevaardigden tegenkanting. Maar de geruchten, volgens welke deze tegenkanting een voor het bestaan des kabinets gevaarlijk voorkomen aanneemt. worden door de Opinione en andere organen der ministeriele partij tegen gesproken. Daarbij wordt door de bedoelde dagbladen erkend dat de heer Rattazzi en diens volgelingen in de Kamer de hoop op verwerping van het finantiele plan des bewinds koesteren, terwijl de linker zijde onder de leiding van den heer Crispi voornemens schijnt om de staatkunde van het ministerie Lanza in de zaak van Rome te bestrijden , vooral wegens deszelfs inschikkelijkheid jegens het Vaticaan. — In Rome is een weekblad in het Fransch, met den titei VEspérance de Rome , opgerigt om als orgaan voor de oud-Katholieke rigting te dienen. Het noemt onder zijne medearbeiders dr. Düllinger, den pater Hyacinthe en de Duitsche hoogleeraars Friedrich, Reinkens en Michelis; en het drukt het eigenaardige van zijn streven aldus uit: «Ons programma in het godsdienstige is: hervorming der kerk; geene scheuring; in tegendeel, geestelijke vereeniging in eene waarachtig katholieke, waarlijk algemeene kerk met al degenen welke aan Christus gelooven en de onderscheiden artikelen der Apostolische Geloofsbelijdenis beamen. » Op het politieke terrein is algemeene vrede het doel van ons streven. Voor Italië wenschen en beoogen wij bevestiging zijner eenheid, ontwikkeling in het zedelijke en het stoffelijke opzigt, opdat het de ware vertegenwoordiger van de politieke en de godsdienstige vrijheid worde. '• SPANJE. Blijkens de jongste berigten uit Madrid, loopende tot den llden dezer, was het nog onzeker, of en door wien de generaal Balmaceda als landvoogd van Cuba zou worden vervangen; omtrent dit voor Spanje belangrijke vraagpunt deed zich in den ministerraad verschil van gevoelen of althans weifeling voor. De aanhangers van het ministerie begrepen dat er weder eenige bestendigheid aan den gang der publieke aangelegenheden bijgezet diende te worden; dat dit niet anders zou kunnen geschieden dan door de vorming eener meerderheid in de Cortes die althans eenige kans van duurzaamheid had , zoo dit mogelijk ware in eene vergadering die door zamenspanning van tegenstrijdige beginselen en vooral door zamenspanning van persoonlijke wenschen en veeten, her- en derwaarts geslingerd werd: en dat er althans eene poging tot het vormen van zulk eene meerderheid gedaan behoorde te worden alvorens het denkbeeld van ontbinding der Kamer in ernstige overweging te
nemen. Deze beschouwingen hadden geleid tot het besluit van het ministerie om terstond bij de aanstaande opening der Corteszitting eene algemeene discussie over de gesteldheid der politieke zaken en eene beslissende stemming der Kamer uit te lokken door haar een programma van regeringsbeleid voor te leggen. De generaal Gaminde, die bij de vorming van het tegenwoordige ministerie tot minister van oorlog benoemd is, had volgens de jongste berigten zijne 1'unctien nog niet aanvaard; hij draalde en talmde, en wel, gelijk het publiek dacht, om eerst te zien welken loop de zaken bij de hervatting der Cortes-zitting zouden nemen. Uit Rome was vrij stellig berigt ontvangen dat mgr. Franchi eerlang door den Paus naar Madrid zou worden gezonden om zich er weder als nuntius van den Heiligen Stoel te vestigen, welken post hij wegens oneenigheden met het uit de September-revolutie voortgekomene bewind had moeten verlaten. VEREENIGDE STATEN. Brigham Young, het opperhoofd van de Mormonen in Utah,is volgens de jongste berigten van eenen zuid-westwaarts gedanen togt terug gekomen om zich in de hoofdstad van Utah te verantwoorden op eene beschuldiging van moord , en hij is er door de gerngtelijke overheden des eedgenootschap? in verzekerde bewaring gesteld. Aangaande dien togt bevat een voornaam dagblad van Utah, de Millennial Star, een schrijven van Brigham Young, gedagteekend te St. Georg den llden December jl.; uit deszelfs inhoud blijkt dat die togt heeft gediend om eene geschikte landstreek voor de Mormonen te zoeken voor het geval dat zij in de kwellingen van de zijde dor Washingtonsche regeling reden vonden om te verhuizen. Die brief besluit aldus: «Wij gaan voort, de heiligen te bezoeken en te vertroosten, de hulpbronnen dezer landstreek na te gaan, en eene veilige wijkplaats voor de heiligen in de steile dalen en tusschen de diepe kloven van dit grootsche gebergte te bereiden." De heiligen of, eigenlijk, de Heiligen van den Jongsten Dag, is de naam waarmede de Mormonen hun kerkgenootschap aanduiden. TELEGRAPBISCBE BERIGTEN. Londen , 12 Januarg. Volgens een telegram uit Calcutta loopea de berigten van de tegen de Looshais afgezondene expeditie tot den 4den dezer. De colonne van den generaal Bourchier rukte steeds voort. Nieuwe vijandelijkheden hadden er niet plaats gehad. De colonne van den generaal Brownlow stond den 3den teSavonoga; bij dien generaal was eene boodschap van een hoofd der Sylhoos ontvangen , waarin deze om vrede vroegen. Londen , 13 Januarij. De Prins van Wales mag reeds zijne kamer verlaten. Naar men verzekert heeft de wetgevende vergadering van New York eene commissie benoemd om de aangelegenheid van den Eriespoorweg te onderzoeken, en is er het voorstel gedaan om de bestuurders van dien spoorweg af te zetten. Versailles . 12 Januarij. In de Nationale Vergadering is door den heer Wolowski een wetsvoorstel ingediend , strekkende om voorloopig en ter bevrijding van het nog door Duitsche troepen bezette grondgebied eene oorlogsbelasting in te voeren van 15 percent op den huurprijs der gebouwde eigtndommen. Dit voorstel werd voor urgent verklaard en aan de budget-commissie verzonden. Parys , 12 Januarij. Heden heeft tusschen den minister van buitentenlandsche zaken en den graaf von Arnim de uitwisseling plaats gehad der acten tot bekrachtiging der onlangs geslotene additionele conventie. De verkiezing voor Corsica is bepaald op 11 Februarij. De minister van finantien heeft in de Nationale Vergadering het ontwerp van tarief der regten op de grondstoffen ingediend. Parys , 13 Januarij. De commissie voor de legerorganisatie heeft gisteren een artikel vastgesteld, houdende dat alle soldaten, die na een jaar in dienst te zijn geweest niet kunnen lezen en schrijven, in dienst gehouden zullen worden tot dat zij die kundigheden verworven hebben. Weenen, 12 Januarij. De Keizerin heeft eergisteren eene buitengewone audientie aan den Engelschen ambassadeur en diens echtgenoote verleend. De graaf Andrassy heeft zich voor eenige dagen naar Pesth begeven. Het bij den Rijksraad ingediende wetsontwerp tot wijziging der bankacte bepaalt onder anderen dat, zoodra bet bedrag der in omloop gebragte banknoten de 200 millioen te boven gaat. hef meerdere bedrag met edelmetaal gedekt moet zijn. Triöst , 12 Januarij. De Lloyd-stoomboot Venus is heden voormiddag met de Oost-Indische landmail van Alexandrie hier aangekomen. Rome , 12 Januarij. Men vleit zich met een gunstigen uitslag der onderhandelingen van den Pauselijken Stoel met de Spaansche regering, betreffende de benoeming van eenen Pauselijken nuntius in Madrid. Washington, 12 Januarij. Na overleg met het kabinet te hebben gehouden heeft de president Grant besloten de krijgswet in Louisiana niet af te kondigen. Rio Janeiro , 23 December. De revolutionaire beweging in Paraguay is onderdrukt. New York , 12 Januarij. Goud-agio 9.
---

