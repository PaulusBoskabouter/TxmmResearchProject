NEDERLANDEN. 's GRAVENHAGE, den 8sten October 1872.
Bij Koninklijk besluit van 7 October 1872, n°. 12, is de benoeming van mr. R. J- W. F. baron van Hoevell, burgemeester van Nieuw Leusen, tot secreta.iis aldaar, met Zr. Ms. goedkeuring bekrachtigd. Bij Koninklijk besluit van 7 October 1872, n°. 14, is aan de na te melden officieren bij de rustende schutterijen, op hun verzoek, eervol ontslag verleend, als: in de provincie Zuidholland, 9de bataillon, 1ste compagnie, aan J. Bikkers, als kapitein; in de provincie Overijssel, 3de bataillon, 3de compagnie, aan A. Geerdes, als 2den luitenant. Voorts is benoemd: tot majoor commandant van het 7de bataillon rustende schutterij in de provincie Friesland A. de Jong, thans kapitein bij de 4de compagnie van dat bataillon. Bij Zijner Majesteits besluit van den 6den October 1872, n'. 19, is benoemd tot notaris binnen het arrondissement Dordrecht, ter standplaats de gemeente 's Gravendeel, M. C. Sigmond, candidaat-notaris , thans secretaris der gemeente Meerkerk. Bij Koninklijk besluit van 6 October 1872 , n°. 21, is aan den heer J. P. L. A. Geselschap, op zijn verzoek, eervol ontslag verleend uit zijne betrekking van ontvanger der directe belastingen, in- en uitgaande regten en accijnsen te Zierikzee c. a , behoudens aanspraak op pensioen. Bij Koninklijk besluit van 6 October 1872, n°. 22: zijn verplaatst de volgende controleurs der directe belastingen , in- en uitgaande regten en accijnsen , als : de heer W. E. baron van Till, van Bedum naar Enschedé: de heer S. C. M. Knappert, van Ommen naar Alphen (Zuidholland) ; en is herplaatst als controleur derzelfde middelen te Ommen , de heer W. Baerts, eervol ontslagen controleur der directe belastingen, inen uitgaande regten en accijnsen te Oss , thans op wachtgeld. Bij besluit van den 6den October 1872, n°. 24, heeft Zijne Majesteit goedgevonden te benoemen tot ridder der orde van den Nederlandschen Leeuw. Hoogstdeszelfs adjudant in buitengewone dienst, den generaalmajoor N. Mac-Leod, inspecteur van het wapen der infanterie.
---

BUITENLANDSCHE BERIGTEN. FRANKRIJK.
In het Journal Officiel wordt de zamenntelling medegedeeld van den hoogen raad van oorlog, tot welks oprigting bij besluit van den President der Republiek van 27 Julij jl. besloten was. Volgens genoemd besluit bestaat de roeping van dezen raad in het onderzoeken en beoordeelen van alle algemeene maatregelen welke ten aanzien van het leger worden voorgenomen, zoowel betrekkelijk het personeel als betrekkelijk het materieel, de wapening, de militaire administratie en de leverancien ten behoeve van het leger. Bij de mededeeling der benoemingen en eene korte herinnering aan den werkkring van het nieuwe ligchaam, zegt het olficiele blad het volgende: "De hooge raad zal zich derhalve meer in het bijzonder bezig houden met de organisatie en het inwendige beheer van het leger, doch bij «ventuele toekomstige oorlogsoperatien met geenerlei active leiding van bet leger zelf belast zijn. De roeping van den raad is hoogst gewigtig en aanzienlijke voordeelen zijn van deszelfs oprigting te verwachten, terwijl de beperking van zijne bevoegdheid de nadeelen doet vermijden, welke men in andere landen ondervonden heeft van het bestaan van pen met eenig militair gezag bekleed ligchaam van dien aard, hetwelk •n oorlogstijd aan de vrije handeling der generaals in den weg staat." De minister van oorlog is van regtswege voorzitter der nieuwe commissie, waarvan de maarschalken Mac Mahon en Cam-obert, de generaals Ladmirault en de hertog van Aumale, de vice-admiraal Laroncière le Noury en vijftien hooggeplaatste militairen en hoofdambtenaren der departementen van oorlog en van finantien leden zijn. Den 9den dezer zal de commissie door den President der Republiek worden geïnstalleerd. . — Op den 20sten dezer maand zullen de verkiezingen voor eenige ln de Nationale Vergadering bestaande vacaturen plaats hebben. Reeds werd gemeld dat de°regering zich niet direct met die verkiezingen zou inlaten en aan de prefecten zelfs nadrukkelijk neutraliteit had voorgeschreven, doch tevens werd er van eene officieuse zijde medegedeeld ,l t er eene circulaire aan die ambtenaren zou afgezonden worden, daarin hun — ter mededeeling aan de kiezers — de door de regering
gevolgde politiek uitvoerig wierd uiteen gezet. In het Bulletin conservateur républicain , een blad hetwelk, zoo het al niet onder de officieuse organen te tellen is , althans de politiek der regering verdedigt, wordt daaromtrent het volgende gezegd: » Een paar dagen geleden vermeldden wij dat verschillende staatslieden , welke gewoon zijn dit gouvernement te ondersteunen, de aandacht der regering hadden gevestigd op de wenschelijkheid , zoo niet op de noodzakelijkheid, dat zij breken mogt met do tot dus verre door haar gevolgde politiek der onthouding en de gelegenheid der aanstaande verkiezingen aangrijpen zou om hare overtuiging openhartig aan de natie mede te deelen. Wij kunnen thans de juistheid van dit berigt op nieuw bevestigen en er de mededeeling bijvoegen dat de gedane stap niet zonder gevolg is gebleven. 'i De regering schijnt besloten te hebben haar stilzwijgen te verbreken en men verwacht dat, zoodra de minister Lefranc van zijn verlof zal zijn teruggekeerd, er eene circulaire aan de prefecten zal worden gezonden waarin de regering aan Frankrijk eene volledige mededeeling harer inzigten doet. » Zonder af te wijken van de politiek der strikte onthouding van directe inmenging in de verkiezingen; zonder eenige handeling te plegen welke ook maar in het geringste als eene officiele pressie op de gemoederen der kiezers kunne worden aangemerkt, vordert hetregt, ja zelfs de pligt dergenen, in wier handen het lot van Frankrijk berust, dat zij hun programma in korte trekken zamenvatten en aan Frankrijk de grondbeginselen hunner politiek mededeelen. n Mogt men , na het gezegde, te goeder trouw eene verkeerde beteekenis hechten aan de vermelde handelingen , zoo voegen wij er ter geruststelling bij dat aan de prefecten , in wier departementen verkiezingen moeten gehouden worden op de meest nadrukkelijke en gestrenge wijze verboden is geworden zich eenige onwettige inmenging in de verkiezingen te veroorlooven , maar dat zij daarentegen in last hebben om de meest strikte onpartijdigheid in acht te nemen. »Men moet wèl begrijpen, — en wij wensclien op dit punt elk misverstand te vermijden , — dat de regering er geen oogenblik aan gedacht heeft om op de verkiezingen invloed uit te oefenen door de verkiezing van bepaalde personen aan te bevelen of te bevorderen; zij zal zich bepalen tot eene pligtmatige openbaarmaking van het doel, naar hetwelk zij streeft en van den weg langs welken zij meent dat dit doel het spoedigste en het zekerste kan bereikt worden " Ken correspondent der Kölnische Zeitung bespreekt de zaak der aanstaande verkiezingen met eenige breedvoerigheid. Hij voorspelt een levendigen strijd, daar alle partijen hare krachten bij deze gelegenheid zullen meten en hare candidaten reeds gesteld of gekozen, doch nog niet in het openbaar genoemd hebben. Zoo zijn in het departement der Oise door de Orleanisten en door de Bonapartisten reeds candidaten gesteld, de heer de Malesherbes en de oud-minister van binnenlandsche zaken van het regentschap Chevreau, terwijl de republikeinsche partij tusschen zes candidaten zal te kiezen hebben. In het departement der Gironde wordt de oud-minister van het keizerrijk Forcade la Roquette door de Bonapartisten candidaat gesteld, en zal deze waarschijnlijk ook de stemmen der Orleanisten en legitimisten verwerven, omdat alleen eene coalitie van alle monarchale rigtingen de verkiezing van eenen republikeinschen candidaat in dat departement verhoeden kan. Ook in het departement Indre et Loire zal de Bonapartistische candidaat om dezelfde reden door de andere monarchale partijen worden overgenomen terwijl in het departement Morbihan de legitimistische partij zich verzekerd houdt van de verkiezing van een harer geestverwanten , wiens naam tot nog toe een geheim is gebleven. In de overige departementen zal dè strijd waarschijnlijk tusschen de gematigde en de demokratischrepublikeinsche candidaten gestreden worden , en hebben de monarchale partijen dan ook afgezien van het stellen van eigene candidaten (zoo als onder anderen in het departement der Vogesen) om hare ondersteuning aan den gematigden candidaat te geven. Ten aanzien van de houding, welke de regering tegenover de verkiezingen zal aannemen , laat de correspondent van het Duitsche blad zich in dezer voege uit: » Tot nog toe heeft de regering zich onzijdig gehouden, maar eeno zinsnede in een artikel in het Bulletin conservateur républicain [welke echter in het bovenstaande uittreksel niet voorkomt] doet vermoeden dat de President der Republiek wel genegen zou zijn om tot het stelsel der officiele candidaturen terug te keeren, wanneer hij maar durfde. In dat artikel wordt gezegd dat de regering, hoewel niet voornemens de officiele candidaturen weder in te voeren welke tijdens het tweede keizerrijk in zwang waren, toch zou te kennen geven op welke candidaten zij haar vertrouwen stelde. Deze nieuwe soort van candidaturen worden » sympathetische candidaturen" genaamd, doch van de werkelijke officiele candidaturen van een vroeger tijdperk verschillen zij zeer weinig. De President der Republiek zal ongetwijfeld zijne sympatliien aan de prefecten en aan de onder-prefecten in de departementen mededeelen en dan zal de sympathie van den President een zwaar tegenwigt zijn tegenover de onpartijdigheid welke de ambtenaren in verkiezingszaken moeten in acht nemen. Het is echter niet waarschijnlijk dat de heer Thiers zich door de wenken van liet Bulletin
conservateur républicain zal laten verlokken , want de nederlaag van eenen sympathetischen candidaat zou even zeer de regering van den heer Thiers treffen als 'die van eenen officielen candidaat vroeger den Keizer tot schade kwam. Doch met dat al geeft deze wenk een bewijs dat de linker middenpartij en de heer Thiers den voortgang van het radicalismus ten platten lande met bezorgdheid gadeslaan. Al is dit gevaar bij de verkiezing van 20 October nog zoo groot niet, zoo zal dit toch bij de verkiezingen voor eene volgende Nationale Vergadering wel hot geval zijn." Da heer Gambetta heeft zijne reis door de zuid-oostelijke departementen van Frankrijk gestaakt, en bevindt zich op het oogenblik te Vevey in Zwitserland. Verschillende beweegredenen worden voor de staking zijner reis opgegeven; volgens sommige dagbladen was de voormalige minister zeer verstoord over de naar hij beweerde overdrevene en valsclie voorstellingen welke in de dagbladen van zijne redevoeringen, vooral van die welke hij te Grenoble gehouden had, gegeven waren ; volgens anderen was hij door de bevolking der door hem bezochte departementen en steden met zóó weinig voorkomendheid ontvangen, dat hij niet genegen was zijne reis verder voort te zetten In de Parysche Patrie wordt volgenderwijze eene nieuwe uitlegging van het staken zijner reis gegeven : ii Wij meenen te weten dat de heer Gambetta niet uit eigen beweging aan zijne reis een einde heeft gemaakt. De President der Republiek is door onze verschillende gezanten , vooral door de Fransche gezanten te Berlyn en te St Petersburg, verwittigd geworden dat de redevoeringen van den heer Gambetta buiten 's lands een allertreurigsten indruk hebben gemaakt; ten gevolge van de van onze verschillende diplomaten ontvangen berigten heeft men den heer Gambetta doen weten dat hij zijne ter kwader ure aangevangen reis zou hebben te staken. Ook het aandeel, hetwelk eenige openbare ambtenaren on officieren aan de manifestatien genomen hebben, heeft buiten's lands een zeer diepen indruk gemaakt." ENGELAND. Op een verzoek der kamer van koophandel van Liverpool dat de regering pogingen zou doen om eene verlaging der onlangs op het Suez kanaal ingevoerde doorvaartregten te bewerken, heeft de minister van buitenlandsche zaken ten antwoord gegeven dat er reeds sedert eenigen tijd onderhandelingen met de Porte en met de andere belanghebbende mogendheden waren aangeknoopt, ten einde tot het door de kamer verlangde resultaat te komen.
DUITSCHLAND. In de Norddeutsche Allgemeine Zeilung van heden leest men : » De in vreemde dagbladen vermelde geruchten betreffende eene aanstaande verandering in de leiding der ministerien van justitie en eeredienst zijn zoo zeer van allen feitelijken grond ontbloot, dat wij daarvan zelfs geen gewag zouden maken, zoo zij niet in de hier verschijnende bladen het onderwerp van ernstige redeneringen geweest waren." Hetzelfde officieuse orgaan bevat het volgende: » De Spenersche Zeitung deelt aangaande de in het ministerie van eeredienst opgestelde wetsontwerpen , betreffende de kerkelijke quaestien , opgaven mede welke, naar men ons van eene bevoegde zijde mededeelt, voorbarig en grootendeels onjuist zijn." — Omtrent de onlangs te Fulda gehouden conferentie van Duitsche bisschoppen verneemt met thans voor het eerst eenige moer authentieke bijzonderheden dan tot nog toe het geval is geweest. De bisschop van Trier heeft dezer dagen eenen herderlijken brief aan de geloovigen zijner dioecese gerigt, waarin hij namens de in Fulda vergaderd geweest zijnde bisschoppen wekelijksche gebeden uitschrijft voor de belangen der katholieke kerk in Duitschland, en ten aanzien van die vergadering zegt: » Wij hebben onder inroeping van den Godgelijken bijstand, bezield door gelijke bezorgdheid voor het heil deizielen in dezen ernstigen en gevaarlijken tijd , en in broederlijke liefde vereenigd, de aangelegenheden der kerk ïijpelijk overwogen. Van de resultaten dier overwegingen zal ten behoorlijken tijde kennis worden gegeven." Duidelijker spreekt het orgaan van den bisschop van Rotenburg, het Deutsche Volksllatt , hetwelk berigt: ii De Pruisische dagbladen doelen dag aan dag berigten mede over de jongste bijeenkomst der Duitsche bisschoppen te Fulda. Al hunne opgaven, zelfs die der [ultramontaansche] Germania niet uitgezonderd, zijn valscli. Er zal geen gemeenschappelijke herderlijke brief der bisschoppen verschijnen; daartoe bestond in de tegenwoordige gesteldheid van zaken op het kerkelijk-staatkundige gebied ook geene aanleiding, daar de groote meerderheid der Duitsche katholieken getrouw aan de zijde hunner bisschoppen staat en in dat opzigt geen hooger ondorrigt behoeft. Maar wel werd besloten een memorandum aan de Duitsche regeringen te doen toekomen. Dit zal voorzeker dezer dagen aan de Kabinetten verzonden zijn. De etiquette veroorlooft eerst later de openbaarmaking van dit memorandum in de dagbladen " SPANJE. De vereeniging tot bevordering der opheffing van de slavernij in de Spaansche koloniën heeft bij een adres aan den Senaat aangedrongen op eene spoedige afschaffing der slavernij op Cuba en Porto Rico. In het adres wordt geklaagd dat de regering de in 1870 door den minister Moret gedane beloften jegens do slaven on de slavenhouders niet heeft vervuld; wel namen toen de Cortes eene wet aan, waarbij de opheffing der slavernij in beginsel beslist werd, doch do speciale wet, welke de wijze dier opheffing, do schadeloosstelling aan de eigenaars, het toezigt op de geëmancipeerden en dergelijke punten regelen zou, was nog steeds achterwege gebleven. Do adressanten wijzen daarenboven op de goede politieke gevolgen welke de opheffing der slavernij in de tegenwoordige omstandigheden op Cuba hebben zou; allo in de kolonie gevestigde Spanjaarden, zeggen zij, zijn voorstanders van de opheffing en zijn dit sedert jaren reeds geweest, zoo als blijken kan uit de adviesen welke de autoriteiten herhaaldelijk over dit onderwerp naar het moederland verzonden hebben, en een dergelijke maatregel zou derhalve bij de kolonisten geene ontevredenheid verwekken Van den anderen kant zou hij van gunstige gevolgen kunnen zijn op den opstand, welke hoofdzakelijk onder de slaven de ijverigste voorstanders vindt.
Even als in 1793 en 1801 de halsstarrige weigering der regering om de emancipatie der negerslaven op San Domingo over te gaan, e <lesl 0t venopstanden op dat eiland onderhield en verbitterdo, zoo zou, <r eT *" de adressanten te 'kennen, de afkondiging eener wet tot emancipaf 1 dor slaven op Cuba hoogst waarschijnlijk het vreedzaamste en meelt afdoende middel zijn om aan den opstand een einde te maken. ZWEDEN EN NOORWEGEN. Het officiele regeringsblad bevat het volgende : » Daar het noodig is op te helderen waarom geen bevel of geen e uknoodiging is uitgevaardigd om voor den overleden hartelijk beminden Koning een algemeenen lands-rouw te dragen , zijn wij gemat,." tigd tot de verklaring, dat de reden hiervan gelegen is in eenen door den overleden Koning te kennen gegeven wensch. Om dezelfde reden zal bij do (op 9 October bepaalde) begrafenis geene treurmuzijk en geene voorlezing van het lovensberigt plaats hebben. Met opzigt tot de lijkkist, tot de kleeding waarin het stoffelijk overblijfsel ter aarde besteld moet worden , en de verdere beschikkingen omtrent de be<*rafenisplegtigheid zijn insgelijks de wenschen van den overleden monarch naauwgezet in acht genomen , ofschoon daarbij in verschillende punten is afgeweken van hetgeen dus ver het gebruik plagt te zijn."
TELEGRAPH I SCUE BERIGTEN Londen, 7 October. De veldmaarschalk Sir George Pollock is gi s . teren, 86 jaren oud, overleden. Berlyn , 7 October. De National-Zeitung wil uit eene goede bron vernomen hebben, dat do Fransche minister van buitenlandsche zaken jl. Vrijdag van den Duitschen gezant de kennisgeving ontvangen heeft, dat na den lsten November Fransche onderdanen slechts dan aan de Duitsche rijksgrenzen zullen toegelaten worden , wanneer zij in het bezit zijn van eenen geldigen en van een Duitsch visum voorzienen pas. Pesth, 7 October. Volgens de officieuse Pesther Correspondent bestaat er hoop dat men in Hongarye tot eene voor de belangen der beide rijkshelften bevorderlijke oplossing der bankquaestie zal kunnen geraken. Rome, 7 October. De Koning is heden naar Napels vertrokken. Volgens het dagblad van Rome is de cardinaal de Bonnechose. die zich thans hier bevindt, uit Frankrijk gekomen met het doel om den Paus aan te sporen in Rome te blijven. Het blad voegt er bij dat de cardinaal zijn oogmerk zonder eenige moeite bereikt heeft, daar de Paus het voornemen niet had om Rome te verlaten. Madrid , 7 October. Als demonstratie tegen de door het gouvernement gedane voordragt tot het belasten van de deuren on vensters en van de uithangborden , zijn heden alle winkels gesloten. Kopenhagen, 7 October. De Koning heeft heden de zitting des Rijksdags in porsoon geopend. De troonrede vermeldt de toenemende welvaart des lands welke zich in de verhoogde opbrengst der indirecte belastingen openbaart, en gewaagt met warmte van de hartelijke betrekkingen met Zweden en van den gemeenschappelijken wedijver der beide landen, die inde nijverheidstentoonstelling, in verscheiden volkshuishoudkundige bijeenkomsten en in de voorstellen tot invoering van een gemeenschappelijk muntstelsel hunne uitdrukking gevonden hebben. De dood des Konings van Zweden heeft den Koning en het Deensche volk smartelijk getroffen; de regering vertrouwt op de duurzaamheid on de bevestiging dier hartelijke betrekkingen onder de regering van den Koning Oscar. In de betrekkingen met de vreemde mogendheden is geene verandering gekomen; het Sleeswijksche vraagstuk is nog steeds aanhangig en de regering koestert de vaste hoop op eene bevredigende oplossing van hetzelve. Als voordragten worden toegezegd : eene wet tot herziening van de verordeningen omtrent 's lands weerbaarheid, welke de regering met inachtneming der krachten van den staat zoo sterk mogelijk wil maken, en eene wet tot uitbreiding van het lagere en middelbare onderwijs. Washington, 8 October. In de officielo kringen te Washington houdt men zich verzekerd van de overwinning bij de verkiezingen in October en November. Te Cincinnati heeft eene botsing tusschen negers en blanken plaats gehad, waarbij een aantal pistoolschoten gewisseld werden. Niemand heeft het leven verloren, maar verscheiden personen zijn gekwetst.
---

