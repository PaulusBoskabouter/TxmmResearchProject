NEDERLANDEN. 's GRAVENHAGE, den 15den Junij 1872.
Bij Koninklijk besluit van 13 Junij 1872, n°. 4, is aan de na te melden officieren bij de dienstdoende schutterij , op hun verzoek, eervol ontslag verleend, als: bij die te Amsterdam, aan J. F. L. Meijes, als kapitein, en hem tevens vergund de uniform der schuttery, met' de onderscheidingsteekenen aan zijnen rang verbonden, te blijven dragen; bij die te Harlingen, aan S. Meines,z, als lsten luitenant, onder gehoudonheid tot het volbrengen van de op hem uit kracht der wet nog rustende verpligtingen als gewoon lid der schutterij bij de reserve, met al de gevolgen daaraan bij de wet gehecht; aan W Brandsma Jz. en B. Hulst, beiden als 2den luitenant. Voorts zijn bij de dienstdoende schutterij te Harlingen benoemd; ' tot lsten luitenant D. Fontein Hz , thans 2de luitenant; tot 2den luitenant IJ. Kuipers, thans sergeant, W. H. Rodenhuis, thans korporaal, en B. de Stoppelaar Blijdesteyn, thans schutter. Bij Koninklijk besluit van 7 Junij 1872, n°. 10, is de heer Hendrik van Vollenhoven erkend en toegelaten als vice-consul van OostenrijkHongarye te Rotterdam, en zulks op den voet van Nederlandsch onderdaan. [Herplaatsing ter verbetering eener misstelling.] MINISTERIE VAN F I N A N T I E N. Telegrafie. Met ingang van den 16den dezer zal het Rijkstelegraaf kantoor te Waalwijk open zijn : op Zon- en feestdagen, van 8 tot 9 ure voor- en van 12 tot 1 en 4 tot 6 ure namiddags; op werkdagen, van 8 tot 12 ure voor- en van 4 tot 8 ure namiddags. 's Gravenhage, den löden Junij 1872. Namens den Minister, De Secretaris- Generaal, Bartstra.
---

BUITENLANDSCHE BERIGTEN. ENGELAND.
In het Hoogerhuis logde lord Granville Donderdag een op 14 Mei jl. te Londen tusschen de regeringen van Groot-Britannie en van Duitschland gesloten tractaat betreffende de wederkeerige uitlevering van misdadigers over, gelijk mede de met de Fransche regering gevoerde correspondentie over het naar Engeland verzenden van personen, die wegens deelneming aan den Paryschen opstand tot verbanning veroordeeld waren. Die correspondentie was geëindigd met eene verklaring van den heer de Rémusat. waarvan de minister den korten inhoud volgenderwijze mededeelde: li De heer de Résumat geeft daarin berigt van de goede ontvangst der nota van lord Lyons, waarin de verklaring was gedaan dat de Engelsche regering geen genoegen nemen kon met het verbannen van zoodanige personen naar Engeland , zonder onderscheid te maken of zij al dun niet van geld of andere middelen van bestaan zijn voorzien; de minister geeft tevens de verzekering dat de Fransche regering dezelfde voorzorgen zal blijven in acht nemen welke zij toegepast heeft sedert hare aandacht voor het eerst op dit punt gevestigd werd. Hij voegt daarbij dat de personen, welke in vrijheid werden gesteld onder voorwaarde dat zij het grondgebied van Frankrijk verlaten zullen, aan geenerlei maatregelen zullen onderworpen worden die hun verblijf op het grondgebied eener bevriende regering ten gevolge zullen hebben, daar zoodanige maatregelen de straf van eenvoudige verbanning in transportatie zouden doen ontaarden. De heer de Rémusat verklaart verder te betreuren dat deze zaak tot eenig misverstand heeft kunnen aanleiding geven , daar de Fransche regering vast besloten heeft zich van alle tusschenkomst te onthouden, om de Fransche bannelingen het verblijf in Engeland boven dat in andere landen te doen verkiezen." De bill op den verkoop van sterke dranken werd in dezelfde zitting voor de derde maal behandeld en na aanneming van een paar door lord Kimberley voorgestelde amendementen aangenomen. De behandeling gaf aanleiding tot de wisseling van eenige hoffelijke woorden tusschen de oppositie en de regering. Eerstgemelde bragt, bij monde van den hertog van Richmond, hulde aan de welwillendheid en de waardering van het gemeen overleg, door lord Kimberley bij de verdediging der wet aan den dag gelegd, waarop lord Kimberley, namens de regering, de dankbetuiging omkeerde en de oppositie dank zegde voor hare medewerking en toegeeflijkheid. — In het Lagerhuis legde de heer Gladstone de stukken over betreffende de jongste verkiezing in het graafschap Galway in Ierland.
Bij het, volgens de wet van 1868 door den regter ingestelde onderzoek naar de tegen de verkiezing ingebragte bezwaren had deze, de regter Keogh, verklaard dat de bedoelde verkiezing door vreesaanjaging en onwettige invloeden beheerscht was geweest en dat verscheiden met name genoemde katholieke geestelijken door bedreiging met tijdelijke benadeelingen en eeuwige straffen een groot aantal kiezers hadden gedwongen om op den gekozen candidaat hunne stemmen uit te brengen en niet voor zijnen tegenstander te stemmen. De regter Keogh had op grond hiervan de verkiezing vernietigd, doch de uitspraak over de vraag of de niet verkozen candidaat als verkozen moest geproclameerd worden overgelaten aan het Court of Common pleas in Ierland, welk geregtshot de vraag bevestigend beantwoord eri uitgemaakt had dat niet de kapitein Nolan , de door de pressie der geestelijkheid gekozen candidaat , maar zijn tegenstander de kapitein le Poer Trench als afgevaardigde voor Galway behoorde zitting te nemen. Daar de wet van 1868 aan het geregtshof der Common pleas de beslissing van alle geschillen wegens verkiezingen zonder beroep , zelfs niet op het Parlement, opdraagt, schoot aan het Huis niets anders over dan tot de toelating van den kapitein Trench te besluiten , ook ofschoon sir Colman O'Loghlen, de attorney general voor Ierland van het laatste conservative ministerie, verklaarde bedenkingen tegen de uitspraak van het hof te hebben. De attorney general voor Ierland deelde verder, in antwoord op eene aan hem gerigte vraag, mede dat de stukken betreffende het onderzoek naai de verkiezing in Galway publiek gemaakt zouden worden. In den verderen loop der zitting vroeg de heer Corrance in de eerste plaats of het in de dagbladen vermelde berigt gegrond was, dat zeer onverwachts aan den Duitschen Keizer stukken zijn ingediend betreffende zijne uitspraak over de St. Juan-quaestie, en in de tweede plaats of de regering, terwijl de onderhandelingen betreffende het scheidsgeregt te Genève nog hangende waren, zou doen voortgaan met de behandeling der eischen wegens gedurende den Amerikaanschen burgeroorlog door Britsche onderdanen geleden schade voor de daartoe benoemde internationale commissie van Washington. De heer Gladstone antwoordde dat noch aan hem noch aan zijnen ambtgenoot van buitenlandsche zaken iets officieels bekend was van de door de dagbladen vermelde indiening van stukken aan den Duitschen Keizer, en drukte verder zijne meening uit dat het nog niet opgeloste verschil van zienswijze omtrent de indirecte eischen niet in den weg behoefde staan aan de regelmatige oplossing van de andere quaestien, waarop het tractaat van Washington betrekking had. Bij dezelfde gelegenheid deelde de minister nog mede dat de voor eenige dagen door het Daily Neivs openbaar gemaakte depêche van lord Granville niet geheel juist was; één enkel woord, het woord niet was er uit weggevallen en daardoor had een gedeelte der depêche eenen geheel anderen zin gekregen. Lord Granville had namelijk wel voorgesteld dat de beide regeringen gemeenschappelijk verdaging van het scheidsgeregt zouden vragen, doch niet te kennen gegeven dat de Britsche regering, bij weigering der Amerikaansche, alleen dat verzoek zou doen. De depêche bevatte juist uitdrukkelijk het tegendeel. Deze inlichting gaf de heer Gladstone, zoo als hij opmerkte, alleen om der volledigheidswille. daar de bedoelde depêche, ten gevolge van het later overleg, voor het oogenblik van geene waarde meer was. Het Huis ging daarna in comité over tot de behandeling der wet op het lager onderwijs in Schotland, waarvan het eenige artikelen afdeed, welke de bevoegdheid der schoolcommissien tot benoeming, schol-sin" en ontslag der onderwijzers, de verhouding der gouvernements onderwijsinspecteurs tegenover de plaatselijke besturen , de schoolcommissien en de onderwijzers regelde, bepaalde in welke omstandigheden de onderwijzers regt op pensioen zouden hebben , enz. Een amendement strekkende om de bij de wet aan de Schotsche centrale schoolcommissie verleende magtiginjr tot het subsidieren van alle scholen , van welken aard ook , kerkelijk of neutraal, wanneer zij meende dat die scholen een gunstigen invloed hadden op het onderwijs in het kerspel of het dorp waarin zij gelegen waren , te beperken tot zekere grenzen , zoodat aan zoodanige school nooit hooger subsidie zou mogen toegelegd worden dan 2/ ;1 der kosten van eene openbare school, — werd , na door den lord advocaat bestreden te zijn, als gevaarlijk voor de goede werking der wet welke het neutrale onderwijs geleidelijk maar niet met schokken wilde vestigen, met 273 tegen 80 stemmen verworpen. — Men klaagt er in Engeland algemeen over dat het land door de Fransche bronzen pasmunt als overstroomd wordt. Een inzender aan de Times verklaart dat dit over geheel Engeland plaats heeft, en dat in Birmingham, Liverpool, Londen, Manchester, ja zelfs tot in Newcastle toe Fransche tien-eentimesstukken voor Engelsche pence worden uitgegeven en aangenomen; hij deelt tevens mede dat hij zich bij den kanselier van de schatkist daarover heeft beklaagd met verzoek om meer Engelsche koperen pasmunt te doen aanmunten, daar in het gebrek hieraan de reden van den omloop van het vreemde geld te zoeken was. De heer Lowe ontkende echter in het door den inzender medege-
deelde antwoord dat hierin de reden van de aanwezigheid van het vreemde geld kon gelegen zijn, daar toch tusschen 17 December 1860 «n 31 December 1871 voor ruim één millioen ponden sterling aan Engelsche pasmunt was aangemunt; de kanselier voegde er bij dat er, naar zijne meening. voor de regering geene aanleiding was om zich in deze zaak te mengen, daar het in betaling aannemen van vreemde muntspecien eene geheel vrijwillige daad was, waartoe geenerlei verpligting bestond. FRANKRIJK De Nationale Vergadering zette Donderdag de behandeling der wet op de legervorming voort. Ten gevolge van eene verandering van liet vroeger aangehouden , en in de vorige zitting aangenomen art. 19, stelde de commissie voor het, mede aangehouden , art. 20 te doen vervallen. Het behelsde oorspronkelijk dat zij die in geestelijke orden wenschten te treden en de aanstaande onderwijzers al hunne militaire verpligtingen moesten vervullen door gedurende zes maanden dienst te doen , hetzij in een militair hospitaal of eene ambulance, hetzij als onderwijzer in eene of andere militaire school of inrigting van openbaar lager onderwijs. De heer de Pressensé stelde voor dit artikel op nieuw in de wet op te nemen, een voorstel hetwelk met groote meerderheid verworpen werd Terstond deed de generaal Billot feitelijk hetzelfde voorstel; hij betwistte namelijk aan de commissie het regt om eenmaal voorgestelde artikelen terug te nemen en vroeg stemming over het artikel, terwijl hij de noodzakelijkheid van de bepaling verdedigde met er op te wijzen, dat anders do onderwijzers en de geestelijken de paria's der maatschappij zouden worden. De generaal was echter niet gelukkiger dan de vorige spreker; na eenige weinige woorden van bestrijding van den minister van onderwijs werd hot art. 20 afgestemd. De artt. 38, 39, 40 en 41 werden daarna, bijna zonder discussie, aangenomen. Bij het art. 42, waarbij bepaald wordt dat de dienstpligtige , welke niet lezen of schrijven kan, een jaar langer dan den gewonen voor de eerste oefeningen bepaalden tijd onder de wapenen kan worden gehouden , stelde de heer de Lorgeril een amendement voor, strekkende om aan hen, die wegens gebrek aan ontwikkeling niet mogten kunnen leeren lezen noch schrijven, ontheffing dezer bepaling te vorleenen. Dit op zich zelf onbeduidend amendement werd door den voorsteller toegelicht <>p eene wijze die groote opschudding wekte in de Vergadering en hem meermalen berispingen van den president bezorgde Do spreker verweet aan de Vergadering en meer bepaaldelijk aan de linkerzijde, dat zij eene agressive en aanmatigende houding aannam, aan de regering dat zij eene avontuurlijke en wispelturige politiek volgde; aan den President der Republiek dat hij noodlottige theorien verkondigde, waarvan losbandigheid on losmaking der tucht bij het leger te vreezen waren , hii voegde er ook ter loops bij dat het hem niet eens zoo wenschelijk voorkwam dat alle soldaten het lezen leerden , omdat zij dan bij voorbeeld de gevaarlijke boeken van den heer Thiers onder de oogen zouden krijgen. De voorsteller bragt zijne korte toelichtende rede onder allerlei protesten ten einde, en zijn amendement werd afgestemd. Van meer belang was de quaestie, door den heer de Barante nedergelegd in zijn amendemert op art. 42, hetwelk de nuinmerverwisseling toeliet tusschen dienstpligtigen van dezelfde ligting en uit hetzelfde departement. Het amendement werd breedvoerig door den voorsteller to gelicht. Opmerkzaam makende op het feit dat Frankrijk , na de algemeene dienstpligtigheid van alle mannelijke ingezetenen te hebben aangenomen . door finantiele overwegingen verhinderd werd om meer dan. 750,000 manschappen onder de wapenen te houden , meende hij dat in de door hem voorgestelde nummerverwisseling , welke de wetgever of de regering met allerlei waarborgen tegen mogelijke misbruiken zou kunnen omringen , een zeer geoorloofd middel te vinden was om in vredestijd de belangen van landbouw, nijverheid en handel zoo weinig mogelijk te deren. Vooral sedert de Vergadering zich vereenigd had met de zienswijze van den President der Republiek dat de krijgsmansstand een afzonderlijk beroep vormde, kon men, meende de spreker, niet meer volhouden dat de eenmaal ingedeelde dienstpligtige, wiens vorming tot een oud soldaat door de belangen van do defensie gevorderd werd , later tot zijn oorspronkelijk beroep wederkeerde. Om echter het beginsel van de algemeene dienstpligtigheid ongeschonden te bewaren, en aan sommige klassen der maatschappij de gelegenheid niet te geven om zich van de vervulling harer verpligtingen te ontslaan, stelde hij voor, — en daarop was bij de redactie van zijn amendement gelet, — dat die nummer verwisseling eerst zou plaats hebben na afloop van het eerste jaar van werkelijke dienst, bij de loting waarbij zou worden uitgemaakt welke dienstpligtigen bij de corpsen zouden gehouden worden, en wie hunner in het genot van groot verlof zouden worden gesteld. In oorlogstijd zouden de aldus \ ervangenen natuurlijk weder opkomen. Aan het slot zijner rede waarschuwde de spreker nog, dat men de algemeene dienstpligtigheid niet te zwaar moest maken voor de bevolking, en herinnerde, dut die last in Pruissen, waar de verpligtingen veel minder zwaar waren dan men nu voor Frankrijk verlangde, eene der hoofdoorzaken was van de ontzettende landverhuizing naar Amerika. Door een paar militaire leden bestreden, vond het amendement echter bijval bij andere leden der vergadering. Het zou, had men gezegd , een gewoon middel worden voor den welgestelde om zich aan zijne verpligtingen te onttrekken, en wat bleef er dan van de gelijkheid voor de wet en van de verpligtingen van allen om voor 's lands onafhankelijkheid en eer te strijden over? Maar de heer de Cara yon Latour voerde hier tegen aan dat, al werd het amendement ook in dien zin misbruikt, er toch geene reden was om over ongelijk heid voor de wet. te klagen. Door de voorgestelde nummerverwisseling toch werd niemand ontheven van het voeren der wapenen in oorlogstijd ; die pligt bleef op allen rusten. Slechts enkelen kwamen daardoor iri de gelegenheid om zich af te maken van den overlast van het op schildwacht staan, terwijl zij hunnen tijd nuttiger en beter elders konden bestedon, en daarbij was geen sprake van de zoogenaamde bloedbelasting, welke elke burger verschuldigd was. Deze spreker kwam ook sterk op tegen de beschuldiging dat het amendement eene vermomde plaatsvervanging invoerde; dat was geheel en al onjuist, want terwijl de geremplaceerde den remplacant naar den oorlog zond om zich in zijne plaats te laten doodschieten, stond, naar het beginsel van liet amendement, de vroeger ontslagen nummerverwisselaar in oorlogstijd in het gelid naast den man aan wien hij zijn laag lotingsnummer had overgedragen.
De discussie over het amendement liep in deze zitting niet af. Naar men verhaalde was de regering aanvankelyk jegens het amendement niet ongunstig gestemd , doch, zoo als aan het Journal des Débats gemeld wordt, moet zij op het lantste oogenblik tot inkeer gekomen zijn en was de minister van oorlog aan de commissie van rapporteurs, welke tegen het amendement gestemd is, komen mededeelen dat de regering zich in de bestrijding van alle stelsels van plaatsvervanging of nummer ver wisseling , welke mogten voorgesteld worden , bij haar zou aansluiten. Volgens een (niet zeer duidelijk) télegraphisch berigt, hetwelk wij hierachter mededeelen, heeft de minister in de zitting van Vrijdag dan ook in de daad de amendementen bestreden. Behalve het amendement van den heer de Barante toeh hadden de heeren de Belcastel en de Brettes Thurin een dergelijk amendement voorgesteld, volgens hetwelk hij. die zijn nommer voor een hooger wilde verwisselen, in een examen de blijken zou moeten goven van voldoende militaire oefer.ing te bezitten.
DUITSCHLAND. De officiele Reichs-Anzeiger van gisteren maakt het op den llden dezer tusschen Duitschland en Luxemburg geslotene verdrag omtrent den Luxemburgschen spoorweg bekend, hetwelk nog in de tegenwoordige zitting aan de goedkeuring van den Rijksdag onderworpen zal worden. De meest belangrijke bepalingen dier overeenkomst zijn de volgende : Art. 1. De Luxemburgsche regering stemt er in toe dat de aan de Guillaume-Luxembourg-maatschappij gt-concessioneerde spoorweglijnen in hot gebied van het groothertogdom Luxe nburg tot den 31sten December 1912 door de met het bestuur der spoorwegen in KlsasLotharingen belaste Keizerlijke generale directie te Strasburg bestuurd en geëxploiteerd worden. De Duitsche regering behoudt zich voor, in de plaats van deze generale directie een ander rijksbestuur te stellen. Van den dag der overneming af treedt de generale directie in alle regten en pligten , welke voor de Fransche Oosterspoorwegmaatschappij uit de concessien , gesloten overeenkomsten en uitgevaardigde wetten en verordeningen ontsproten , in zoo ver bij de tegenwoordige overeenkomst geene wijziging of aanvulling dier bepaling is bedongen. Art. 2. De Duitsche regering verbindt zich om de bedoelde spoorwegen nooit tot het vervoeren van troepen , wapenen, oorlogsmaterieel en ammunitie te bezigen, en zich gedurende eenen oorlog waaraan Duitschland mogt deel nemen , van dezelve voor het provianderen der troepen op geene de neutraliteit van liet Groothertogdom schendende wijze te bedienen , en om over het algemeen bij de exploitatie der spoorwegen geene handelingen te plegen noch toe te laten , welke niet volkomen strooken met de op het Groothertogdom als neutralen Staat rustende verpligtingen. Art. 14. De beide contraherende regeringen zullen van het haar toekomende regt tot opzegging van het verdrag van 20 en 25 October 1865, betreffende de voortdurende aansluiting van het Groothertogdom Luxemburg aan het tolstelsel van Pruissen en de overige Staten des Tolverbonds, geen gebruik maken, zoo lang de in art. 1 aangewezen spoorweglijnen door de Keizerlijke generale directie der spoorwegen bestuurd en geëxploiteerd worden. Art. 15. De contraherende partijen zullen zich onderling verstaan over eene vernieuwing der door de Duitsche regering tegen lJulijl872 opgezegde en met dien dag vervallende post- en telegraaph-verdragen. Volgens art. 17 moet het verdrag geratificeerd en de acten van ratificatie den 12den Julij aanstaande of vroeger uitgewisseld worden.
ITALIË De officieuse Liberta tracht die dagbladen gerust te stellen welke eenige bevreemding en beduchtheid daarover aan den dag gelegd hebben , dat do minister van buitenlandsche zaken het noodig geacht had aan de vreemde kabinetten ophelderingen te geven over de beteekenis der reis van den Kroonprins naar Berlyn. Het officieuse orgaan zegt » dat de minister Visconti-Venosta aan niemand eene verklaring heeft opgedrongen , maar alleen aan diegenen, welke het noodig geoordeeld hadden hem om ophelderingen te vragen, ronduit verklaard had, dat de bedoelde reis ongetwijfeld een bewijs was van de tusschen Italië en Duitschland bestaande goede betrekkingen; maar dat, vermits deze goede betrekkingen geen ander doel hadden dan de instandhouding van den vrede, zij aan niemand reden tot ongerustheid konden geven, dan misschien aan diegenen welke het voornemen koesteren om den Europeschen vrede te storen." — Het Weener Neue Tagblatt geeft een telegram uit Rome van den volgenden inhoud: »Het is stellig waar, dat de Paus dezer dagen eene voorloopig nog geheim te houden bulle onderteekend heeft, waarbij het regt van Veto der katholieke mogendheden bij de verkiezing van eer,en Paus afgeschaft wordt." SPANJE. In een door het Journal des Débats medegedeeld berigt uit Madrid van den 9den dezer wordt een overzigt gegeven van de redevoering, waarmede de republikeinsche afgevaardigde Castelar in de zitting der Cortes van den vorigen dag het ministerie aangevallen had. Na de vervolgingen te hebben afgekeurd welke de regering tegen de Internationale in alle landen trachtte in te stellen , — eene afkeuring door den spreker niet gegrond op eenige sympathie met die vereeniging, welke hij integendeel verklaarde te beschouwen als » het philosophisch droombeeld van de misdaad", maar op zijne meening dat dergelijke vervolgingen in onmiddellijken strijd waren met de grondwet , welke aan iedere vereeniging van welken aard ook vrijheid van bestaan verzekerde zoo lang zij de wet niet overtrad, — beschuldigde Castelar het ministerie van de verkiezingen vervalscht en dus eene volksvertegenwoordiging in het leven geroepen te hebben, waarin in geen enkel opzigt de volkswil zijne uitdrukking vond. Anders dan door pressie en corruptie was het, volgens hem , trouwens voor deze regering niet mogelijk zich eene meerderheid in de Cortes te verzokeren. De conservative rigting had in Spanje geen regt om als regerende partij op te treden, daar zij nergens in het gansche land voor populair kon gehouden worden. De carlistische partij, zeide Castelar, heeft de overhand in Navarra, de Baskische provinciën, in Muëstmzgo en een deel van Catalonie; de bevolking van Malaga, Sevilla, Cadix,
Xeres en Barcelona, en van de geheele kust <ler Middellandsche Zee huldigde do republikeinsche beginselen; de radicale partij beheerscht de hoofdstad en omstreken, maar er is geene landstreek, geene provincie, geene enkele groote stad in geheel Spanje, waar de conservative partij zich op hare populariteit beroemen kan. In eenige fijne toespelingen waarschuwde Castelar den Koning tegen het gevaar dat hem dreigde sedert hij zich aan de conservative partij had overgeleverd , en vooral sedert hij Sagasta aan zich had verbonden , welke als overlooper uit het kamp der progressisten aan zijne nieuwe geestverwanten wantrouwen inboezemen en zijne voormalige medestanders tot eene dubbel hevige oppositie verlokken moest. Hij herinnerde den Koning aan het lot van den Keizer Maximiliaan, die zijn gelukkig en onbezorgd leven op het schoone Miramar had vaarwel gezegd om te Queretaro een zoo treurig uiteinde te vinden. De telegraaph meldde voor een paar dagen reeds in welken zin Sagasta op dezen aanval geantwoord had. Hij begon en eindigde met de vergadering te verzoeken alle punten van verschil te laten rusten en de regering te willen steunen , tot dat althans de carlistische opstand geheel onderdrukt zou zijn. Toch verdedigde hij zich zeiven en zijne regering tegen eenige beschuldigingen. Wat de vervolging der Internationale aanging beriep hij zich op den bijval, waarmede de circulaire der regering ontvangen was door verschillende buitenlandsche regeringen , van welke sommige alleen daarom niet tei stond de voorstellen van Spanje tot eene gemeenschappelijke handeling hadden aangenomen , omdat die voorstellen naar hare meening niet duidelijk aanwezen hoe er gehandeld meest worden. Hij beschuldigde verder de radicalen en de republikeinen van door een noodlottig verbond de kracht der regering te hebben verlamd , en zocht te betoogen dat de scheuring in de progressistische partij niet toe te schrijven was aan hem , die integendeel al het mogelijke gedaan had om haar te voorkomen. Volgens de opmerkingen , welke de correspondent van het Journal des Débats bij zijne mededeelingen voegt, is in de daad de zeer groote impopulariteit van den Koning Amadeus te wijten aan zijne aansluiting aan de Sagastisten; al maakte Castelar zich ook aan eenige overdrijving schuldig, het kon niet ontkend worden dat eene conservative regering in Spanje eene onmogelijkheid is. Vroeger kon men , toen de maarschalk O'Donnell het beleid van zaken in handen hnd, dergelijk regeringsstelsel zeven jaren lang in stand houden, maar toen had men een echt Spaansch vorstenhuis, hetwelk, bij een gedeelte der natie althans, eenige sympathie vond. Maar bij den Koning Amadeus was dit niet het geval. Alfonsisten , carlisten, ja zelfs de monarchale fractien waaraan hij zijne kroon te danken heeft, stonden tegenover hem geschaard, en wilde hij zijn koningschap handhaven dan zou hij zich den sieun dienen te verzekeren eener partij , welke meer kracht bozit en meer de sympathie der natie heoft dan de tegenwoordige regeringspartij,
TELEGRAPHISCBE BERIGTEN Londen, 14 Junij. In het Lagerhuis heeft de heer Gladstone op eene vraag van den heer Horsman geantwoord, dat de bescheiden, welke zeer spoedig medegedeeld zouden worden, de geheele met Amerika over het tractaat gevoerde correspondentie zullen bevatten, maar niets aangaande Northcote's,verklaring omtrent de verantwoordelijkheid der Britsche commissarissen. In antwoord op eene andere vraag van hetzelfde lid verklaarde de heer Gladstone dat de Britsche commissarissen geenerlei verklaringen aan het Gouvernement hadden gedaan , dat de eenige zekerheid voor de uitsluiting der indirecte eischen gelegen was in de overeenstemming tusschen de beiderzijdsche commissarissen. De heer Corrance gispte het gouvernement hevig, vooral omdat het de belangen van Canada en de Britsche gewesten in Noord-Amerika veronachtzaamd had, die genoodzaakt waren gewor.len om het voor hunne belangen nadeelige tractaat aan te nemen. Hiertegen protesteerde de heer Gladstone, en verklaarde dat Engeland noch de magt noch den wil had gehad om Canada te dwingen. In het Hoogerhuis heeft lord Granville de briefwisseling over het tractaat van Washington overgelegd en tevens het supplementaire tractaat zoo als het door Amerika gewijzigd is. Lord Redesdale vroeg of de sclieidsregters, alvorens in het onderzoek van speciale gevallen te treden, beslissen zullen omtrent de algemeene beginselen, welke zich tegen het toelaten der in de contramemorie Vervatte eischen van Amerika schijnen te verzetten. Lord Granville zeide dat het niet mogelijk was hieromtrent een bepaald antwoord te geven. De beiderzijdsche agenten zullen morgen te Genève eene resumtie van hunne vorderingen indienen met de voornaamste punten van bewijs tot staving van hun gevoelen. Londen, 15 Junij. Gisteren avond heeft de heer Graves in het Lagerhuis zijn voorstel toegelicht om het Fransche gouvernement te laken degens de opzegging van het handelstractaat en de aan de Engelsche handelsmarine opgelegde beperkingen. Hij beschuldigde de Engelsche regering van zwakheid bij de dienaangaande gevoerde onderhandelingen. Nadat lord P>nfield en de heer Gladstone de regering verdedigd hadden trok de heer Graves zijn voorstel in. Genève , 14 Junij. De zittingen van het scheidsgeregt zullen met Seslotene deuren gehouden worden. Men verwacht dat het geheim goed Waard zal worden. Eene verdaging der werkzaamheden wordt te gemoet gezien. Versailles , 14 Junij. In de Nationale Vergadering heeft de heer ie Belcastel bij amendement voorgesteld de nummerverwisseling in te v oeren. De minister van oorlog heeft namens de regering, en in overeenstemming met de commissie van rapporteurs, dit voorstel bestreden. Set amendement is daarop met 547 tegen 38 stemmen verworpen. Versailles 15 Junij. Pruissen heeft zich bereid verklaard om te "oderhandelen over de ontruiming van het grondgebied tegen vervroegde ^taling van een gedeelte der oorlogsschuld en tegen het leveren van Waarborgen voor de voldoening van het overblijvende gedeelte. Naar Hen verzekert zal de heer Thiers zich heden Daar Parys begeven om ee «u conferentie met den heer von Arnim te houden. , De fractien der regter zijde hebben besloten eene deputatie aan den 'eer Thiers af te vaardigen, ten einde hem over den inwendigen toesta nd des lands te onderhouden. Van den kant der linker zijde wordt ^n soortgelijke stap voorbereid.
Berlyn , 14 Junij. In den Rijksdag is heden de eerste beraadslaging begonnen over do voordragt betreffende de orde der Jesuiten. De bondscommissaris Friedberg verklaarde dat de wet eene voorloopige noodwet is tegen de voor den Staat gevaarlijke Jesuiten-orde; zij was in geenen deele tegen de katholieke kerk gerigt, welke zij volstrekt niet met de orde der Jesuiten wilde vereenzelvigen. Als met die orde verwant noemde de bondscommissaris de Liguorianen, de Broeders-Ignorantijnen , en twee orden der Broeders van de Christelijke Scholen. Berlïn , 15 Junij. Gisteren avond werd door gedelegeerden van al de fractien, het centrum uitgezonderd, besloten om, ter vervanging van de regeringsvoordragt betreffende de geestelijke orden, bij den Rijksdag een voorstel van den volgenden inhoud in te dienen, hetwelk kans op aanneming door eene aanzienlijke meerderheid heeft: 1°. Verbod van de orde der Jesuiten en van de daarmede verwante orden en congregatiën. Verbod der oprigting van nieuwe kloosters dier orden, en opheffing van de bestaande binnen eenen door den Bondsraad te bepalen tijd, maar uiterlijk binnen zes maanden. 2°. De leden van die orden en congregatiën kunnen, wanneer zij buitenlanders zijn, uit het rijk gebannen, en wanneer zij inlanders zijn uit enkele bepaalde plaatsen verdreven of op bepaalde plaatsen geïnterneerd worden. 3°. De verordeningen tot uitvoering van deze wet, waarmede de hooge politie belast is, worden door den Bondsraad uitgevaardigd. Aan dezen moeten ook bezwaarschriften betreffende de uitvoering der wet gerigt worden, welke echter geene opschortende kracht hebben. De Bondsraad kan vc or deze aangelegenheid eene specialo commissie benoemen. Weenen , 14 Junij. De finantiele commissie des Rijksraads heeft de voordragt tot verhooging van de civile lijst met een millioen onveranderd aangenomen. Weenen , 14 Junij De halfofficiele Abendpost zegt dat het aanstaande bezoek des Keizers te Berlyn met groote voldoening begroet wordt als een verblijdend bewijs van de moest vriendschappelijke verstandhouding en als een nieuwe waarborg voor den vrede van Europa. Weenen , 15 Junij. De Neue Freie Presse van heden zegt dat het aanstaande bezoek des Keizers te Berlyn oppervlakkig beschouwd zou kunnen worden als eene bloote beantwoording van de bezoeken des Keizers Wilhelm te Salzburg en te Ischl, maar dat er geen de minste twijfel bestaat aan de gewigtige politieke beduidenis van het bezoek. Van die beduidenis zal ook de uitwendige vorm getuigen, zullende de graaf Andrassy zeer zeker, en een der aartshertogen waarschijnlijk, den Keizer vergezellen. Volgens de Presse zal de Keizer acht dagen aan het Berlynsche hof doorbrengen. Madrid , 13 Junij. De heer Zorilla wordt morgen in Madrid verwacht. Men gelooft dat hij de betrekking van minister-president zal aannemen , en dat de Cortes ontbonden zullen worden. Volgens geruchten zouden verscheiden gouverneurs van provinciën hun ontslag nemen. Madrid, 14 Junij. Men verzekert dat eene der eerste daden van het nieuwe ministerie zal zijn den maarschalk Espartero te benoemen tot opperbevelhebber over het Noorder-leger, met de bevoegdheid om zijn hoofdkwartier te vestigen waar hij zulks noodig mogt oordeelen. New-York, 14 Junij. De Herald deelt het volgende mede aangaande instructien, welke de Britsche gezant Sir Edward Thornton gisteren ontvangen heeft. Lord Granville maakt eene vergelijking tusschen de weigering van Amerika om over de amendementen van het additionele tractaat in discussie te treden, en de vriendschappelijke gezindheid welke Engeland betoond heeft door het doen van drie voorstellen welke nooit als ultimatum ingediend zijn. Indien dus Amerika zich het regt aanmatigt om te verklaren wat Engeland als voorwaarden van schikking aannemen moet, dan verpligten eer en waardigheid de Koningin om zich aan de scheidsregterlijke beslissing te ont.rakken. Volgens het genoemde blad heeft lord Granville aan den generaal Schenck verzekerd dat hij in geen geval het supplementaire tractaat kan aannemen zoo als het gewijzigd is. New York, 14 Junij. Officieel wordt het gerucht tegengesproken, dat de minister Boutwell wegens den ongunstigen loop der onderhandelingen tusschen Engeland en de Vereenigde Staten de te Londen aangeknoopte onderhandelingen betrekkelijk de geldleening zou afbreken. Ottawa, 15 Junij. Bij de sluiting der zitting van het Canadasclie parlement heeft de gouverneur lord L'sgar gezegd, dat de aanneming van het Washingtonsche tractaat een bewijs is van Canada's besluit om in de lotgevallen van Engeland te deelen, en de hoop uitgedrukt dat dit altoos zoo zou blijven. In zijne- rede vermeldde hij voorts den gunstigen toestand der finantien en beval hij de uitbreiding aan van de kanalen, de verbetering der rivieren, en den spoedigen aanleg van den spoorweg naar den Stillen Oceaan.
---

