NEDERLANDEN. 's GRAVENHAGE, den 5den Junij 1872.
Bij Koninklijk besluit van 29 Mei 1872, n°. 32, is aan F. A. C. Dnmontier, med. chir. et art obst. doctor, gepensioneerd dirigerend officier van gezondheid en chef' van de geneeskundige dienst in de kolonie Suriname, praktiserend geneesheer te's Gravenhage , vergunning verleend tot het aannemen en dragen der versierselen van de Koninklijke Kroon-Orde, 3de klasse, met het roode kiuis op een wit veld te dragen aan het herinneringsband, hem door Z. M. den Keizer van Duitschland, Koning van Pruissen, geschonken. MINISTERIE VAN BINN E NL AN DSC H E ZAKEN VOORWAARDEN' VAN CONCESSIE voor den aanleg en de exploitatie van een spoorweg van Zutphen naar de Pruissische grenzen, in de rigting van Bocholt. De Minister van Staat en van Binnenlar.dsche Zaken verleent, namens den Koning, aan den heer A. H oltzmax te Amsterdam, concessie voor gemelden spoorweg, op de volgende voorwaarden: I. Van den aan te leggen ireg. Art. 1. De Minister van Binnenlandsche Zaken bepaalt de rigting tusschen de plaatsen aan het hoofd dezer voorwaarden vermeld, benevens de verbinding en aansluiting aan andere spoorwegen. De concessionaris doet daartoe voorstellen en onderwerpt de noodige plannen en bescheiden aan de goedkeuring van den Minister van liin— nenlandsche Zaken. Voor zooveel de militaire belangen betreft, worden die plannen en bescheiden tevens aan de goedkeuring van den Minister van Oorlog onderworpen. Art. 2. De overtogt van de rivieren en van de kanalen, door middel van bruggen, zoowel vaste als beweegbare, geschiedt naar de voorschriften van den Minister van Binnenlandsche Zaken. Die bruggen worden door den concessionaris gebouwd , bediend en onderhouden. Art 3. De concessionaris is verpligt te voldoen aan de volgende bijzondere bepalingen : 1°. te Zutphen moet de spoorweg aan den Staatsspoorweg aansluiten en daarmede in verbinding worden gebragt, zoodat de wagens der onderscheidene ondernemingen ongehinderd van den eenen spoorweg op den anderen kunnen doorloopen : 2°. omtrent de aansluiting aan de Pruissische grenzen , gedraagt zich de concessionaris geheel naar de voorschriften van den Minister van Binnenlandsche Zaken en naar hetgeen bij internationale overeenkomst zal worden bepaald; 3°. de voorwaarden voor het gebruik van het Staatsspoorwegstation te Zutphen en zoo noodig, van een gedeelte van den Staatsspoorweg bij Zutphen zullen bij afzonderlijke overeenkomsten, met inachtneming der regten en verpligtingen van de onderneming met de exploitatie van den Staatsspoorweg belast, worden geregeld. Komen geene overeenkomsten tot stand, dan is de concessionaris verplifft, geheel voor zijne kosten te voorzien in het maken van de vereischte inrigtingen , zoo voor de dienst der reizigers , als voor die der koopmansgoederen , even als ware geen ander station in de nabijheid ; 4°. Wanneer later spoorwegen worden aangelegd, die aan den geconcessioneerden spoorweg aansluiten , kan de Minister van Binnenlandsche Zaken het gemeenschappelijk gebruik van de stations van dezen weg op of nabij het aansluitingspunt gelegen, voor de aan te leggen wegen voorschrijven. Over het gemeenschappelijk gebruik zullen de wederzijdsche ondernemingen zich onder goedkeuring van den Minister van Binnenlandsche Zaken verstaan. Komen daartoe strekkende overeenkomsten niet tot Stand , dan is de concessionaris verpligt zich te onderwerpen aan de voorwaarden, die de Minister hem in billijkheid zal voorschrijven, en die in dat geval, zullen beschouwd worden van kracht te zijn, even als waren zij in deze voorwaarden van concessie bepaaldelijk opgenomen. Art. 4. De weg moet in rigting en aanleg aan de onderstaande bepalingen voldoen : a. de hellingen bedragen in het algemeen ten hoogste vijl millimeter per meter; waar het onvermijdelijk is, kan de Minister van Binnenlandsche Zaken uitzondering op dezen regel toestaan; b. de straal der krommingen van den weg, zal over het algemeen 1000 meter bedragen, en waar de localiteit het gebiedt, zoomede in de nabijheid der stations tot 500 meter mogen verminderen. Waar de Minister van Binnenlandsche Zaken het noodig oordeelt, zullen stralen van 350 meter, in de nabijheid van stations worden toegelaten. c. geene achtereenvolgende krommingen mogen in de tegenovergestelde rigting worden aangelegd, wanneer elke straal niet ten minste ?50 meter lengte heeft, of wanneer de som der twee stralen minder ' s dan 1500 meter, en de kleinste straal dan ten minste 350 meter lang is. Buiten deze tweo gevallen moeten twee achtereenvolgende
krommingen door regte gedeelten van ten minste 100 meter zijn gescheiden ; d. het bovenvlak der spoorstaven moet minstens vijftig centimeter boven het hoogst bekende winterwater in de weteringen, beken en slooten liggen ; e. de bruggen moeten ten genoege van den Minister van Binnenlandsche Zaken gelegd worden op de hoogte inhetbilang van scheepvaart, waterlossing, opperwater en ijsgang vereischt. Art. 5. De spoorwijdte van den aan te leggen spoorweg zal bedragen 1,435 meter tusschen do spoorstaven gemeten. Art. fi. De spoorweg moet zoodanig met de spoorwegen , aan welke hij aansluit, verbonden worden, dat de reizigers en koopmansgoederen, wanneer de inrigting van de dienst het eischt, zonder overlading, van den eenen spoorweg op den anderen kunnen overgaan. Art. 7. De kruinsbreedte der aardebaan , onder den ballast, waterpas ter hoogte van de kanten des wegs gemeten, moet minstens bedragen: voor dubbel spoor 10 meters. » enkel » 6,50 » Tusschen de tweo sporen komt een middenpad van 2 meter breedte. Bij het leggen van enkel spoor, kan eene kruinsbreedte van 6.50 meter worden aangenomen, doch moet do inrigting zoodanig zijn, dat de baan later tot dubbel spoor kan worden verbreed. De kunstwerken m eten, wat den onderbouw betreft, dadelijk voor dubbel spoor worden aangelegd. Art. 8. De onteigenii g voor den spoorweg geschiedt dadelijk voor de dubbele spoorbreedte. Behoudens het maken van uitwijkplaatsen met dubbel spoor, waarvan het aantal, de onderlinge afstand en de lengte door den Minister van Binnenlandsche Zaken worden bepaald, kan de spoorbaan aanvankelijk gelegd worden met enkel spoor. Een tweede spoor moet daar worden gemaakt en in exploitatie gebragt, waar de Minister van Binnenlandsche Zaken het in het belang van den handel en van een druk verkeer noodzakelijk oordeelt. Bevel hiertoe wordt evenwel niet gegeven voor dat de bruto opbrengst van dat gedeelte van den weg, waar het dubbel spoor gelegd moet worden, meer bedraagt dan dertien duizend gulden per jaar en per kilometer. Art. 9. De Minister van Binnenlandsche Zaken kan de plaatsen aanwijzen, die van afsluitingshekken, wegwachtershuisjes of andore inrigtingen moeten voorzien worden, om de openbare veiligheid en een volkomen onderhoud van den spoorweg genoegzaam te verzekeren , onverminderd de verpligting tot afsluiting langs den geheelen weg. Art. 10. Binnen vier maanden na den dag waarop de concessie definitief is aanvaard , onderwerpt de concessionaris aan de goedkeuring van den Minister van Binnenlandsche Zaken een drievoudig exemplaar ; 1°. van eene algemeene kaart op de schaal van 1 & 50,000, aangevende de te volgen rigting 2°. van een lengteprofil op de schaal van 1 a 5''00 ; en 3°. van eenige dwarsdoorsneden der aardebaan, welke tot rigtsnoer bij de ingravingen en ophoogingen moeten dienen. Alle hoogte-afmetingen moeten in de profillen tot het Amsterdamsche peil worden herleid. Tegelijkertijd biedt hij teekeningen aan op ware grootte en in triplo van de spoorstaven met hare verbindingen en van hetgeen daartoe behoort. De spoorstaven op dwarsliggers rustende, moeten minstens 34 kilogram per strekkende meter wegen, en van eindverbindingen worden voorzien. Bij ingravingen moeten slooten gemaakt worden, waarvan de bodem ten minste een meter breedte heeft en diep genoeg onder den ballast der baan ligt, om eene geheel voldoende afwatering te verzekeren. Langs de slooten en langs de glooijingen der ingravingen en ophoogingen moeten platte bermen gespaard worden van miustens een meter breedte. Met toestemming van den Minister van Binnenlandsche Zaken kan die breedte tot 50 centimeter worden verminderd langs de slooten bij ingraving van de spoorwegbaan. De helling der glooijingen, zoo van de ophoogingen als van de ingravingen, en van de ter zijde geplaatste gronden zal naar de geaardheid der gronden ten volkomen genoegen van den Minister van Binnenlandsche Zaken worden geregeld en met gras- of heidezoden worden belegd, na des noods met teelaarde of zwarten grond te zijn bedekt. De zoogenaamde paardenheuvels moeten te Zutphen zoodanig ingerigt zijn dat zij bij het opladen van kavalleriepaarden of van geschut alle gemakken aanbieden, die vereischt worden om eene zeer spoedige oplading te verzekeren. Art. 11. Nadat de algemeene kaart en de profillen van den weg door den Minister van Binnenlandsche Zaken voorloopig zijn goedgekeurd, biedt de concessionaris achtereenvolgens ter goedkeuring aan de volledig uitgewerkte plannen in duplo van al de uit te voeren werken, bepaald ook van de stations, halten en aanlegplaatsen, van de gebouwen en verdere aanhoorigheden, zoowel van den weg zeiven als van do stations, halten en aanlegplaatsen, de uitgewerkte grondteekeningen en de bijzondere bescheiden voor de onteigening noodig. Bij de uitgewerkte grondteekeningen moeten tevens overgelegd worden eene algemeene kaart met lengte-profillen in triplo opgemaakt, en afzonderlijke lengte-profillen voor elke gemeente in enkelvoud.
Binr.en een jaar na den in art. 10 vermelden dag, moeten al deze plannen voltooid en ter goedkeuring aangeboden zijn. Teekeningen van de locomotieven, rijtuigen en wagens moeten ook ter goedkeuring aangeboden worden. Art. 12. De Minister van Binnenlandsche Zaken kan, na den concessionaris te hebben gehoord, in de ter goedkeuring ontvangen plannen, profillen en ontwerpen de noodige wijzigingen brengen, zonder evenwel iets voor te schrijven dat strijdig zoude zijn met de voorwaarden onder welke de concessie is verleend. De concessionaris is verpligt, zich in de uitvoering der werken stiptelijk te gedragen na de door den Minister van Binnenlandsche Zaken goedgekeurde ontwerpen. Art. 13. De werken worden gemaakt met de materialen, die gewoonlijk onder gelijke omstandigheden voor de Staatsspoorwegwerken worden gebruikt. De spoorliggers moeten bij voorkeur van eikenhout zijn. Bij het gebruik van andere houtsoorten in duurzaamheid niet aan het eikenhout gelijk. moeten de liggers tegen bederf wordtin bereid op de wijze, door den Minister van Binnenlandsche Zaken goed te keuren. Met toestemming van den Minister van Binnenlandsche Zaken, kunnen spoorliggers van ijzer of andere proefhoudend gebleken constructien gebruikt worden. Overigens moeten de materialen, elk in hunne soort, van goede hoedanigheid zijn, en vooral vrij van alle gebreken die de hechtheid of den duur der werken in de waagschaal kunnen stellen. Art. 14. Alle werken worden overeenkomstig de regelen der kunst uitgevoerd en met alle zorg behandeld om goed en deugdzaam werk te erlangen, dos noods overeenkomstig hetgeen de Minister van Binnenlandsche Zaken zal voorschrijven. De uitvoering geschiedt door den concessionaris, volgens de door den Minister van Binnenlandsche Zaken goedgekeurde plans en bestekken. Met geen werk mag worden aangevangen alvorens die goedkeuring is vorkregen. Art 15. Bijaldien men in de ontgravingen voor den aanleg van den spoorweg en van zijne aanhoorigheden eenig voorwerp vindt, belangrijk voor kunst, oudheid, penningkunde of natuurlijke geschiedenis, wordt dit tegen schadeloosstelling aan den Staat afgestaan. Art. 16. Wordt gedurende de uitvoering en het onderhoud der werken bevonden, dat zij niet overeenkomstig do regelen der kunst, de gestelde voorwaarden en de goedgekeurde ontwerpen worden gemaakt, dan kan de Minister van Binnenlandsche Zaken, ze ten koste van den concessionaris geheel of gedeeltelijk doen afbreken en weder opbouwen en zulks verrigten indien de concessionaris bij de eerste aanzegging in gebreke blijft aan de ontvangen bevelen te voldoen. In dat geval is de Minister van Binnenlandsche Zaken bevoegd zich in het bezit te stellen van hetgeen voor den aanleg en het onderhoud voorhanden is. De kosten van hetgeen van Regeringswege is verrigt, kunnen op de waarborgsom, voor zoover zij niet is teruggegeven, worden verhaald. Art. 17. De Minister van Binnenlandsche Zaken kan de uitvoering verbieden of doen staken van elk werk, dat voor den vrijen afloop van het water hinderlijk is, of het vrije verkeer op de bestaande middelen van gemeenschap, welke die ook zijn moge, kan storen. Hij kan den concessionaris noodzaken tot het nemen van maatregelen en des noods ten zijnen koste alle noodige werken op hoog gezag doen uitvoeren , waardoor in elk geval de vrije afloop van het water en het vrije verkeer op de binnen of groote wegen, op de rivieren, kanalen, enz. waarover of waarlangs do spoorweg loopt, woidt verzekerd. Geen kunstwerk mag worden gemaakt, geen weg of waterleiding worden verlegd, zonder dat een daartoe strekkend ontwerp vooraf door den Minister van Binnenlandsche Zaken is goedgekeurd. Voor de overgangen gelijkvloers geldt dezelfde bepaling. De concessionaris heeft tegen den Staat geene vordering tot schadevergoeding wegens oorlogsschade of opruimingen, onverschillig of do vijand dan wel het belang van 's Rijks defensie daartoe aanleiding gegeven geeft.
Art. 18. Met toestemming van den Minister van Binnenlandsche Zaken, die den concessionaris vooraf hoort, mag een ieder langs den spoorweg en in de nabijheid der stations magazijnen oprigten of aanlegplaatsen maken, met werktuigen, kranen en toestellen voor het laden en lossen der wagens geschikt, en deze door zijsporen met den spoorweg verbinden, zoodanig dat de te Iaden of te lossen wagens, het vrije verkeer op den spoorweg niet belemmeren. Art. 19. Tegen werken of ondernemingen, door anderen krachtens concessie uit te voeren , welke aan het werk of aan de onderneming van den concessionaris nadeel toebrengen of daarmede in aanraking komen, kan hij zich niet verzetten Hij kan echter, ingeval daardoor zijn werk of zijne onderneming met kosten bezwaard wordt, schadevergoeding vorderen. De schadevergoeding, die ten laste van de ondernemers der nieuwe werken of ondernemingen is, wordt bij gebreke van minnelijke schikking door den regter bepaald. Art. 20. De aankoop der gebouwde en ongebouwde eigendommen, benoodigd voor de uitvoering der werken, de ontgravingen, het vervoer en het ter zijde plaatsen van gronden of materialen, geschiedt ten koste en door de zorg van den concessionaris, overeenkomstig de wet voor de onteigening ten algemeenen nutte. Art. 21. Binnen één jaar na de voltooijing der werken, doet de concessionaris op zijne kosten, de eigendommen, tot den spoorweg behoorenae, met alle aanhoorigheden behoorlijk afpalen en een kadastraal plan van het geheel opmaken. Insgelijks wordt op zijne kosten, en in overleg met den Minister van Binnenlandsche Zaken, een beschrijvende en uitgewerkte staat opgemaakt van de geheele spoorweglinie, van de stations, van de kunstwerken , de gebouwen enz Behoorlijk gewaarmerkte afschriften der processen-verbaal van afpaling, der kadastrale plans en van den beschrijvenden staat, worden op kosten van den concessionaris opgemaakt en binnen den voorschreven termijn in de archieven van het Departement van Binnenlandsche Zaken nedergelegd. De Minister van Binnenlandsche Zaken is bevoegd, bij nalatigheid van den concessionaris, wat in dit ariikel voorgeschreven is ten zijnen koste te doen verrigten. Art. 22. De spoorweg moet voltooid en in exploitatie gebragt zijn binnen twee jaren na den dag waarop de concessie definitief i.s geworden. Bij niet voldoening door den concessionaris aan deze tijdsbepaling
vervalt de concessie, tenzij de vertraging het gevolg is van overmaat, buiten schuld van den concessionaris, of die vertraging veroorzaakt wordt door do geregtelijke onteigening , insgelijks buiten toedoen van den concessionaris, beide gevallen ter beoordeeling van den Minister van Binnenlandsche Zaken. II. Van de exploitatie en het materieel. Art. 23. De rijtuigen en wagens moeten zoodinig ingerigt zijn, dat zij op de Nederlandsche, de Duitsche, de Fransche en de Belgische spoorwegen kunnen toegelaten woiden. De vracht-en veewagens moeten voor het vervoer van krijgsmaterieel en van kavallerie-paarden kunnen gebruikt worden, en daartoe, ten genoegen van den Minister van Binnenlandsche Zaken, bij hunne vervaardiging worden ingerigt. Art. 24 Het vervoer op den spoorweg moet door stoomkracht geschieden. Art. 25 De concessionaris kan verpligt worden, langs de spoorweglijn een electro-magnetisch klokken-signaalstelsel op te rigten en bij de exploitatie in gebruik te nemen en te houden. Waar noodig, kan de Minister van Binnenlandsche Zaken ook de oprigting van optische seinen bevelen. Art. 26. De Minister van Binnenlandsche Zaken is bevoogd, aan den concessionaris de verpligting op te leggen om de reizigers en koopmansgoederen van zijne stations naar die van andere spoorwegondernemingen in de nabijheid te vervoeren. Art. 27. De keuze en de benoeming der beambten voor het opzigt over de werken van aanleg en onderhoud, voor de exploitatie en voor de ontvangst der gelden, behooren aan den concessionaris De benoeming van den persoon of de personen, met het onmiddellijk beheer over den aanleg en de exploitatie belast, behoeft evenwel de goedkeuring van den Minister van Binnenlandsche Zaken. Zij moeten Nederlanders zijn. De Minister van Binnenlandsche Zaken kan uitzonderingen toestaan. De beambten van den concessionaris zullen zooveel mogelijk Nederlanders zijn. De Minister van Binnenlandsche Zaken heeft het regt. de beambten van den concessionaris aan te wijzen, die moeten beëedigd worden oro de functien van rijksveldwachter te kunnen waarnemen.
III. Van de tarieven en het vervoer. Art. 28. Ten einde den concessionaris schadeloos te stellen voor de uitgaven, waartoe hij z : ch door het aanvaarden der concessie verbindt, zal hij gedurende het tijdvak voor de concessie toegestaan, ten zijnen bato mogen doen innen alle regten en gelden uit de exploitatie van den spoorweg voortvloeijende, en waarvan het bedrag zal worden bepaald door tarieven, volgens de wet vast te stellen. De reizigers mogen de pakken, koffers en zakken, waarin zich de bagage bevindt, zoo die niet grooter zijn dan 50 op 25 en 30 centimeter, en zonder eenigen hinder voor de andere reizigers onder de zitplaatsen of in de rekken geplaatst kunnen worden, in de rijtuigen bij zich houden. Bij internationaal verkeer is dit evenwel niet veroorloofd. Voor het internationaal verkeer met vreemde rijken moeten de tarieven zooveel doenlijk overeenstemmen met de tarieven op de vreemde spoorbanen, waarmede de geconcessioneerde spoorweg in betrekking komt Do tegen 1-0911 vervoerde of te vervoeren bagage van reizigers wordt op de stations en halten, kosteloos van wege den concessionaris gebragt aan of van de rijtuigen , waarmede de reizigers van het station of halte van den spoorweg vertrekken of aldaar aankomen. Art. 29. Tegen de prijzen der vast te stellen tarieven , en behoudens de hierna bepaalde uitzonderingen is de concessionaris verpligt voortdurend met zorg, naauwgezetheid en zonder uitzondering bij gunst ten zijnen koste te vervoeren de reizigers met hunne bagage, de goederen van allen aard, de rijtuigen, paarden en vee, het geld of geldswaarden die hem worden toevertrouwd. Art. 30 De vrachtprijzen worden door den concessionaris geïnd zonder het toestaan van gunst aan bijzondere personen, ondernemingen , vereenigingen of zedelijke ligchamen. Hij mag geene bijzondere overeenkomsten met een of meer bevrachters tot het vervoer voor een lager tarief dan het vastgestelde maken. Hierop worden uitzonderingen toegelaten : a. voor het vervoer van groote hoeveelheden: b. bij abonnementen voor het geregeld vervoer van eene of meer wagenladingen ;
c. voor weldadige doeleinden en voor tentoonstellingen. Van verlagingen krachtens litt. a en b verleend, geeft de concessionaris onmiddellijk aan de Regering kennis. Deze verlagingen gelden dadelijk voor alle goederen van gelijken aard, (p gelijke afstanden en onder gelijke voorwaarden te vervoeren. Zij worden openbaar aangekondigd. De dus verlaagde prijzen mogen daarna niet worden verhoogd dan nadat die verhooging drie maanden voor dat zij in werking treedt, openbaar is aangekondigd. Art. 31. De locomotieven en wagens welke het Departement van Oorlog nu of later voor zijne rekening mogt aanschaffen om te dienen voor militair gebruik, zullen op den geconcessioneerden spoorweg worden toogelaten tegen betaling van een vast te stellen tarief. Van die locomotieven en wagens zal door het Departement van Oorlog geen gebruik worden gemaakt dan met inachtneming van de algemeene belangen met opzigt tot het gewoon verkeer en zonder de dienst op den weg te hinderen of te belemmeren. De hier bedoelde uitsluitend militaire treinen zullen onder de leiding van een militair personeel worden gesteld. Art. 32. De concessionaris is gehouden , op elk punt van den spoorweg, waar de Minister van Finantien zulks noodig oordeelt, een behoorlijk locaal voor de dienst der brievenposterij te le veron. Hiervoor wordt hem huur of schadeloosstelling betaald volgens onderlinge overeenkomst. Wegens het in bewaring nemen of bergen der rijtuigen, dienende tot vervoerbare kantoren der brievenposterij, is geen huur of schadeloosstelling verschuldigd. De Ministers van Finantien en van Binnenlandsche Zaken behouden zich het regt voor op staatskosten en zonder schadeloosstelling te doen plaatsen de palen en toestellen, noodig om de uitwisseling der brievenzakken zonder stilstand der treinen te doen plaats hebben, met dien verstande nogthars dat de toestellen zoodanig worden ingerigt < " geplaatst dat zij geen hinder toebrengen aan de dienst van den weg ( ' van de stations. Deze bepalingen zijn medo \an toepassing op het
plaatsen van gesloten brievenbussen, hetzij op de stations, hetzij langs den spoorweg. Art. 33. De concessionaris is verpligt ten allen tijde vrijen toegang in de stations en zoo noodig, op den spoorweg te verleenen aan de ambtenaren met de dienst der brievenposterij belast en in de uitoefening hunner betrekking zijnde, alsmede aan de ambtenaren der in- en uitgaande regten, van den rijkstelegraaf' en van liet kadaster, voor zoover zij ten aanzien van de dienst langs den spoorweg in de uitoefening hunner bediening zijn. Art. 34. De Minister van Finantien is bevoegd langs den spoorweg alle bebouwingen te doen en alle toestellen te doen plaatsen , die voor do inrigting van eene telegrafische linie vereischt wordt. Hij behoudt zich ook voor, alle herstellingen te verrigten en alle maatregelen te nemen, üie geschikt zijn om de dienst van den Rijkstelegraaf te verzekeren zonder de dienst van den spoorweg te hinderen. Bij stoornis in de werking van den Rijkstelegraaf, hebben de ambtenaren van het Rijkskantoor bevoegdheid, gebruik te maken van den telegraaf van den concessionaris, voor zoover dit geen hinder aan den dienst van ,J en spoorweg veroorzaakt. De concessionaris is verpligt de draden en toestellen der telegrafen kosteloos door zijne onderhoorigen te doen bewaken; hij doet aan de ambtenaren van den Rijkstelegraaf kennisgeving van al de gebeurde ongevallen, en zco mogelijk van hunne oorzaken. Bij het breken van een telegraafdaad moeten de onderhoorigen van den concessionaris de gebroken einden voorloopig aan elkander hechten, volgens de hem te dien einde door den Minister van Finantien te geven ïnstructien. Bij het breken van een telegraafdraad, of bij groote ongevallen, wordt een locomotief ter beschikking van de administratie van den Rijkstelegraaf gesteld, ten einde de noodige werklieden en materialen voor de herstelling ter plaatse aan te voeren. Dit vervoer geschiedt kosteloos. De concessionaris zal zijnen diensttelegraaf op de door den Minister van Binnenlandsche Zaken aan te wijzen stations openstellen voor het algemeen telegrafisch verkeer. Art. 35. Behalve het bepaalde bij art. 40 der wet van 21 Augustus 1859 (Staatsblad n°. 98) is de concessionaris verpligt, tegen vergoeding va;i eenen redelijken huurprijs, te voorzien in de woningen der ambtenaren, met de dienst der in-en uitgaande regten, aan de stations «n halten belast, op al die punten langs den weg, waar dit dooiden Minister van Finantien verlangd wordt. De dienstlocalen moeten ingerigt worden volgens de plannen door den Minister van Finantien goed (e keuren. De dienstlocalen , moeten voor zooveel de dienst der in- en uitgaande regten dit vereischt, door den concessionaris behoorlijk worden verwarmd en verlicht en worden voorzien van het noodige ameublement, als stoelen, schrijftafel, kasten enz. De concessionaris moet zich onderwerpen aan alle voorschriften, die de Minister van Finantien met betrekking tot de dienst dier regten zal geven. Art. 36. De concessionaris is verpligt de wagens, bestemd voor de dienst der aanlegplaatsen, bedoeld in art. 18, en aldaar staande, met de voorbijgaande goederentreinen mede te nemen , en insgelijks de voor die plaatsen bestemde wagens aldaar van de voorbijgaande treinen af te spannen. Door de belanghebbenden zal daarvoor volgens het gewone tarief worden betaald in evenredigheid van de geheele lengte van het deel van den spoorweg dat de twee stations of halten verbindt, tusschen welke de aanlegplaats is gelegen. IV. Van hel aanvaarden en het vervallen der concessie. Art. 37. De concessie wordt definitief aanvaard door het storten vóór of op den eersten Mei 1872 van het in art. 56 genoemde waarborgkapitaal, indien de concessionaris tevens doet blijken, dat het kapitaal voor den aanleg en het in exploitatie brengen van den weg noodig, genoegzaam verzekerd is. Art 38. Nadat de Minister van Binnenlandsche Zaken heeft verklaard, dat de con cessie als definitief aanvaard wordt beschouwd , heeft de concessionaris geene aanspraak meer op de teruggave der gestorte waarborgsom, welke tot een bedrag van twee honderd duizend gulden aan den Staat vervalt, zoo de concessionaris niet aan de aangegane verbindtenissen voldoet. Art. 39. De concessionaris kan van al zijne regten vervallen worden verklaard: 1°. indien hij de plannen, uitgewerkte grondteekeningen, profillen en ontwerpen niet binnen de bepaalde termijnen aan de goedkeuring van den Minister van Binnenlandsche Zaken heeft onderworpen; 2'. indien hij niet voldoet aan de bepalingen van art 22; 3°. indien hij met betrekking tot den aanleg van een tweede spoor niet voldoet aan het voorschrift van art. 8. Hij kan buitendien van al zijne regten vervallen worden verklaard, wanneer hij in gebreke blijft te voldoen aan de bevelen van den Minister van Binnenlandsche Zaken, nadat art. 14 der wet van 21 Augustus 1859 (Staatsblad n'. 98) reeds eenmaal op hem is toegepast. Art. 40. In geval van vervallenverklaring gaat de weg met het materieel en al wat tot een en ander behoort, op don Staat over, tegen betaling van eene som, die ten hoogste vijf en zestig ten honderd kan bedragen van de waarde naar de schatting van drie deskundigen , te benoemen op de wijze als bij art. 624 van het Wetboek van Burgerlijke Regtsvordering voor de benoeming van scheidsmannen is bepaald. Hunne uitspraak is in het hoogste ressort. Met de vervallenverklaring kan onmiddellijk over hetgeen voor den aanleg voorhanden is, en over het materieel en personeel der exploitatie worden beschikt. Hetgeen van de waarborgsom nog niet is teruggegeven , vervalt aan den Staat. Art. 41. De bepalingen der artt. 39 en 40 zijn niet toepasselijk, indien de concessionaris aantoont dat de vertraging of de staking der werken het gevolg is van een behoorlijk bewezen geval van overmagt, ter beoordeeling van den Minister van Binnenlandsche Zaken. De Minister van Binnenlandsche Zaken is bovendien bevoegd, in geval van onvermijdelijke noodzakelijkheid, de in vorige artikelen vastgestelde termijnen te verlengen. De vervallenverklaring heeft dan plaats bij het einde van den alzoo verlengden tijdstermijn. Art. 42. De concessionaris is niet ontvankelijk om welke reden ook, zich op overmagt te beroepen, tenzij hij binnen dortig dagen na de gebeurtenissen of omstandigheden waaruit de overmagt ontstaat, aan
den Minister van Binnenlandsche Zaken heeft doen blijken dat die gebeurtenissen of omstandigheden werkelijk bestaan en welken invloed zij hebben uitgeoefend. Gelijke regel geldt bij daden die de concessionaris aan Rijksbeambten meent te kunnen wijten. Hij zal er geen beklag op mogen gronden, tenzij hij het bestaan en den invloed bij het plegen der daad of binnen hoogstens dertig dagen daarna heeft doen kennen. In geen geval zal hij eenige vordering op mondelinge lastgeving mogen gronden. Art. 43. De concessionaris wordt beschouwd in de volbrenging zijner verpligtingen in gebreke te zijn gebleven door het eenvoudig verstrijken der verschillende daartoe gestelde termijnen, en zonder dat het noodig is daarvan door eenige acte te doen blijken. De concessionaris wordt geacht niet in gebreke te zijn, voor zoover de vertraging aan daden van publieke beambten is toe te schrijven. V. Van het toezigt. Art. 44. Door Rijksbeambten wordt toezigt gehouden op de uitvoering van alle werken, zoowel van eersten aanleg als van onderhoud, vernieuwing of verandering. Art. 45. Het volgens het voorgaand artikel te houden Staatstoezigt, uitsluitend ten doel hebbende den concessionaris te beletten , zich aan de op hem rustende verpligtingen te onttrekken, is geheel van algemeen belang, en kan dien ten gevolge tot geene verpligting, hoe ook genaamd, ten laste van den Staat, aanleiding geven. Art. 46. Aan de maandstaten der exploitatie wordt maandelijks en aan de algemeene balans jaarlijks openbaarheid gegeven door bekendmaking in de Staats-courant. VI. Algemeene bepalingen. Art. 47. Alle schadevergoedingen en alle kosten ten behoeve van wien het ook zij, waartoe de aanleg, de exploitatie, het onderhouden de herstelling van den spoorweg en van al hetgeen er toe behoort, aanleiding geven, komen ten laste van den concessionaris, die daarmede alleen en uitsluitend belast blijft. Art. 48. De concessionaris wordt gehouden ten zijnen koste en risico te ondernemen alle onteigeningen en alle werken, voorzien of niet voorzien, zonder eenige uitzondering, zoomede alle leveringen, onderhoud en vernieuwing van materieel, waarvan de noodzakelijkheid zal blijken voor de volledige voltooijing, het onderhoud en de exploitatie tijdens den geheelen duur der concessie. Deze bepaling wordt als de grondslag der concessie beschouwd. Uitdrukkelijk wordt bedongen, dat zij in al de gevallen, die zich kunnen- voordoen, in den ruimsten zin worde toegepast. Art. 49. De concessionaris moet de voorwaarden, waarop de concessie wordt verleend, als zijn eigen werk aannemen. Hij verklaart de gegevens en berekeningen, op welke de onderneming is gegrond , genoegzaam te hebben getoetst, de waarheid te hebben erkend van al de daarbij vermelde daadzaken, en zich te hebben overtuigd van de uitvoerbaarheid van al de vereischte werken. Dientengevolge kan het Rijk nooit, in welk geval het ook zijn moge, verantwoordelijk worden gesteld noch voor de fouten en leemten die in de plannen en ontwerpen kunnen voorkomen, noch voor de moeijelijkheden die zich tijdens de uitvoering en de exploitatie kunnen voordoen. Art. 50. Gedurende den tijd der concessie zal op den geconcessioneerden spoorweg geen weg- of passagegeld geheven worden, ten voordeele noch van den Staat, noch van eenige provincie of gemeente. Art. 51. Tijdens den geheelen duur der concessie kan, hetzij inde doorsneden landstreek, hetzij overal elders, alle aanleg van wegen, kanalen of spoorwegen van Rijkswege worden toegestaan, zonder dat de concessionaris uil dien hoofde eonige schadevergoeding kan vorderen. Art. 52. De concessionaris kan in geen geval aanspraak maken op vergoeding van schade of winstderving, ingeval van Rijkswege wordt gebruik gemaakt van de bevoegdheid om, behoudens het bepaalde bij art. 50, wijziging te brengen in het tarief der in-en uitgaande regten , in dat der tollen of in dat der passagegelden , zoowel op de tegenwoordig bestaande middelen van gemeenschap, als op die , welke tijdens den duur der concessie worden gemaakt. Hetzelfde geldt ten opzigte van alle voorkomende maatregelen van algemeen belang, die van Rijkswege genomen of bevolen worden. Art. 53. De concessie voor de exploitatie van den spoorweg wordt gegeven voor een tijdvak van negentig jaren, in te gaan met den dag waarop de concessie krachtens art. 37 en 38 definitief wordt aanvaard. Na afloop van den termijn waarvoor de concessie is verleend, gaat de weg met het materieel en alles wat tot een en ander behoort op den Staat over op den voet van art. 41 der wet van 21 Augustus 1859 (Staatsblad n°. 98). Art. 51 Bij het eindigen der concessie moet de spoorweg, het materieel en alles wat tot een en ander behoort, zich in volkomen staat van onderhoud bevinden. Zoo de concessionaris gedurende de vijf jaren welke dat tijdstip vooratgaan, niet zorgt, om behoorlijk aan die verpligting te voldoen, kan de Minister van Binnenlandsche Zaken vorderen, dat de ontvangsten aan den Staat worden verantwoord, en des noods aan anderen die ontvangst opdragen, ten einde den spoorweg, het materieel en al wat tot een en ander behoort, in goeden staat te brengen. Art. 55. Alle kosten en regten, op het verleenen, verkrijgen en exploiteren van de concessie vallende, zijn ten laste van den concessionaris. VIT. Bijzondere bepalingen. Art. 56. Tot waarborg voor het naleven dezer voorwaarden strekt het waarborgkapitaal door den concessionaris bij de aanvaarding der concessie, vóór een Mei 1872 gestort ter somme van twee honderd duizend gulden. De storting geschiedt op een aan te wijzen landskantoor in Nederlandsche munt of in Nederlandscho Staatseffecten. Van het geld wordt geen interest betaald. De coupons der Staatseffecten worden op de verschijndagen tegen re9u aan den concessionaris ter hand gesteld, indien het telkens blijkt dat hij aan al zijne verpligtingen heeft voldaan. Art. 57. Drie vijfde gedeelten van het in art. 56 bedoelde waarborgkapitaal worden aan den concessionaris terug gegeven, naarmate behoorlijk blijkt dal gronden zijn verkregen of werken zijn uitgevoerd voor eene waarde van ten minste een millioen gulden. De twee vijfde
laatste gedeelten worden ingehouden om te strekken tot waarborg der uitxoering van al de op den concessionaris rustende verpligtingen en om daaruit eventueel te betalen de uitgaven, ambtshalve voor zijne rekening te doen. Het ingehouden deel wordt teruggegeven, zoodra voldoende is gebleken , dat al de werken van eersten aanleg geheel voltooid, en uitgevoerd zijn overeenkomstig de bepalingen en voorwaarden van deze concessie. Art. 58. De besta.nde of te maken algemeene wetten en verordeningen omtrent het gebruik der spoorwegen, zijn op den geconcessioneerden spoorweg van toepassing. Art. 59. De concessie kan alleen aan eene tot dat einde op te rigten naamlooze vennootschap worden overgedragen. De zetel der vennootschap moet in Nederland gevestigd , haar bestuur ten minste voor de helft uit Nederlanders zamengesteld zijn. De statuten der op te rigten vennootschap worden vóór de oprigting onderworpen aan de goedkeuring van den Minister van Binnenlandsche Zaken, opdat daarin niets voorkome dat met de voorwaarden dezer concessie in strijd is. Art. 60. Wordt hot algemeen nut der onderneming met betrekking tot de onteigening niet door de Staten-Geneiaal erkend, dan wordt de concessie als niet geschied beschouwd, zonder dat de concessionaris daarom regt heeft op eenige schadevergoeding. Het waarborgkapitaal wordt in dat geval in zijn geheel aan den concessionaris teruggegeven. De concessie op bovenstaande voorwaarden aanvaard. Amsterdam, 18 April 1872. A. Holtzman. 'sGravenhage, 10 Mei 1872. De Minister van Staat en van Binnenlandsche Zaken , Thorbecke. MINISTERIE VAN BUITENLANDSCIIE ZAKEN. Door den Nederlandschen consul-generaal te Odessa is de heer H. Silberstein aangesteld tot zijnen vice-consul aldaar. MINISTERIE VAN F IN ANTI EN. Door den Minister van Finantien is bepaald , dat den 19den Augustus e. k. en volgende dagen, te 'sGravenhage, examen zal worden ge houden voor de betrekking van adspirant-landmeter bij het kadaster. De commissie tot afneming van dat examen is zamengesteld als volgt: voorzitter, de heer A. Bevers, ingenieur-verificateur van het kadaster bij het Departement van Finantien; leden, de heeren W. F. Bruinier, E. Barenbroek, C. E Last en B. J. Hiddink , landmeters , en W. Blüm, directeur van de burgerschool voor middelbaar onderwijs; secretaris, de heer Last voornoemd. Telegrafie. Met ingang van den lOden dezer zullen de Rijkstelegraafkantoren te Naaldwijk en te Winterswijk op werkdagen open zijn: het eerste van 8 tot 12 ure voor- en van 3 tot 7 ure namiddags; het laatstgenoemde van 8 tot 12 ure voor- en van 2 tot 4 en 6 tot 8 ure namiddags. De diensttijd op Zon- en feestdagen blijft voor beide kantoren onveranderd. 'sGravenhage, den 4den Junij 1872. De Minister, Blussé.
---

