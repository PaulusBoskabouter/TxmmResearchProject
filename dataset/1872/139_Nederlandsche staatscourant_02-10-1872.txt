NEDERLANDEN. 's GRAVENHAGE, den 1sten October 1872
Bij Koninklijk besluit van 29 September 1872, n°. 6, is aan mr. F. Walter. op zijn verzoek, eervol onslag verleend als auditeur bij den schuttersraad der dienstdoende schutterij te Grave. Mede is aan de na te melden officieren bij de dienstdoende schutterijen . op hun verzoek, eervol ontslag verleend, als: bij die te Rotterdam, aan J. van der Hoop Jz., als 2den luitenant, onder gehoudenheid tot het volbrengen van de op hem nog rustende vei'pligtingen als gewoon lid der schutterij bij de reserve, met al de gevolgen daaraan bij de wet gehecht; bij die te Amsterdam, aan R. Boelen Tz., als 2den luitenant; bij die te Oldenzaal, aan C. M. Gelderman , als kapitein commandant; bij die te Groningen, aan F. G. Groneman, als lsten luitenant. Voorts zijn bij de dienstdoende schutterijen benoemd: bij die te Rotterdam, tot 2den luitenant J. C. van Houten, thans sergeant; bij die te Oldenzaal, tot kapitein commandant J. H L. Engbers, thans 1ste luitenant; bij die te Groningen, tot lsten luitenant H. J. H. Groneman, thans 2de luitenant.; tot 2den luitenant W. J. Quintus, thans schutter. Bij Zijner Majesteits besluit van den 29sten September jl , n°. 21 , is benoemd tot plaatsvervangend kantonregter te Heerenveen mr. H. Binnerts, procureur bij de arrondissements-regtbank aldaar. Bij Zijner Majesteits besluit van den 29s en September jl., n c . 22, is benoemd tot regter -plaatsvervanger in de arrondissements-regtbank te Rotterdam mr. E. E. van Raalte, advocaat alda.ir. Bij Zijner Majesteits besluit van den 29sten September jl., n". 19, is de luitenant ter zee der 2de klasse E. Haitsma Muiier, op zijn daartoe gedaan verzoek, met den laatsten dier maand, eervol uit de zeedienst ontslagen. Bij Koninklijk besluit van den 28sten September 1872, n". 14 , is aan Zr. Ms. adjudant, den heer G E. Tolsma. generaal-majoor bij het leger in Nederlandsch Indie, vergunning verleend tot het aannemen der onderscheidingsteekenen van grootofficier der Leopolds-orde, hem door Z. M. den Koning der Belgen geschenken. Bij Koninklijk besluit van den 29sten September 1872, n . 15, is aan den heer J. G. J. Schmutzer , koopman en vice-consul van Zweden en Noorwegen te Samarang, vergunning verleend tet het aannemen der versierselen van ridder der orde van Wasa, hem door Z. M. den Koning van Zweden en Noorwegen geschonken. MINISTERIE VAN KOLONIËN. De Minister van Koloniën maakt bekend, dat het voornemen bestaat om drie Nederlandsche jongelieden, beneden den leeftijd van twee en twintig jaren, die aan het eindexamen der hoogere burgerschool met vijfjarigen cursus, overeenkomstig de wet van 2 Mei 1863 ( Staatsblad n°. 50), hebben voldaan, in Pruissen praktisch en theoretisch te doen opleiden tot technische ambtenaren voor het boschwezen in Nederlandsch Indie; dat die opleiding in Pruissen zal duren driejaren, waarvan één jaar onder de leiding en het opzigt van een Oberförster bij de active dienst daar te lande en twee jaren aan de akademien te Neustadt Eberswalde en Münden (aan elk dier inrigtingen e'én jaar); dat aan ieder dier élèves gedurende die driejarige opleiding ten laste der begrooting van Nederlandsch Indie zal worden toegekend eene toelage van f 70 [zeventig gulden) 's maands ter bestrijding ook der kosten van opleiding en der akademische lessen , onder voorwaarde, dat voor ieder hunner borgtogt worde gesteld voor de terugbetaling der uitgekeerde gelden , bijaldien hij later, om welke reden ook — alleen uitgezonderd het geval van wel bewezen physieke ongeschiktheid, buiten eigen toedoen ontstaan — na in het bezit der hem toegekende voordeelen te zijn gekomen , zijne bestemming voor de dienst in Nederlandsch Indie niet mogt willen of kunnen volgen ; dat de bedoelde élèves. nadat zij hunne studiën geëindigd en met goed gevolg het Pruissische staatstentamen ondergaan hebben, met dispensatie van het examen, bedoeld bij art. , van het Koninklijk besluit van 10 Julij 1865, n°. 84, zullen worden gesteld ter beschikking van den Gouverneur -Generaal van Nederlandsch Indie, om te Worden benoemd tot technisch ambtenaar bij het boschwezen daar te lande; dat aan de beschikbaarstelling zijn verbonden de volgende voordeelen : 1°. een voorloopig tractement van f 100 (honderd gulden ) s maands, ingaande met den dag van inscheping voor de reis naar Batavia,
waarop vóór het vertrek uit Nederland een voorschot van drie maanden wordt uitgekeerd; 2°. eene gratificatie voor uitrusting ten bedrage van f 600 ( zes honderd gulden); 3°. des verkiezende een buitengewoon voorschot van f 800 (acht honderd gulden) , om van het in Nederlandsch Indie te verdienen activiteits-tractement bij termijnen, ter bepaling van den GouverneurGeneraal, te worden terug betaald; en 4°. overtogt naar Batavia, als gouvernements-passagier van de eerste klasje; dat de voor de dienst van het boschwezen in Nederlandsch Indie ter beschikking van den Gouverneur-Generaal te stellen technische ambtenaren zich schriftelijk moeten verbinden tot de onverwijlde teruggave aan 's lands kas van alle gelden, welke aan hen of te hunnen behoeve zijn voldaan, zoo wegens kosten van opleiding voor de dienst in Indie, als ter zake van gratificatie voor uitrusting en overtogt naar Indie, mitsgaders, voor zoo veel noodig, van buitengewoon voorschot, bijaldien zij binnen den tijd van vijf jaren na hunne aankomst op Java, anders dan ten gevolge van wel bewezen ziels- of' ligchaamsgebreken, buiten eigen toedoen ontstaan, uit 's Gouvernements dienst worden ontslagen; dat eene eerste benoeming tot technisch ambtenaar bij het bosch - wezen in Nederlandsch Irdie is die tot adspirant-houtvester met een tractement van f 250 (twee honderd vijftig gulden) 's maands ; dat zij die voor de hiervoren vermelde opleiding in aanmerking wen^chen te komen , zich tot en met den lOden October aanstaande bij het Departement van Koloniën kunnen aanmelden bij een op zegel geschreven request, onder overlegging van : a. een bewijs van zedelijk gedrag, afgegeven na dagteekening dezer bekendmaking, door burgemeester en wethouders der gemeente hunner inwoning: b. een door den Commissaris des Konings in de betrokken provincie afgegeven certificaat, van voldoening aan de wet op de nationale militie; c. een getuigschrift van voldoend afgelegd eindexamen eener hoogere burgerschool met vijfjarigen cursus, bedoeld bij de wet van 2 Mei 1863 (Staatsblad n°. 50), houdende regeling van het middelbaar onderwijs; en eindelijk, dat vooraf door eene door den inspecteur van de geneeskundige dienst der landmagt aan te wijzen militaire commissie zal worden onderzocht of zij zijn van een gezond ligchaamsgestel en vrij van voor de dienst bij het boschwezen in Nederlandsch Indie hinderlijke gebreken, bij welk onderzoek vooral zal worden gelet op een fijn gehoor en sterk gezigt. 's Gravenhage, den 27sten September 1872. Namens den Minister voornoemd, De Secretaris-Generaal, Hesny.
---

BUITENLANDSCHE BERIGTEN. ENGELAND
Lord Redesdalo herhaalt in de Times van gisteren zijne meermalen in het Ho igerhuis uitgesprokene meening dat Engeland niet verpligt zou zijn eenige schadevergoeding tot voldoening der Alabama-x orderingen aan de Vereenigde Staten te geven. De grondslag van zijn betoog is deze, dat zoodra de verzoening tussche i Noord en Zuid was tot stand gekomen, zoodra-het door den burgeroorlog verbrokene staatsverband voor de Zuidelijke Staten hersteld was, en do voormalige opstandelingen — behoudens de onvermijdelijke uitzonderingen — op gelijken voet met de andere burgers der Vereenigde Staten behandeld werden , er geene mogelijkheid meer bestond om van Engeland vergoeding te vragen van de geleden verliezen. De Zuidelijke Staten toch waren de eigenlijke schuldigen; zij bragten aan den handel der Vereenigde Staten, deels door middel der in Engeland gebouwde kaperschepen, de schade toe, wier vergoeding van Engeland verlangd wordt en tot welker vergoeding het scheidsgeregt Engelan i veroordeeld heeft. Maar Engefand was, al neemt men aan dat het te kort schoot in de behoorlijke zorg om de schending zijner neutraliteit te beletten, in allen gevalle niét meer dan de medepligtige der Zuidelijke Staten; en sedert de hoofdschuldige ongestraft in zijnen vorigen toestand was hersteld, streed het met alle beginselen van regt en billijkheid den medepligtige tot schadevergoeding te veroordeelen. Toen lord Redesdale deze argumenten voor het eerst in het Hoogerhuis ter sprake bragt, verklaarde lord Granville dat zij voor hem nieuw waren en ook tot nog toe aan de aandacht van de re<*ts"eleerden der kroon waren ontgaan; hij verklaarde zich niet bereid om daarover terstond in discussie te treden doch beloofde dat het standpunt van lord Redesdale ernstig zou worden onderzocht. In de Britscho memorie werden die motiven behoorlijk aangevoerd als peremptoire exceptien tegen elke toewijzing van de vorderingen der Araerikaansche regering, en de verdere argumenten tot wederlegging der verschillen Ie
vorderingen werden slechts subsidiair medegedeeld. Bij de mondelinge behandeling voor het scheidsgeregt was echter deze gewigtige exceptie, zoo als lord Redesdale in de Times betoogt, geheel uit het oog verloren. Hij beschuldigt nu do regering van 's lands belang te hebben verwaarloosd om haar eigen bestaan te redden; hij constateert dat zijne opvatting niet wederlegd maar daarentegen door verscheiden regtsgeleerden omhelsd en in de daad onwederlegbaar is; en spreekt de onderstelling uit dat de Britsche regering om de Vereenigde Staten te verbidden tot de intrekking der indirecte vorderingen , voor welke zij zoo veel angst gevoelde en welker indiening het geheele tractaat van Washington dreigde te doen mislukken, de door de Vereenigde Staten voor die intrekking gestelde voorwaarde, namelijk dat het scheidsgeregt dan in eene globale som schadevergoeding zou toekennen voor de andere vorderingen, had toegegeven , en derhalve haar alles afdoende argument tegen alle mogelijke vorderingen had opgegeven. Wat sir Alexander Cockburn over deze quaestie zegt, dat zii namelijk geheel van gedaante verandert zoodra men bedenkt dat er geene schadevergoeding gegeven is aan de regering der Vereenigde Staten, hetgeen daarentegen met de indirecte eischen bedoeld werd, maar dat de verliezen van bijzondere personen vergoed moesten worden, noemt lord Redesdale niets anders dan eene uitvlugt, en hij eindigt zijn schrijven met de verklaring dat de Engelsche natie regt heeft van de regering eene ernstige verantwoording te eischen voor de door haar aangenomen houding. — Jongstleden Zaturdag is de al der man sir Sidney Hedley Waterlow, oud sheriff van Londen, door de kiesgeregtigde burgers dor City tot lord meyer van Londen voor 1872—1873 benoemd. PR ANK RIJK De door den heer Thiers aan de werkplaatsen van den aannemer van de leverantien der militaire kleeding- en equipementsstukken te Parys gebragte bezoeken waren, zoo als het Journal des Debats mededeelt, geen uitvloeisel van bloote nieuwsgierigheid, maar moeten in verband staan met het plan om eene geheele verandering te brengen in de organisatie der militaire kleedingmagazijnen. In plaats van de tegenwoordige decentralisatie, waarbij ieder regement zijn eigen depót van kleeding had, en welke tot aanzienlijke kosten in vredestijd en tot groote belemmeringen bij eenen veldtogt leidde, zou volgens dat blad bij de regering het voornemen bestaan een groot centraal magazijn van kleeding- en equipementsstukken op te rigten, welks aanvulling aan de particuliere nijverheid bij wijze van uitbesteding op kleine schaal, ten einde de concurrentie zoo veel mogelijk op te wekken, zou worden opgedragen, en waaruit de noodige voorraad voor de verschillende garnizoenen en territoriale legerafdeelingen in filiaal-magazijnen in de hoofdkwartieren dier afdeelingen zou worden overgebragt. DUITSCHLAND • De NorddeuUche Allgemeine Zeitung berigt dat t' ans, met uitzondering van den vorst Bismarck , al de ministers weder in Berlyn vereenigd zijn, en dat in den loop van deze week de gemeenschappelijke beraadslagingen van het ministerie zullen beginnen over de voor den Landdag bestemde voordragten, welke reeds bij de afzonderlijke departementen voorbereid zijn. t * Ook de Duitsche Bondsraad zal in deze maand weder bijeenkomen om zijne werkzaamheden te hervatten en de voordragten voor de eerstvolgende zitting des Rijksdags te onderzoeken en vast te stellen. Naar men berigt zal hij zich daarbij in de eerste plaats moeten bezig houden met de bela*ting-quaestie, daar tot de afschaffing van de belasting op het zout besloten is en de daardoor ontstaande gaping in de inkomsten aangevuld moet worden. Men acht het waarschijnlijk dat het aequivalent voor de af te schaffen belasting zal worden gezocht in eene wijziging en verhooging der belasting op do tabak. Van het vroeger geopperde denkbeeld om in navolging van Oostenrijk en Frankrijk het tabaks-monopolie van den Staat in te voeren schijnt men, volgens de Berlynsche dagbladen, te hebben afgezien, gelijk mede van het invoeren eener rijks-patentbelasting. Daarentegen zou , volgens de Vossische Zeitung , van den kant der liberale partij bij den Rijksdag het voorstel gedaan wordon om eene rijksbelasting op het patent in te voeren en daarbij als beginsel aan te nemen, dat bij de bepaling van het bedrag dier belasting meer op de hoegrootheid van het in eene zaak aangelegde kapitaal dan op de daarin aangewende werkkrachten gelet moet worden en dat daarbij tevens in aanmerking moet komen de mate der voordooien welke de nijverheids-ondernemingen en bedrijven uit de inrigtingen van den Staat trekken. — Aan den Hessischen Landdag zal volgens de Darmstadter Zeitung eene voordragt tot wijziging in liberalen zin van de bestaande kieswet worden ingediend, waaromtrent het genoemde blad eenige bijzonderheden mededeelt. De kieswet van 1856 stelde de benoembaarheid als afgevaardigde en als kiezer afhankelijk van het bezit van een aanzienlijk vermogen. Het nieuwe ontwerp schaft deze beperking voor de afgevaardigden geheel en voor de kiezers grootendeels af. Het regt der adellijke grondeigenaars om uit hun midden zes leden voor de Tweede Kamer te verkiezen wordt afgeschaft. Het aantal door den Groothertog te benoemen leden van do Eerste Kamer wordt van 10 tot 12 verhoogd, met bepaling dat van die leden ten minste twee tot den stand der adellijke grondeigenaars en twee tot den stand der kooplieden of fabrikanten moeten behooren. Volgens de thans bestaande wet kunnen ministers niet tot afgevaardigden verkozen worden en zijn een aantal ambtenai'en niet verkiesbaar binnen het ressort waarin zij hun ambt uitoefenen, terwijl ieder tot afgevaardigde verkozen ambtenaar verlof van de regering moet erlangen om in de kamer zitting te kunnen nemen. Het nieuwe ontwerp schaft deze beperkingen af. Eindelijk bepaalt dat ontwerp dat de afgevaardigden even als vroeger voor zes jaren verkozen zullen worden, maar dat om de drie jaren de helft derzeive aftreden moet, zoodat elke drie jaren de Tweede Kamer voor de helft vernieuwd moet worden, terwijl vroeger de leden zes jaren zitting behielden en de geheele Kamer om de zes jaren vernieuwd werd. — Aangaande de troonsopvolging in het hertogdom Brunswijk deelt de Braunschweiger Zeitung » uit eene alleszins betrouwbare bron" de volgende bijzonderheden mede: » Ten gevolge van eene in 1870 kort voor den oorlog gemaakte schikking zijn de Koning en de Kroonprins van Hannover van de troonsopvolging in Brunswijk uitgesloten. Die schikking bestaat daarin dat Z. H. de Hertog zich voorbehouden en
verbonden heeft zijnen troonsopvolger alleen uit dft thans in Duitschlanj regerende Huizen te verkiezen. Onjuist is het wanneer beweerd wordt dat in geval de keuze van eenen opvolger niet mogt hebben plaat s gehad vóór dat de tioon open valt, het Huis Hohenzollern van z e |f geregtigd zou wezen om de Brunswijksche Kroon in bezit te nemen Voor dit geval is integendeel bepaald dat de keuze van eenen troonsopvolger door den Brunswijkschen Landdag in overeenstemming met het staatsministerie moet geschieden." — Uit München wordt onder dagteekening van 28 September g e . meld: » Z. M. de Koning heeft den heer Georg Berr, tot dus ver gevolmagtigde van Beyeren bij den Bondsraad, met ingang van 1 October tot minister van finantien benoemd. De nieuwe minister van finantien heeft bij den Bondsraad wegens zijne uitgebreide kennis in alle finantiele vakken en wegens de bekwame verdediging van zijne gevoelens bijzondere achting genoten." — Het ultramontaansche Vaterland beklaagt zich dat de in Beyeren verzamelde geldelijke bijdragen voor den Pans gedurende het laatste halfjaar niet meer dan 9469 gulden hebben bedragen, een feit hetwelk volgens dat blad niet ten gunste van de Beyersche katholieken pleit. — In de nabijheid van Strasburg is den 28sten September met buitengewone plegtigheid de eerste steen gelegd der nieuwe vestingwerken van Strasburg. RUSLAND. Het officieuse Journal de St. Pétersbourg doet opmerken, dat de Keizer Alexander door zijne deelneming aan de zamenkomst der monarchen te Barlyn het initiatief van de toenadering tusschen Rusland en Oostenrijk genomen heeft, en is van oordeel dat de etiquette vereischt dat de Keizer van Oostenrijk deze vriendelijkheid beantwoorde door een spoedig bezoek te St. Petersburg Alleen onder die voorwaarde meent het officieuse blad uitzigt te kunnen geven op de reis des Keizers Alexander naar Weonen ter gelegenheid van de wereldtentoonstelling. Daar de Keizer Wilhelm op hetzelfde tijdstip een tegenbezoek te Weeneu zon brengen, zou in het aanstaande voorjaar eene nieuwe zamenkomst der drie souvereinen zeer waarschijnlijk wezen. VEREENIGDE STATEN. Door den President der Vereenigde Staten is, onder dagteekening van den 4den September, de volgende proclamatie openbaar gemaakt" » Vermits mij door den heer Arinori Mori, zaakgelastigdevanZ.il. den Keizer van Japan, op den 2den dezer op officiele wijze is bekend gemaakt dat er in de havens van het Japansche rijk van de schepen, welke geheel aan onderdanen der Vereenigde Staten toebehooren en wier lading uit de Vereenigde Staten of uit eenig ander land afkomstig is, geene- hoogere tonnegelden of andere regten geheven worden dan onder gelijke omstandigheden in die havens van de Japansche schepen of derzei ve la lingen worden geheven: »Zoo geef ik. President der Vereenigde Staten van Noord-Amerika, krachtens de mij door het Congres bij een besluit van den 24sten Mei 1828 verleende magtigir.g, bij dezen kennis dat van den 2den dezer maand af en tot zoo lang als de schepen der Vereenigde Staten en derzelver ladingen krachtens de bovenstaande mededeeling in de Japansche havens van differentiele regten zullen zijn vrijgesteld, de gelijke regten , welke in de havens der Vereenigde Staten van de Japansche schepen en derzelver ladingen werden geheven, zullen worden buiten werking gesteld en afgeschaft." — De New York Herald , een der invloedrijkste dagbladen van New York, welke tot dus verre de candidatuur van den heer Greeley voor het presidentschap der Unie voorstond, heeft zich in den aanvang van September voor de herkiezing van den President Grant verklaard. De verkiezingen voor de hoofdambtenaren en congresleden in Maine, op welken staat de voorstanders van Greeley sterk vertrouwden, zijn zeer gunstig voor de voorstanders van den President Grant uitgevallen. AFRIKA. Aan den Daily Telegraph wordt uit Alexandrie geschreven dat de Koning Johannes van Abyssinie de tusschenkomst van Engeland, Frankrijk, Rusland en Duitschland heeft ingeroepen in de tusschen Egypte en zijn land opgerezen geschillen. Bij diezelfde gelegenheid werd melding gemaakt van eene nederlaag, welke de troep'n van den Koning in eene ontmoeting met de volgelingen van een der oproerige inlandsche vorsten geleden hadden. TELEGRAPHISCBE BERIGT EK. Madrid , 29 Septemb3i\ Het wetsontwerp regelende den toestand der katholieke geestelijkheid stelt het bedrag der dotatie aan de kerk vast op 31,107,065 pes. Van dit bedrag komen 27,041,983 pes. ten laste der gemeenten in den vorm van bezoldigingen der pastoors en kapellaans en van kosten van den eeredienst. Madrid , 30 September. Men zegt dat de Spaansche regering besloten heeft van de Vereenigde Staten vergoeding te vragen voor de schade welke de uit de havens der Vereenigde Staten vertrokken expeditien van vrijbuiters in de wateren van Cuba hebben veroorzaakt. Darmstadt , 30 September. De "regering heeft bij de Stendenvergadering eene voordragt betreffende de kieswet ingediend, welke zich door eene liberale strekking onderscheidt. New York , 30 September. De minister van finantien Boutwell heeft voor de maand October den verkoop van 5 millioen aan goud en den aankoop van schuldbrieven ten bedrage van 5 millioen -bevolen.
---

