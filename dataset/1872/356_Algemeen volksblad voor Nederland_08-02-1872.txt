Door eigen kracht.
i. Ambacht is arbeid, en arbeid is beweging. Beweging vordert kracht, en al heeft tegenwoordig de menschheid over groote krachten te beschikken, daar was ook eenmaal een tijd waarin die menschheid niets bezat dan hare eigen kracht, en die was tamelijk gering. Gebruikt de tegenwoordige nijverheid eene meenigte hefboomen, raderen en verbindingen, bij den arbeid, bezigt zij harde en weeke zelfstandigheden, vuur en water, ook in den beginne was dat reeds zoo, toen de menschheid alleen dat enkele werktuig kende, ’t welk wij ’t menschlijk lichaam noemen. Wij rekken den arm uit, tillen en stooten, dragen en trekken er mede. Maar die arm omsluit ook sterke beenderen, die door goede geledingen verbonden en gemakkelijk beweegbaar zijn. Die beenderen zijn met goede spieren bekleed, die rekbaar en elastiek in zenuwen en banden eindigen, die den arm de stellinggeven welke hij behoeft. Aan het einde van den arm hebben wij eene hand, voortreffelijk ingericht om te grijpen en vast te houden; vingers zoo gemaakt dat wij er de meest onderscheidene bezigheden mede verrichten, en die geheele toestel, arm en hand, beenderen en spieren, zenuwen en banden, wordt door ’t bloed en deszelfs warmte voortdurend frisch en voor den arbeid| geschikt gehouden. En geheel ons lichaam met zijne krachtige zuil, den ruggegraad, en de beenderen, de voeten, die als twee stevige zuilen vast op de aarde drukken, dat alles is uitmuntend samengesteld om te dragen, te verplaatsen en allerlei werk te doen. Maar langen tijd bleef dat dan ook alles wat de mensch aan werktuigen rijk was. In den beginne, bij onbeschaafde toestanden, was er dan ook al heel weinig te doen, De mensch greep maar naar omhoog, rukte de rijpe vrucht van den boopa en stilde zijn honger, of bukte zich tot de heldere bron neder en leschte uit zijne handholte den dorst. Hij liep in het wilde en moest hij over een beekje springen dan hielpen hem de snelle voeten in ’t overwinnen dier moeilijkheid. Tegen ’t gedierte des wouds verdedigde,hij zich met een boomknods of een steen, dien hij opnam. En als hij moe was ging hij op den grond liggen en sliep. Van lieverlee evenwel begon hij allerlei dingen te formeeren. Hij bouwde een hut; daartoe waren boomtakken te verzamelen. Om te rusten zocht hij holen op; die hij ’s nachts met steenen verdedigde tegen overvallen. Ook sloeg hij palen in den grond, om zijne woning daarop te plaatsen ter bescherming tegen ’t water. Bij al dat verzamelen, slepen, dragen en kloppen, merkte hij langzahand op hoe hij ’t zich gemakkelijker maken kon. Hij zag hoe de steen, waarmede hij ’t wild gedierte afweerde, verder vloog wanneer hij zijn arm door een slinger verlengde. Hij zag hoe de steen, dien hij voortrollen of optillen wilde gemakkelijker in beweging kwam, wanneer hij een stevigen rechten stok Dam en het een einde ter van onder den steen stak, om met het andere einde te duwen, ert zoo ontstond
de hefboom. • Hij merkte op dat een paal dieper in den grond drong, de harde schaal eener cocosnoot gemakkelijker te breken was wanneer hij zich daarbij van een steen bediende, en bevestigde hij dien steen aan een steel, dan sloeg hij met nog meer kracht; zoo had hij den hamer ontdekt. Moest hij een last over de aarde voortslepen, dan ging dat gemakkelijker als hij er een rond hout onder schoof; zoo ontstond de cylinder. En toen hij zag dat takken en wortels, die men samenbuigt geneigd zijn om hunne vorige stelling te hernemen, en toen hij op ’t denkbeeld kwam om een saamgedraaide darm als pees aan de uiteinden van den kromgebogen tak te bevestigen, had hij den boog uitgevonden, waarmede hij den pijl op ’t vijandig gezinde dier afzond. Met dit alles inmiddels had hij der natuur beweging, dat is arbeid, afgedwongen, een arbeid die de krachten van zijne hand, van zijn arm, van zijn lichaam, aanzienlijk vermeerderde. Allengs leerde hij beter nadenken en scherper toezien, welke natuurlijke hulpmiddelen hem als bewegende kracht omringden, en éten voor één nam hij die krachten in zijn dienst. Vooreerst den vlietenden stroom. Daar droeg die stroom allerlei dingen op den fug die er toevallig in geraakten; waarom zou hij dus ook niet die dingen dragen, welke de mensch door hem wilde voortgesleept zien, en wilden de zware steenen daartoe niet dienen, ’t lichte hout weigerde den dienst niet, en wat lag meer voor de hand dan den drijvenden boomstam uit te hóllen en dus een kano te maken F Het water drukte op alles wat het in den weg kwam, zelfs groote rotsblokken werden er door voortgesleept; waarom er dus geen beweegkracht van gemaakt? En zoo gebeurde het ook dat de watermolen in de wereld kwam, wel is waar eerst nadat men zich even zooals bij dejoudeEgyptenaren, duizenden jaren met een scheprad beholpen Bad, dat door den stroom werd rondgedraaid, en ’t water op de velden uitgoot, zonder meer, maar van lieverlede kwam toch de molen.. Zoo ook de wind. Dat was bepaaldelijk aangewezen, een beweegkracht, want woei ’t sterk dan bewogen de toppen der boomen zich her- en derwaarts, en toen men op den uitgebolden boomstam een van riet gevlochten mat uitspande had men ’t zeil gevonden. En hoe vloog nu bij gunstigen wind de boot vooruit. Het duurde nog wel weder langen tijd eer de windmolen ontstond, maar die kwam toch ten leste ook te voorschijn. Ondertusschen had de altoos rusteloos werkzame menschelijke geest opgemerkt, dat er onder de dieren velen waren die niet alleen niet vijandig, maar integendeel hem dienstbaar waren. Het rund, het paard, de ezel, de kameel werden getemd, en de Amerikanen aan de andere zijde van den Oceaan, die geen runderen hadden, leerden den lama temmen, zooals wij ’t de evengenoemde dieren leerden, en nu hielpen die dieren den mensch allerlei bewegingen uitvoeren, die anders onmogelijk waren geweest. Nu kon men ’t hout op een geheel andere en betere
wijze bewerken dan voorheen. Nu had men vrij wat steviger krachten dan in den aanvang. De eene ontdekking volgde op de andere en hoe meer de beweegkracht, die den mensch ten dienste stopd, toenam, des te meer ontdekkingen werden door hem gedaan.
---

BUITENLANDSCHE POLITIEK.
Ten einde proeven te nemen betreffende demogelijkheid om Engeland en Frankrijk tusschen Dover en Calais door een tunnel te vereenigen, heeft zich eene kanaal-tunnelmaatschappij gevormd met een kapitaal van 360,000 gulden en met beperkte verantwoordelijkheid. Men deelt mede, dat Thiers eene belasting op de platogramen wil voorstellen. Tegen 10 cent. per exemplaar zouden zij 15 millioen opleveren. De zaak van vrijen handel in Frankrijk heeft een groot verlies geleden in den dood van haren warmen en bekwamen verdediger Arlès-Dufour. De tentoonstelling te Nautes wordt geopend den 13en dezer, die te Boaan den 2en April. De nieuwe munt van 20 mark is in omloop gebracht. De eerste 1000, die geslagen zijn, zijn voor den keizer af gezonderd. De Saksische regeering heeft alle internationale tradeunions en werklieden-vereenigingen opgeheven en de oprichting er van in ’t vervolg verboden.
---

BUITENLAND.
FRANKRIJK. Ter nagedachtenis van den beroemden rechtsgeleerden en staatsman Berrijer is in de Salie des pas perdus in het paleis van justitie te Parijs een standbeeld opgericht. De bas-reliefs, voorstellende Hendrik IV te paard, welke in de dagen van de commune uit den gevel van het stadhuis zijn verdwenen, heeft men allen en onbeschadigd weer gevonden. DUITSCHLAND. De keizerin heeft aan de St. Thomas-kerk te Strassburg geschonken een gouden krucifix, twee gouden kandelaars in zuiver Gothischen stijl, benevens een bijbel rijk met zilver beslagen en liggende op een zilveren lessenaar. ITALIË. De anders met roem bekende sterrekundige Giovannio Castro heeft aangekondigd, dat 11 Jan. 1877 de aarde vergaan zal, ten gevolge eener botsing waarin zij dien dag met een komeet moet komen, zal eerst alles stikken en vervolgens het geheel verbranden. Voor Dante is te Napels een standbeeld verrezen. BELGIË. De barones van Crombrugghe van Loringe, die aan het hoofd heeft gestaan van de Belgische vrouwenvereenigingen tot hulp aan gewonden in den jongsten oorlog.
heeft te Brussel het licht doen zien: «Journal d'une lnjir-
tnière, pendant la Guerre de 1870—71”, welk geschrift veel belangrijks moet bevatten aangaande de verzorging van gewonden. GROOT-BRITTANJE. Herbert Mundy, die dezer dagen op 22jarigen leeftijd is failiet verklaard met een passfef van 180,000 gulden, had een groot deel van zijn vermogen verkwist aan bloemen. Uil de ingediende rekeningen is gebleken, dat hij 1 guinea en meer betaalde voor ééne mosroos en het twintigvoud voor een pot lelietjes van dalen.
---

Wat eischt de vaderlandsliefde in zake de voorgestelde uitbreiding van ons militair defensie-wezen?
Redevoering door den keer R. C. d’Ahlaing v. Giesenburg, uitgesproken op de verg., 30 Jan. jl.' gek. door het Intern. Vredeb. te Amsterdam. II. Voor hen echter die leven en streven met de beschaafde maatschappijen van onzen tijd, is de vaderlandsliefde een veel verhevener, edeler gevoel, een gevoel dat zich rekenschap geeft van zijn reden van bestaan, de gehechtheid aan hetgeen er groot en edel is in de zeden en gewoonten op den vaderlandschen bodem, aan het hooge standpunt van verstandelijke! en zedelijke ontwikkeling verkregen door de natie waartoe' men behoort, aan de maatschappelijke voordeelen en individuëele vrijheden die het noodzakelijke gevolg zijn van een goede staatsregeling en een welgezinden volksgeest. Op grond van deze definitie verklaar ik, die beweer een beschaafd man te zijn, dat ik Nederland lief heb, niet om-; dat ik te Amsterdam werd geboren, maar omdat ik in de zeden en gewoonten van mijn vaderland een eigenaardige^ karaktertrek vind van eenvoud en fierheid, van burgerdeugd en het begrip van solidariteit, omdat ik bij de Nederlandsche
natie vind een groote zucht naar kennis en wetenschap, gepaard aan een onmiskenbare liefde voor waarheid en rechtvaardigheid, een eerlijkheid en goede trouw, een ongeveinsdheid en zedelijken moed, zooals ik te vergeefs bij andere natiën zoek; omdat ik de Nederlandsche staatsregeling, het Nederlandsche volksbewustzijn, den toestand van vrijheid van den Nederlandschen staatsburger beter acht dan in eenig ander land — en ik heb mijn vaderland zoolief dat ik bereid ben al mijn krachten aan te wenden, alle persoonlijke offers te brengen, die kunnen medewerken tot het behoud van zijn onafhankelijk voortbestaan. Er zijn er die beweren Nederland lief te hebben, op grond van hetgeen in vorige eeuwen zelfs, goeds en groots door Nederlanders is verricht. Ik niet, evenmin als ik iemand achting toedraag, alleen op grond dat zijn overgrootvader een rechtschapen man is geweest, ik daarentegen waardeer het goede en groote in de Nederlandsche geschiedenis, even als ik het goede en groote waardeer in de geschiedenis van andere volken, omdat het goed en groot is, maar ik heb het Nederlandsche volk lief boven alles, omdat het tegenwoordige geslacht nog altijd bogen kan op de deugden zijner vaderen, die het kleine Nederland drie honderd jaren lang een onafhankelijk bestaan hebben verzekerd,
omdat het in weerwil van zooveel invloeden uit vreemde bron ontsproten, zijn nationalen adeldom heeft bewaard, en zich nog altijd gehecht toont aan zijn traditiën door het rein houden van den Nederlandschen naam. Mijn oordeel is onbevangen genoeg om te erkennen dat er in alle landen edele, rechtschapen, kordate en vrijheidlievende mannen zijn; maar dat neemt niet weg dat in ieder land, door een tal van oorzaken, enkele hoedanigheden of karaktertrekken zoo veelvuldig bij de bevolking voorkomen, dat daardoor kenmerkende eigenschappen der natiën, onmiskenbare nationaalkarakters ontstaan. Het nationaal karakter der Nederlanders nu, verkies ik boven alle anderen, niet omdat het voor mij de meeste aantrekkelijkheid heeft dooide kracht der gewoonte, maar omdat het Nederland behoudt op een zoo verheven moreel, intellectueel en materiëel standpunt, dat de Nederlandsche natie nog altijd de achting van het buitenland geniet, zoowel op zedelijk, wetenschappelijk, als finantiëel gebied. Er was een tijd dat Nederland als zeemogendheid werd gevreesd, er was een tijd dat de onversaagdheid der Nederlanders het kleine land maakte tot den beheerscher der zee, den overheerscher van groote rijken in de Indische gewesten. lue uja is voorbij, en ik betreur net met; want
met de tijden veranderen de zeden, en in de negentiende eeuw noem ik het een onwaardige grootheid die verkregen wordt door ruw geweld, door plundering en moord. Ik acht het geen vooruitgang voor Nederland, dat zijn grootheid thans op andere grondslagen rust dan op oorlogsroem, ik beschouw het als een geluk voor mijn vaderland, dat het zijn Veroveringszucht verloren heeft, naarmate het als militaire mogendheid door grootere natiën werd machteloos gemaakt, ik ben er trots op dat Nederland niet meer wordt gevreesd en toch nog blijft geacht. Tot het behouden, tot het vergrooten van die achting kan alleen een Welbegrepen vaderlandsliefde, doordrongen van den geest der negentiende eeuw, met goed gevolg medewerken. Wat baat het dat wij ons beroemen ons vaderland lief te hebben, zooals het verdiend bemind te worden, wanneer wij die liefde niet daadwerkelijk doen zijn? Wat baat het dat wij het goede en groote erkennen, dat die liefde bij ons heeft opgewekt, Vanneer wij niet angstvallig waken voor het behoud van datgene dat wij vóór hebben op de natiën die ons omringen, datgene wat onze onafhankelijkheids tegenwoordig verzekert, wat ons tij onze naburen geacht doet zijn. Vooruit moeten wij, altijd vooruit op den weg dien wij bewandelen. Hebben wy deugden, dat
wij ze aankweken en louteren, hebben wij maatschappelijke voordeelen en vrijheden, dat wij ze ontwikkelen. Eenmaal streden onze voorouders, naar den aard van hun tijd manmoedig en volhardend en zij bereikten het doel van hun streven, de vestiging hunner onafhankelijkheid. Wy, hun onverbasterd koost, wij die het voorvaderlijke erfdeel, moed en volharding, wijden aan onzen strijd, ofschoon die strijd gestreden wordt in den geest van onze eeuw, ook wij zullen het doel bereiken waarnaar wij streven, het behoud van onze onafhankelijkheid, wanneer wij slechts den weg kiezen die het veredelde gevoel van vaderlandsliefde ons wijst. En die vaderlandsliefde leert ons in de eerste plaats ons inwendig krachtig te maken door de eendrachtelijke medewerking van den wetgever en het volk ten gemeenschappelijken nutte (1). Zij leert ons vervolgens de eensgezindheid te bevorderen onder de burgers van denzelfden staat, daar waar het geldt de belangen van den staat; zij leert ons ons recht op vrijheid te handhaven, door de vereeniging der plichten van een vrij volk; zij leert ons dat de roeping van Nederland door zijn weerloosheid tegenover de machtige rijken waardoor het omringd wordt, door het nationaal karakter van (1) Zie hierover den Omnibus 1S65 no. 3.
zijn bevolking, door zijn geschiedkundig prestige zelfs, in den tegenwoordigen staatkundigen toestand van Europa geen andere kan zijn, dan door trapsgewijze ontwikkeling verstandelijk, zedekundig en maatschappelijk te worden tot een modelstaat, een staat van orde en vrede. Wanneer wij dus werkelijk ons vaderland lief hebben, met de volle liefde waarop het aanspraak maken kan; wanneer wij dus werkelyk prijs stellen op de vrijheden en voordeelen die wij bezitten, meer dan eenige andere natie, wanneer wij dus werkelijk begrijpen de plichten die op ons rusten, met het oog op de roeping die het kleine Nederland, ten bate van den toekomstigen maatschappelijken toestand van geheel Europa te vervullen heeft, dan zullen wij ook gevoelen hoe noodzakelijk het is dat wij kalm en ernstig, onbevooroordeeld en zelfstandig ieder van zijn eigen standpunt en allen met elkander, zoeken naar de juiste middelen om de onafhankelijkheid van Nederland te verzekeren. (Wordt vervolgd.)
---

