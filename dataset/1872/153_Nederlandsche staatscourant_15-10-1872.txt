NEDERLANDEN. 's GRAVENHAGE, den 14den October 1872
Bij 'iÉoninklyk besluit van 12 October 1872, n°. 13, is jhr W. van Citters benoemd tot burgemeester der gemeente Zierikzee. Bij Koninklijk besluit van 12 October 1872, n". 14, is aan den heer L. A. F. H. baron van Heeckeren, op zijn verzoek, eervol ontslag verleend als schoolopziener in het 4de schooldistrict van Gelderland, en tot schoolopziener in dat district benoemd jhr. mr. H. B. van Tets, te Zntphen. Bij Zijner Majesteits besluit van den llden October 1872, n°. 27, is aan dr. J. Prins Visser, op zijn daartoe gedaan verzoek, eervol ontslag verleend als plaatsvervangend kantonregter te Sliedrecht. Bij besluit van den llden October 1872, n°. 25, heeft Zijne Majesteit goedgevonden den 2den luitenant K. F. Tadema, van het 4de regement infanterie , op zijn verzoek , een eervol ontslag uit de militaire dienst te verleenen. Bij Koninklijk besluit van den 13den October 1872, n" 3 . 1, is ten vervolge op dat van den 26sten September jl., n°. 15, de sergeant der infanterie bij het leger in Nederlandsch Indie J. Tessers benoemd tot ridder der 4de klasse van de Militaire Willemsorde, tot belooning van zijn uitstekend gedrag bij gelegenheid der krijgsverrigtingen in Deli (noordoostkust van Sumatra) in den loop dezes jaars. MINISTERIE VAN BINNENLANDSCIIE ZAKEN VERSLAG der COMMISSIE, belast met het afnemen van het eind-examen der hoogere burgerscholen in Noordbrabant, in 1872. Aan den heer Commissaris des Konings in de provincie Noordbrabant. De Commissie, door Uwe Excellentie benoemd bij beschikking van 21 Mei 1872 A, n°. 34, en aangevuld bij beschikking van 5 Junij 1872 A, n°. 3, heeft, ingevolge art. 59 van de wet op het middelbaar onderwijs , de eer U het volgende verslag van hare werkzaamheden aan te bieden. De Commissie heeft hare eerste vergadering gehouden den 29sten Mei. In deze vergadering, waarin alle leden tegenwoordig waren behalve de heer dr. Steyns, die den heer voorzitter kennis had gegeven verhinderd te zijn de vergadering bij te wonen , verdeelde de Commissie zich, na het lid den heer F. A. R. Woltering tot haren secretaris te hebben benoemd , overeenkomstig art. 8 van het algemeen reglement voor de eind-examens der hoogere burgerscholen in vijf sub-commissien De leden der sub-commissien bepaalden vervolgens onderling, voor zooverre zulks door de afwezigheid van den heer dr. Steyns mogelijk was, wie voor elk vak als 1ste en wie als 2de examinator zou optreden. De tweede vergadering heeft plaats gehad den 5den Junij. In deze vergadering, bestemd om den gang van het mondeling examen te regelen en om de schriftelijke opgaven , die do Commissie ingevolge art. 9 van bovengenoemd reglement aan den heer inspecteur van het middelbaar onderwijs in Noordbrabant moest opzenden , te bespreken en vast te «tellen, is slechts het tweede dezer punten afgedaan. Het eerste punt werd aangehouden omdat de Commissie zich genoodMakt zag toch nog een derde voorloopige vergadering te houden , doordien van den heer dr. Steyns een schrijven was ingekomen, waarbij deze mededeelde dat hij om familiezaken zich verpligt had gezien Uwe Excellentie te verzoeken zijno benoeming in te trekken. De derde vergadering is gehouden den 28sten Junij. In deze vergadering , ook bijgewoond door den hoer dr. Boosten, leeraar aan de Rijks- hoogere burgerschool te Roermond, die door Uwe Excellentie bij beschikking van den 5den Junij A , n". 3 , in plaats van den heer dr. Steyns tot lid der Commissie was benoemd, zijn in de eerste plaats ln de sub-commissien en in de verdeeling van de werkzaamheden onder de leden enkele wijzigingen gebragt; vervolgens is in deze vergadering de gang van het mondeling examen geregeld en bepaald dat het plaats zou hebben op 12, 13, 15 , 16 , 17 en 18 Julij. De zamenstelling der sub-commissien was nu als volgt: ■A. Wis- en werktuigkunde. De heeren dr. Fenger , dr. Lamers en Woltering. B- Natuurkundige wetenschappen. heeren dr. Fenger , dr. Lamers en Woltering. 0- Geschiedkundige, staats- en handelswetenschappen. De heeren mr. Loke , dr. van Heusden, dr. Lamers , Löhbach en d' 1 ' Boosten.
D. Taal en letterkunde. De heeren mr. Loke, dr. van Heusden, Löhbach en dr. Boosten. E. Hand- en regtlijnig teekenen. De heeren dr. van Heusden, dr. Fenger en Löhbach. Wie in elk vak als eerste en wie als tweede examinator werd aangewezen alsmode hoe lang het mondeling onderzoek in elk vak zou duren . wordt aangegeven in eene bij dit verslag gevoegde tabel A. Uit deze tabel blijkt dat het mondeling examen voor eiken candidaat geduurd heeft drie dagen, eiken dag drie uren, en dat het examen in het handteekenen op een afzonderlijken dag heeft plaats gehad. Zes candidaten , allen leerlingen der Rijks- hoogere burgerschool te 's Bosch, hadden zich voor het examen aangemeld. Van deze zes candidaten is er één door ongesteldheid verhinderd geweest aan het schriftelijk examen op den bepaalden tijd deel te nemen. Overeenkomstig art. 16 van het algemeen reglement heeft de Commissie hem gedurende de mondelinge examens schriftelijk laten werken. De opgaven voor dit schriftelijk werk zijn door de Commissie vastgesteld en waren ongeveer van gelijken omvang en moeijelijkheid als die, welke aan de andere candidaten waren opgegeven. Het mondeling examen , dat overeenkomstig de beschikking van Uwe Excellentie te 'sBosch heeft plaats gehad, is daar in het gebouw der R ; jks- hoogere burgerschool gehonden, zoo als in de derde voorloopige vergadering bepaald was, op 12, 13, 15, 16, 17 en 18 Julij van 's morgens 9 tot 10'/2, 11 tot 12'/2 en 's namiddags 11/ 2 tot 3 uur, en wel zóó dat steeds één candidaat door eene der twee sub-commissien A of B en één candidaat door ééne der sub-commissien C of D geëxamineerd werd. Overeenkomstig art. 22 van het algemeen reglement hebben de subcommissien haar eind-oordeel over de examens in de verschillende vakken en afdeelingen in cijfers uitgedrukt. Deze cijfers, die de bekwaamheid , welke de candidaten in de verschillende vakken getoond hebben , aangeven , komen voor in eene bij dit verslag gevoegde tabel B. Zoo als uit deze tabel blijkt moest de Commissie ingevolge art. 23 van het algemeen reglement aan vier der zes candidaten het getuigschrift wegens voldoend afgelegd examen uitreiken en over de al of niet toelating der beide anderen beraadslagen. De uitslag dezer beraadslaging, dio na afloop van het geheele examen heeft plaats gehad, is dat de candidaat voorkomende op tabel B onder i.°. 3, met zes tegen één stem en do candidaat voorkomende op die tabel onder n°. 4 met algemeene stemmen werd afgewezen. Ofschoon uit de toegekende en in tabel B. medegedeelde cijfers reeds blijkt , hoe de candidaten in de verschillende vakken voldaan hebben, neoii't de Commissie toch de vrijheid de volgende mededeelingen omtrent de examens in de verschillende vakken nog in dit verslag op te nemen. Wiskunde. Reken- en stelkunde. In deze twee vakken was het examen van twee candidaten, zoowel schriftelijk als mondeling , zeer goed; van één goed , van twee anderen voldoende en van één gering. Onnaauwkeurigheid bij het toepassen van formules en bij het herleiden van vormen was vooral de oorzaak, waarom aan sommige candidaten geen hooger cijfer kon worden toegekend. Meetkunde. Het examen in de meetkunde , dat schriftelijk van al de candidaten goed, ja van de meesten zelfs zeer goed of uitmuntend was, was op eene enkele uitzondering na , mondeling ook goed , zeer goed of uitmuntend. Goniometrie en trigonometrie. Ofschoon de meeste candidaten de vraagstukken omslagtig en bovendien onnaauwkeurig hadden opgelost, was de uitslag van het examen in deze vakken over het geheel toch zeer bevredigend , daar aan één der candidaten zeer goed, aan twee goed, aan één ruim voldoende en aan één voldoende kon worden toegekend. Het examen van den anderen candidaat was zoowel schriftelijk als mondeling slecht. Beschrijvende meetkunde. De uitslag van het examen in dit vak was over het algemeen zeer gunstig. Mechanica. Kennis van werktuigen en technologie. Mechanica. De meeste candidaten namen bij het mondeling examen den ongunstigen indruk, dien het schriftelijk werk omtrent hunne kennis in dit vak had te weeg gebragt, geheel of gedeeltelijk weg. Kennis van werktuigen en technologie. In deze beide vakken was de kennis der meeste candidaten zeer beperkt; liet men hen evenwel opgeven , wat zij het liefst wenscliten te behandelen , zoo bleek het meestal dat zij met het gekozene voldoende bekend waren. Natuurkunde. Met uitzondering van twee der candidaten , waarvan de één in alle opzigten een uitmuntend en de andere een voldoend examen aflegde, was de uitslag van het schriftelijk onderzoek in de natuurkunde on-
gunstig. De oplossingen van de vraagstukken lieten veel te wenschen over; de opstellen waren veelal oppervlakkig en getuigden zelfs van onkunde omtrent het bepalen van natuurkundige grootheden en van eene gebrekkige kennis van de werktuigen, die daarbij gebruikt worden. Ee'n der candidaten echter slaagde er in om den ongunstigen indruk van het schriftelijk examen bij het mondeling onderzoek geheel weg te nemen. Scheikunde. De uitslag van het examen in de scheikunde kan zeer bevredigend genoemd worden ; het schriftelijk werk was over het algemeen, zoowel wat de stochiometrische berekening als de opstellen betreft, vrij goed , slechts één der candidaten bleek geen duidelijk begrip te hebben van het eigenlijke scheikundige proces der Leblancsche sodafabricatie. Het mondeling examen was van één der candidaten onvoldoende; van de overigen was het voldoende, goed, zeer goed en van twee zelfs uitmuntend. Alle candidaten hebben deel genomen aan het praktische gedeelte , waarbij een mengsel van twee zouten ter analyseering werd gegeven. Alle zes hebben die analyse juist uitgevoerd en er schriftelijk voldoende verslag van gegeven. Delfstof-, aard-, plant- en dierkunde. < Ook van dit examen was de uitslag bevredigend. De kristalvormen en de algemeene kenmerken der mineralen , de algemeene geologische werkingen en verschijnselen , als ook de algemeene eigenschappen en de verdeeling van planten en dieren waren den candidaten over het algemeen goed bekend. Minder voldoende daarentegen waren de antwoorden op vragen over bepaalde mineralen . geologische formaties , dier- of planten-familien. Kennis, door eigen aanschouwing en oefening verkregen , werd slechts bij uitzondering in een of' ander onderdeel aangetroffen. De natuurlijke geschiedenis van Nederland liet bij enkele candidaten nog al te wenschen over. Bij liet examen werd gebruik gemaakt van kristal-modellen , mineralien en versteeningen , geraamten en andere praeparaten als ook an natuurlijke dieren en planten. Kosriiographie. Vier der candidaten toonden eene duidelijke voorstelling te hebben van de voornaamste verschijnselen , die men aan den hemel waarneemt en een juist begrip te bezitten van de betrekking der aarde tot de overige hemelligchamen. Van de beide andere candidaten, was do kennis van den eenon onvoldoende en van den anderen zeer slecht. Gemeente- , provinciale en staatsinrigting van Nederland, staatshuishoudkunde en statistiek. Behoudens eene enkele uitzondering waren de uitkomsten van het examen in deze vakken vrij voldoende. De candidaten hadden een goed begrip van den aard en de verhouding der onderscheidene staatsmagten en waren ook met de middelen , die de volkswelv art kunnen bevorderen en met wat daarmede in verband staat, voldoende bekend. Het was blijkbaar dat zij de lessen omtrent een en ander met belangstelling hadden gevolgd. Aardrijkskunde. De uitkomsten van het onderzoek in de aardrijkskunde waren niet gunstig te noemen. Over het algemeen gaven de candidaten weinig bewijzen van genoegzame bekendheid met de natuurlijke gesteldheid, de voortbrengselen , de bronnen van bestaan en de staatsregeling der verschillende landen. Van Nederland en zijne koloniën en buitenlandsche bezittingen was hunne kennis zeer oppervlakkig, van twee zelfs geheel onvoldoende. Geschiedenis. Ook het examen in de geschiedenis viel niet gunstig uit. Drie der candidaten konden geen voldoend cijfer verkrijgen en slechts één bekwam het cijfer 7. Welwaren zij, ofschoon meestal nog zeer oppervlakkig , met eenigo gebeurtenissen en personen bekend ; doch kennis , die zich niet uitsluitend tot feiten bepaalde, bezaten zij doorgaans niet. He: verband tusschen de gebeurtenissen onderling konden zij veelal niet aanwijzen en de chronologie liet veel te wenschen over. Nederlandsche taal en letterkunde. De inhoud der opstellen was, op eene enkele uitzondering na, mager en soms weinig beantwoordende aan het opschrift; de gedachtengang over het algemeen vrij geleidelijk; de stijl van velen slordig; de woordenkeus hier en daar gebrekkig; de taal van enkelen onzuiver; de interpunctie liet van de meesten veel te wenschen over. Bij het mondeling examen gaven de candidaten meestal weinig blijken van grondige kennis van spelling, spraakkunst en stijl. Met do hoofdtrekken van de geschiedenis der Nederlandsche letterkunde en met de schrijvers der drie laatste eeuwen waren de meesten niet onbekend ; doch opmerking verdient het, dat de prozaschrijvers minder hunne aandacht getrokken hadden , dan de dichters , zoo zelfs dat er waren, die onze voornaamste geschiedschrijvers niet konden opnoemen , of iets van hunne schriften of het karakter van hunnen stijl wisten. Fransche taal en letterkunde. Het examen in het Fransch was, op eene enkelo uitzondering na, vrij voldoende. Enkele taalfouten in het schriftelijk werk, vooral tegen het gebruik der tijden , bleken bij het mondeling examen meer aan onna au «'keurigheid dan aan gebrekkige kennis der grammatica toegeschreven te moeten worden. Engelsche taal en letterkunde. Da uitkomsten van het examen in de Engelsche taal waren vrij voldoende. Aan geen der opstellen behoefde een onvoldoend cijfer te worden toegekend en ook bij het mondeling examen bleken uitspraak en vaardigheid in 't spreken , alsmedo de kennis der letterkunde van dien aard te zijn , dat wel aan enkele candidaten een hooger , maar aan niet één een lager cijfer moest worden toegekend dan zij voor 't schriftelijk werk hadden behaald. Iioogduitsche taal en letterkunde. Even als in het Engelsch behoefde ook in het Hoogduitsch aan geen der opstellen een onvoldoend cijfer te worden toegekend. Eveneens was liet ook, op een enkele uitzondering na, met het mondeling examen. Een der candidaten namelijk toonde bij het mondeling examen zoo
weinig bekend te zijn met de grammatica en de letterkunde, dat hen niettegenstaande zijn opstel voldoende was, toch een onvoldoendciif' moest gegeven worden. Handelswetenschappen. Alle candidaten hadden het schriftelijk werk, dat voor het boekhoud^ was opgegeven, naar eisch afgemaakt. Ook het mondeling examen w a > van de meeste candidaten voldoende; aan één der candidaten slecht^ moest een onvoldoend cijfer worden toegekend. Alleen het begrip Var de verpligtingen tusschen kooplieden, vooral met het oog op handels, papier, liet in 't algemeen iets te wenschen over. Hand- en regtlijnig teekenen. Handteekenen. De proeven, die de candidaten in het handteekwiet gaven, getuigden, op ééne uitzondering na, niet van goede opvattin» smaak en bedrevenheid, vooral niet bij het schotsen en schaduwen van een ornament in gips naar de natuur. Het schetsen van een kop naar een voorbeeld ging veel beter. Regtlijnig teekenen. De proeven , die de candidaten in het regtlijni» teekenen gaven, waren van dien aard, dat aan geen der candidaten een onvoldoend cijfer behoefde te worden toegekend. 's Hertogenbosch, den 9den September 1872. Namens de Commissie, Loke , Voorzitter. F. A. R. Woltering, Secretaris. MINISTERIE VAN FINANTIEN. De belanghebbenden worden verwittigd dat de verzanding der voor Portugal bestemde correspondentie door tusschenkomst der Spaansche postadministratie tijdelijk wordt opgeheven. Dien ten gevolge blijven echter nog de navolgende gelegenheden tot correspondentie met Portugal bestaan: 1". over Belgie , Briefport 35 cent per 10 gram ; 2°. » Duitschland, » 25 » » 10 » 3°. » Frankrijk, » 40 » » 10 » 4°. » Engeland, » 40 » » 15 » Op het adres der brieven enz. is de weg waar langs de verzending verlangd wordt, aan te duiden. 's Gravenhage, den lOden October 1872. De Minister van Finantien, van Delden. De Minister van Finantien maakt bekend dat bij hem ontvangen is eene som van f 26,98, door een onbekende, onder het postmerk Prinsenhage , dd. 13 dezer, tot voldoening van te weinig betaald successieregt ingezonden. 's Gravenhage, den 14den October 1872. De Minister voornoemd van Delden. RAAD VAN STATE. Openbare vergadering van den Raad van State, Afdeeling voor de geschillen van bestuur, op Donderdag den 17den October 1872, des voormiddag^ ten elf ure.
---

