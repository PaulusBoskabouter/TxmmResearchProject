BUITENLANDSCHE BERIGTEN. ENGELAND
Volgens berigten, welke den 27sten dezer uit Genève werden afgezonden , bestaat er grond om aan te nemen dat het scheidsgeregt reeds eene beslissing genomen heeft over de vraag of Groot-Britannie tot vergoeding der directe schade verpligt is, met andere woorden, of de regering van dat land ten aanzien van de kaperschepen der Geconfoedereerden al dan niet heeft in acht genomen de drie regelen van volkenregt, waaromtrent de beide regeringen bij art. 6 van het tractaat van Washington zijn overeengekomen, namelijk dat eene neutrale regering verpligt is: 1°. behoorlijk te zorgen (to use due diligence) dat op haar grondgebied geene schepen, wier vermoedelijke bestemming is vijandelijkheden te plegen jegens een bevrienden staat, worden uitgerust , gewapend of bemand, noch dat zoodanige schepen uit hare havens vertrekken; 2°. te beletten dat eene oorlogvoerende mogendheid van hare havens als basis van operatien gebruik maakt, of zich daarin van ammunitie of wapens voorziet of hare schepen doet bemannen; 3°. binnen hare eigene havens en op de tot haar gebied behoorende wateren behoorlijke zorg te dragen dat door geenen harer ingezetenen in strijd met de twee voormelde verpligtingen gehandeld wordt. Hoewel de zittingen van het scheidsgeregt niet toegankelijk zijn voor het publiek noch voor de verslaggevers der dagbladen, worden toch nu en dan bijzondei heden uit het verhandelde bekend, voor een gedeelte ten gevolge der door de agenten der beide partijen gevolgde gewoonte om de door hen genomen conclusien gedrukt aan de scheidsregters en aan de wederpartij over te geven. Op deze wijze werd onlangs in de Swiss Times eene door de Amerikaansche agenten ingediende conclusie tot ontkennende beantwoording der bovenstaande vraag in extenso medegedeeld, waaruit blijkt dat de regering van GrootBritannie, ofschoon zij er zich bij nederlegt dat voor het vervolg de verpligtingen der neutrale mogendheden woiden opgevat zoo als zij in artikel 6 van het tractaat omschreven zijn, beweert dat de neutrale mogendheid bij de nakoming dier verpligtingen behoort beoordeeld te worden naar de wetten van haar eigen land in deze materie en niet naar zekere onbestemde en geen formeel bestaan hebbende beginselen van het volkenregt, voor welker toepassing daarenboven in dit bijzonder geval geen antecedent te vinden was. Van dit standpunt toetste de Britsche regering hare houding tijdens den Amerikaanschen burgeroorlog aan de bepalingen der wet van George 111 op de verpligtingen der neutraliteit ( Foreign enlistment act), en beweerde op dien grond haren pligt te hebben gedaan; ja meer dan dat, daar zij inderdaad maatregelen. — welke echter voor de ontsnapte kaperschepen niet meer werken konden , — genomen had om het vertrek der voor de Geconfoedereerden benemde schepen uit de Engelsche havens te beletten. Van de Amerikaansche zijde werd daarentegen volgehouden dat alle wederkeerigo verpligtingen der mogendheden en der staten, zoowel in oorlogs- als in vredestijd , dat alle omstandigheden van het internationale verkeer behooren geregeld te worden niet door de wetten welke iedere natie goedvindt voor zich zelve vast to stellen , maar door de algemeene beginselen van het volkenregt, welke hunne formele uitdrukking vinden in de tractaten , ofwel, met even veel regtsgeldigheid door de algemeene stilzwijgende toestemming der mogendheden , door de wetenschap van het volkenregt geleid, als rigtsnoer voor haar gedrag zijn aangenomen. In de zaak der kaperschepen vooral, zoo betoogden verder de agenten der Amerikaansche regering, lag het voor de hand welke de verpligtingen der Britsche regering waren. Het uitrusten, wapenen en bemannen van kapers of oorlogsschepen was ongetwijfeld eene daad van vijandschap jegens de tegenpartij van dengene die zich daaraan schuldig maakte op het gebied van eenen neutralen staat. De neutrale regering behoorde dit dus, zoo zij met de oorlogvoerende partijen bevriend was en hare neutraliteit wilde handhaven, niet toe te laten ; wanneer er oorlog gevoerd werd tusschen twee met haar bevriende mogendheden , was liet ongetwijfeld haar pligt bij die mogendheid, welke op haar gebied dergelijke de neutraliteit schendende handelingen pleegde, vertoogen in te dienen, daar de tusschen de beide staten bestaande vriendschappelijke betrekkingen zulks voorschrijven, alvorens zij het voortduren
dier handelingen met den sterken arm belet. Doch ten aanzien der kaperschepen had de Britsche regering nóg krachtiger behooren te handelen; in dat geval was het geen bevriende staat die inet eenen anderen bevrienden staat in oorlog was; er werd toen een burgeroorlog gevoerd. waarbij slechts eene der oorlogvoerende partijen, de Vereenigde Staten van Noord-Amerika, eene bevriende mogendheid was; de andere , ofschoon als oorlogvoerende partij erkend, kon, als geene souvereiniteit bezittende, geene aanspraak maken om op den voet eener bevriende mogendheid te worden behandeld. Daarenboven had zij geene havens, geene uitrustingswerven en was derhalve afhankelijk van de medewerking van andere mogendheden, met name van Groot-Britannie. wilde zij in de gelegenheid zijn om de tegenpartij ter zee te bestrijden en derzelver handelsvloot te vernielen. De door de hoffelijkheid jtgens eenen wettig bestaanden staat geboden diplomatieke vertoogen konden derhalve door Groot-Britannie niet worden gedaan ; het kon niet anders dan terstond tot handhaving zijner eigene neutraliteit optreden en zorgen dat deszelfs gebied niet wierd misbruikt als eene veilige schuilplaats, van waar de opstandelingen de met Groot-Britannie bevriende Vereenigde Staten ongestraft konden bestoken en hun afbreuk doen ter zee. Mei deze beschouwingen der Amerikaansche agenten , welke in de afgeloopen week bepleit schijnen te zijn, evenals sir Roundell Palmetde opvatting der Britsche regering bij monde toelichtte, schijnt het scheidsgeregt zich vereenigd te hebben. In het bovenaangehaalde berigt uit Genève leest men verder dat het bedrag der schadevergoeding waartoe Groot-Britannie zal veroordeeld worden, naar men wil tusschen de drie en vier millioen ponden sterling zal bedragen, alsmede dat het scheidsgeregt zich nog niet bezig gehouden heeft met de vraag of er van die schadevergoeding ook interest zal moeten worden betaald. Ook hieromtrent bestaat verschil van zienswijze. DUITSCHLAND. De half-officiele Provimial Correspondenz bevat een hoofdartikel waarin het denkbeeld verre verworpen wordt als zou het verbieden van het optreden der Jesuiten-orde als zoodanig ook het verbod in zich bevatten jegens de Duitsche leden dier orde om zuiver geestelijke handelingen te plegen. Voorts wordt daarin gezegd dat de verschillende provinciale besturen even goed als het Rijksbestuur de bedoeling deiwet tegen de geestelijke orde begrijpen, en dat van alle besturen op dien grond eene strikte uitvoering dier wet overeenkomstig die bedoeling te wachten is. Het artikel strekt tenantwoord aan het bekende herderlijke schrijven van den bisschop van Mainz en aan de ultramontaansche dagbladen, met name aan de Schlesische Vollcszeitung , welke nog dezer dagen breedvoerig betoogde dat de wet in de daad geene andere bedoeling kon hebben dan om de Jesuitenorde voor goed uit Duitschland te weren, n Alle leden van den Bondsraad en van den Rijksdag, welku vóór de wet stemden, — zoo liet het blad zich uit, — den vorst von Bismarck en zijnen handlanger Wagener niet uitgezonderd, zouden — met allen eerbied gezegd — waarlijk wel groote botterikken zijn, wanneer zij zich voorgesteld hadden dat dit doel to bereiken was door het verbieden van de optreding der Jesuiten als leden der orde alleen, en men hunne werkzaamheden tot verzorging der zielen in den biechtstoel en op den kansel ongestoord kon laten voortduren Dit ware een in het oog vallende strijd tusschen doel en middel, welke zelfs niet uit zekere (trouwens onaanneembare) beschroomdheid van de heeren Wagener en consorten te verklaren zou zijn. " — De Provincial Correspondenz deelt mede, dat er spoedig een begin zal worden gemaakt met de uitvoering van het tractaat van Versailles. Voor de ontruiming der departementen der Marne en der Haute-Marnu is alles in gereedheid, en van de Fransche regering is het berigt ontvangen dat zij in de volgende week een begin zal maken met de afbetaling van het halve milliard der oorlogskosten van welke die ontruiming afhankelijk is gesteld. F RAN KR IJ K. De reeds vermelde circulaire van den minister van binnenlandsclie zaken aan de prefecten betreffende de feestvieringen ter herinnering aan den val van het keizerrijk luidt als volgt: »Ter gelegenheid der aanstaande verjaring van den 4den September herhaal ik bij dezen de aanbevelingen van mijnen ambtsvoorganger van 24 Augustus 1871, en noodig ik u uit hare uitvoering, zoo nondi.', te verzekeren door alle middelen welke de wet toelaat. Bij de in die circulaire opgegeven beweegredenen welke nog van volle kracht zijn, voegen zich nog overwegingen van het grootste gewigt, welke aun de tegenwoordige omstandigheden zyn ontleend. » Meer dan ooit heeft Frankrijk in de daad op dit oogenblik behoefte aan kalmte en rust ten einde de belangrijke zaak der leening teneinde te brengen, de ontruiming van het Fransche grondgebied te bespoedigen
en de con-ervative republiek op hechte grondslagen te vestigen. Gij zult daarom alle banketten en publieke vereenigingen verbieden even als die vereenigingen welke, onder d.'n schijn van besloten gezelschappen , toch werkelijk het karakter eener publieke vereeniging zouden dragen of naar buiten werken om tot bewegingen en tot ongeregeldheden aanleiding te geven. i) Overigens hoopt de regering dat het voldoende zal zijn een beroep te doen op de vaderlandsliefde van hen die dergelijke manifestatien ontworpen hebben, om hen van hun voornemen te doen afzien. Gij zult eveneens de leden der plaatselijke besturen aanmanen aan zoodanige feestelijkheden geenerlei deel te nemen, en hen er aan herinneren dat, zoo zij in plaatselijke aangelegenheden eene onafhankelijkheid bezitten waarop de regering geenerlei inbreuk wil maken, zij echter in zaken van openbare orde de ambtenaren zijn der regering, en dat vooral in dit opzigt de pli^t van gehoorzaamheid zooveel te meer dringt dewijl hunne middelijke of onmiddelijke deelneming aan de manifestatien , welke wij wenachen tegen te gaan, het hun onmogelijk zou maken mede te werken tot vervulling hunner verpligtingen om haar te bewaken en , wanneer het coodig mogt zijn , te onderdrukken " Op verschillende plaatsen hebben de reeds gevormde comités tot het houden van banketten op den 4den September, sommigen onder uitdrukking van hun leedwezen over het van de regering uitgegane verbod, bij circulaire aan hunne geestverwanten kennis gegeven dat de ontworpen feestviering op den vastgestelden dag niet door zal gaan , doch dat zij uitgesteld wordt tot een nader te bepalen tijdstip. — Het Journal de Rouen zegt vernomen te hebben dat er geene teregtstellingen van ter dood veroordeelden wegens deelneming aan den opstand te Pai*ys meer in de vlakte van Satory zouden plaats hebben, maar dat de regering voornemens zou zijn elke door de verschillende krijgsraden uit te spreken doodstraf te veranderen in de straf van levenslangen dwangarbeid. — Le Siècle komt terug op de klagt dat het personeel der politie bijna uitsluitend bestaat uit personen die onder het keizerrijk in dienst waren, en op grond daarvan niet voor warme voorstandors der republiek kunnen gehouden worden. Met opnoeming der namen deelt het blad mede dat onder anderen alle commissarissen van politie aan de grenzen in dit geval verkeeren. OOSTENRIJK — HONGARYE. In een officieus dagblad van Weenen wordt medegedeeld dat de delegatien, zoo als aanvankelijk veeds besloten was geworden, tegen den IGden September zullen worden bijeengeroepen. Door deze modedeeling wordt het door eenige dagbladen verspreide gerucht tegengesproken dat die bijeenroeping eenigen tijd was of zou worden uitgesteld. — Het geheele Hongaarsche ministerie bevond zich , zoo alsmen den 25sten Augustus uit Pesth aan de Kölnische Zeitung schreef, op dat oogenblik te Weenen, ten einde met den Keizer het door den graaf Lonyay opgestelde ontwerp der troonrede voor de aanstaande opening van den Hongaarschen Rijksdag in overweging te nemen. Vooral omtrent de zinsnede welke betrekking heeft op het Serbische kerkencongres en op do andere dan de eigenlijk Hongaarsche nationaliteiten waren een rijp overleg en eene nadere bespreking noodig omdat, naar de correspondent mededeelt, er ten opzigte der tegenover die nationaliteiten aan te nemen houding in den boezem van het ministerie, even als in de Deakpartij zelve, versch'1 van gevoelen bestaat. I)e graaf Lonyay acht het raadzaam in deze quaestie het reeds meermalen door Deak zeiven verdedigde standpunt in te nemen, en wenscht daarom in de troonrede te doen doorschemeren dat, mits men in alle deelen des lands de oppermagt van den Staat, de onafhankelijkheid van den Rijksdag als collective vertegenwoordiging des lands en de magt van het verantwoordelijke ministerie als zich over het geheele koningrijk uitstrekkende erkenne, de regering zal bereid gevonden worden om eenige concessien aan de verschillende nationaliteiten te doen. Die concessien zouden dan vooral het zelfbestuur in de kerkelijke aangelegenheden en in de zaak van het onderwijs betreffen. Andere ministers daarentegen zijn voorstanders der door den graaf Andrassy als minister van Hongarye gevolgde politiek ; zij meenen dat elke concessie aan de kleinere nationaliteiten op de eenheid des Rijks inbreuk zal maken zonder dezelve daarom gunstiger voor de hegemonie van Hongarye te stemmen. De correspondent wijst er echter op dat de politiek van Andrassy geene zeer goede vruchten gedragen heeft en, al wil hij toegeven dat de Serbische nationaliteit zoolang der woelingen der Omladina voortduren niet tot vredelievendheid en medewerking zal te stemmen zijn, zoo zal de staatkunde van Lonyay naar zijne overtuiging althans de Roumanen, Croaten en Noordslaven voor de regering kunnen winnen, daar deze wel genegen zullen bevonden worden de eenheid des Hongaarschen rijks, door Hongaarschen invloed beheerscht, te erkennen, zoodra zij zullen inzien dat zij de grootst mogelijke mate van zelfbestuur genieten kunnen en niets aan de ongehinderde ontwikkeling hunner nationaliteit in den weg zal staan. » Het aangewezen verschil van meening in den boezem van het ministerie, 7,00 gaat hij voort, — zal vroeg of laat tot eene ministeriele krisis leiden, welke zich welligt reeds na de vaststelling dezer troonrede zal voordoen. Het donkbeeld van Lonyay komt mij verstandiger voor dan de politiek van geven en nemen van den graaf Andrassy. Een Staat welke zich alleen door geweld kan staande houden, kan niet krachtig zijn; want. zoo als de graaf Cavour zeide >1 door geweld van wapenen te regeren is geen regeren." De onbevredigde nationaliteiten zullen voortdurend buiten'slands haar steunpunt zoeken, doch voor de Roumanen, Croaten en Noordslaven bestaat geene enkele roden om bij Rusland heul te zoeken, wanneer zij binnen het Hongaarsche Rijk eene vrije, zelfstandige stelling kunnen innemen. Zoodra volkeren eene vertegenwoordiging en eene regering bezitten vormen zij eenen Staat; eene gro»tere of kleinere mate van autonomie van tot denzelfden Staat behoorende natonaliteiten bedreigt voorzeker het Rijk met minder gevaren dan de strenge centralisatie, welke voor hot Hongaarsche Rijk niets meer goschapen heeft dan een fictief rijksbestuur , eene vertegenwoordiging, welke het land niet naar waarheid vertegenwoordigt en een leger. De graaf Lonyay zoekt daarentegen de waarborgen voor de eenheid van den Staat in de bevrediging der verschillende bevolkingen , en naar onze meening slaat hij daarmede den goeden weg in."
[TALIE Uit Rome wordt het overlijden berigt van den zeventigja'igen cardinaal Quaglia. Ten gevolge van dit overlijden zijn thans zeven en twintig cardinaalshoeden beschikbaar; de Paus heeft echter, zoo als aan een der Fransche dagbladen berigt wordt, verklaard geen nieuw e kardinalen te zullen benoemen voor en al eer zijn gezag over Rome zou hersteld zijn. — Een correspondent van het Journal des De'bats klaagt over het gebrek aan schoollocalen, hetwelk zich in de hoofdstad van Italië doet gevoelen. Met het oog op de dringende behoefte aan onderwijs heeft de regering voorloopig scholen moeten oprigten in bekrompen, bedompte en vochtige localen, zonder licht, lucht noch opene ruimten om als speelplaatsen te dienen. Ook het onderwijzend personeel laat, bij het gebrek aan goede normaalscholen, nog zeer veel te wenschen over. Niettemin is men er in geslaagd omstreeks 4000 leerlingen op d e openbare scholen te verkrijgen , een cijfer dat echter onbeduidend i s in vergelijking met dat van de 20,000 leerlingen der kerkelijke scholen. De correspondent doet echter opmerken dat de aanneming (waaraan niet getwijfeld wordt) der wet op de geestelijke corporatien aan de regering de beschikking ten behoeve der openbare scholen zal geven over de ruime en geschikte localen waarin thans de kloosters gevestigd zijn , en dat deze materiele verbetering veel zal bijdragen om aan het openbare onderwijs eene hoogere vlugt te verzekeren. » Het klooster del Gesü , zoo schrijft hij verder, is bij Koninklijk besluit onteigend. Den 19den dezer maand heeft de regering de gebouwen in bezit genomen, aan de paters Jesuiten alleen de beschikking latende over het aan de kapel verbonden gebouw , waarin»het generaalschap der orde gevestigd is. De zeer ruime gebouwen , waarvan eea gedeelte reeds tot kazerne is ingerigt, zijn bestemd voor de bureaux der militaire genie en van den generalen staf, welke in Florence gevestigd waren gebleven tot dat men eene plaats voor haar in de hoofdstad zou gevonden hebben. »Deze maatregel wordt door de bevolking van Rome toegejuicht. Er was een tijd waarin hij haar geheel zou tevreden gesteld hebben, maar thans eischt zij nog meer. Geërgerd door de woelingen der clericale partij bij de verkiezingen en opgewekt door het in Duitschland gegeven voorbeeld, dringt zij thans op eene verdrijving der Jesuiten aan. » De heer Scialoja, de nieuwe minister voor het openbare onderwys, heeft zijn bestuur aanvaard met een besluit waarbij de opheffing gelast wordt- van vier door kloosterzusters bestuurde scholen. Die zusters zijn zoo ik wel onderrigt ben, alle van Fransche afkomst en hadden geweigerd zich te onderwerpen aan 1 e bij de wet voorgeschreven bezoeken van de schoolopzieners der Italiaansche regering, onder de verklaring dat zij geen ander gezag erkenden dan dat van hare geestelijke opperhoofden en van den bij den Paus geaccrediteerden Fransclien gezant. Wat daarover aan het Fransche gezantschap is voorgevallen is mij onbekend, maar het schijnt dat de bestuurderessen der opgeheven scholen zich schriftelijk bij den minister hebben verontschuldigd met een beweerd misverstand, en medegedeeld dat zij bereid waren alle bezoeken der schoolautoriteiten af te wachten. Men verzekert dat de heer Scialoja met de gegevene ophelderingen genoegen genomen heeft, en voornemens zou zijn het besluit tot opheffing in te trekken." GRIEKENLAND. Aan de Times wordt Jjetreffende de Laurium-quaestie uit Trouville medegedeeld dat de heer Roux, de Fransclie directeur der maatschappij Roux-Serpieri, den 26sten dezer bij den heer Thiers eene audientie had gehad , waarin hij den geheelen stand van zaken , de met de regering van Griekenland gerezen geschillen en de vroeger en nu onlangs daarover gevoerde onderhandelingen uiteen zette. De President der Republiek had daarop, volgens den correspondent, verzekerd dat de Fransche regering het grootste belang in de zaak stelde en aan den heer Roux beloofd al het mogelijke te zullen doen om in overleg met de andere betrokkene mogendheden de quaestie *.ot eene spoedige en billijke oplossing te brengen. Al moge na dit berigt het gisteren uit Athene ontvangen telegram eenige waarschijnlijkheid verkrijgen , dat er eene nota van den Franschen minister de Rémusat over de Laurium-quaestie ontvangen was, welke aanleiding zou kunnen geven tot eene nieuwe ministeriele krisis, zoo geeft eene vergelijking der beide dagteekeningen echter reden om aan de gegrondheid van dat telegraphisch berigt te twijfelen Van den 27sten dezer wordt trouwens uit Athene aan een Duitsch dagblad gemeld dat de geruchten aangaande eene aanstaande ministeriele krisis geheel ongegrond zijn. MEXICO. Aan de Indépendance Beige wordt onder anderen het volgende uit New York (9 Augustus) geschreven: » De tijdingen uit Mexico komen hierop neder: de heer Lerdo de Tejada heeft amnestie verleend aan alle veroordeelden wegens politieke misdrijven, met uitzondering der generaals, welke onder den Keizer Maximiliaan hebben gediend. De begrafenis van Juarez heeft met groote plegtigheid plaats gehad; de overledene wordt algemeen betreurd. Met uitzondering van eenige weinig beteekenende en spoedig onderdrukte ongeregeldheden te Tampico, heeft de doodstijding van den President nergens tot eenige beweging aanleiding gegeveu. Het geheele land is rustig " TELEGRAPHISCBE BERIGTEN Madrid , 28 Augustus. In do Gaceta wordt geene enkele ontmoeting tusschen de troepen en de nog rondzwervende benden Carlisten vermeld. Men verneemt dat de bende van Miret versmolten is tot op 80 en die van Quico tot op 19 man. New York , 28 Augustus. De regering heeft het officiele berigt ontvangen dat de zaak der Vereenigde Staten bij het scheidsgeregt te Genève gunstig staat en dat waarschijnlijk het scheidsgeregt omtrent het midden van September deszelfs werkzaamheden zou hebben volbragt. Het cijfer der too te kennen schadevergoeding is nog niet bepaald, maar men verwacht dat tot vergoeding van alle directe schade dé ne enkele som zou worden vastgesteld.
P arys , 28 Augustus. De hier ontvangen berigten uit Lima van den 12den Augustus houden in dat bij de opneming der resultaten van de volksstemming door het Congres gebleken i* dat don Manuel Pardo met eene groote meerderheid tot president der republiek Peru gekozen is. De beste orde heerschte in het geheele land. Ju tegenwoordigheid eener groote menigte waren de lijken der gebroeders 0 Guttierez, de aanleggers van den mislukten opstand, op een der pleinen van Lima verbrand.
---

NEDERLANDEN. 's GRAVENHAGE den 29sten Augustus 1872.
Bij Koninklijk besluit van 13 Augustus 1872, n°. 43. is aan Dirk Hendrik Gorkink, gewezen hoofdonderwijzer te Deurningen, gemeente Weerselo, vefleend een pensioen ten laste van den Staat, ten bedrage van f 266 'sjaars, op grond van art. 26 der wet van 13 Augustus 1857 (Staatsblad, n°. 103). Bij Zijner Majesteits besluit van 13 Augustus 1872, n°. 69, is de heer A. J. W. van Delden erkend en toegelaten als consul-generaal van Oostenrijk-Hongarye te Batavia.
---

