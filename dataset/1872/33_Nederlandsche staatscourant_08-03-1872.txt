NEDERLANDEN. 's GRAVENHAGE, den 7den Maart 1872.
Bij Koninklijk besluit van 6 Maart 1872, n". 21, is de hoogleeraar dr. T. Halbertsma benoemd tot rector-magnificus aan de hoogeschool te Utrecht, voor het akademiejaar 1872/73.
---

BUITENLANDSCHE BERIGTEN. DUITSCHLAND.
De halfofficiele Provinzial-Correspondenz van gisteren bevestigt dat «de Keizer, ter dankbare herinnering aan de groote gebeurtenissen van het vorige jaar, den verjaardag van het sluiten des vredes gevierd heeft met het verdeelen der rijksdotatien." De namen der begunstigden en het bedrag der hun verleende dotatien zijn nog niet openbaar gemaakt. — De openbare beraadslagingen over de wet betreffende het staatstoezigt 0|> de scholen hebben gisteren in het Heerenhuis van den Pruissischen Landdag eenen aanvang genomen. Blijkens de voorloopige berigten is die wet, behalve door den mini.-ter van eeredienst en den president-minister vorst Bismarck, verdedigd door den graaf Munster uit Hannover en den gewezen minister von Manteuffel, en bestreden door den graaf von Wedell, graat von Galen en den heer von Kleist-Retzow, terwijl dooiden graaf Brühl het voorstel gedaan werd om de voordragt te beschouwen als eene wijziging der constitutie bevattende , en haar als zoodanig overeenkomstig de voorschriften van art. 107 der constitutie te behandelen. Uit voorstel vond voldoende ondersteuning om in beraadslaging gebragt te worden. De gisteren morgen verschenen Provinzial-Correspondenz voegt bij de vermelding dat de beraadslaging van het Heerenhuis over de bedoelde vet gisteren moest beginnen en waarschijnlijk in de volgende zitting zou afloopen, het volgende: i) Sedert het besluit van het Huis van Afgevaardigden over deze voordragt heeft nog eene levendige gedachtenwisseling over de motiven en de beduidenis der wet plaatsgehad, welke ongetwijfeld er toe heeft bijgedragen om de bezwaren en de tegenkanting tegen de oogmerken der regering meer en meer te doen afnemen. In toenemende mate wint de overtuiging veld, dat het voorgedragene wets-ontwerp, zonder op de grondwettige beginselen en de overleveringen van het Pruissische schoolbestuur inbreuk te maken, alleen strekt om aan het op de constitutie berustende en voor het welzijn des lands bevorderlijke regt van het staatsgezag, eene onaantastbare en nadrukkelijke handhaving te verzekeren tegen de door vijandschap jegens Dnitschland ingegevene woelingen. Het is niet twijfelachtig dat die overtuiging ook zal blijken uit het besluit van het Heerenhuis." — De reeds kortelijk vermelde interpellatie, welke door de nationaalliberalen den 2den dezer bij de Badensche Kamer van Afgevaardigden is ingediend, bevat de volgende vragen: » 1°. Is de regering van het Groothertogdom voornemens die priesters en leeken, welke weigeren zich aan de besluiten van het Vaticaansche Concilie te onderwerpen, inde regten , die hun als leden der katholieke kerk gewaarborgd zijn, en met name de priesters in het genot hunner inkomsten en in hunne ambtsverrigtingen te beschermen ? »2°. Is de regering voornemens de oud-katholieke gemeenten, die zich mogten vormen, in hare regten te beschermen, bijv. door kerken te harer beschikking te stellen ? » 3°. Acht de regering zich geregtigd en verpligt om de verpligting tot het bijwonen van het godsdienstonderwijs in de scholen ook dan te handhaven, als de ouders of voogden der leerlingen verlangen dat di ze van liet bijwonen van he'. godsdienstonderrigt ontheven worden wanneer en zoo lang hetzelve gegeven wordt door eenen geestelijke die de onfeilbaarheid van den Paus leert ?" Gelijktijdig met deze interpellatie zijn van dezelfde zijde twee wetsvoorstellen ingediend, waarvan het eerste de volgende bepalingen bevat: "Art. 1. Het houden van missiën en het verleenen van bijstand in het herderlijke werk der zielzorgers door leden van geestelijke orden, welke in het Groothertogdom niet volgens de wettelijke voorschriften van staatswege zijn toegelaten , is verboden. » Art. 2. Overtreding van dit verbod wordt gestraft met gevangenis van niet korter dan veertien dagen." Het tweede wetsvoorstel strekt om aan de onderwijswet van 8 Maart 18C8 de volgende bepaling toe te voegen: »Aan leden van eene geestelijke orde of van eene zoogenaamde geestelijke broederschap is alle werkzaamheid bij het openbare onderwijs in het Groothertogdom verboden." Eindelijk zijn door de nationaal-liberale leden de volgende voorstellen ingediend: »I. De regering gelieve in overweging te nemen: a. of niet bij de tegenwoordige gesteldheid van het schoolwezen de vervanging van het reglement van 1811 door nieuwe voorschriften noodzakelijk is; b. in
ieder geval gelieve zij een zorgvuldig onderzoek naar den tegen woordigen toestand van alle onder dat reglement staande inrigtingen van onderwijs en opvoeding in te stellen , ter onderdrukking van alle misbruiken , welke de bevordering der vestiging van kloostergestichten ten doel hebben. » II. Evenzoo gelieve de regering een naauwkeurig onderzoek betreffende alle in onderscheiden vormen in den lande ontstane kloosterachtige gestichten of inrigtingen te doen instellen , en , voor zoo ver die gestichten zonder vergunning van staatswege gevestigd zijn, of voor zoo ver blijken mogt dat bij het vragen van vergunning onjuiste opgaven omtrent het doel dier gestichten gegeven zijn, onverwijld de gepaste maatregelen daartegen te verordenen. »III. De regering gelieve omtrent de uitkomsten van het voormelde onderzoek aan de eerstvolgende stenden vergadering nadere mededeeling te doen." ENGELAND. In de eergisteren gehouden zitting van liet Lagerhuis is een warme strijd gevoerd, niet tusschen de regering en de oppositiepartij, maar tusschen de regeringen een onderdeel der liberale of ministeriele partij, en wel over het lager onderwijs Vele liberalen, meestal non-conformisten (dat is : niet tot de staatskerk behoorende protestanten) meenen dat de verbreiding van het lager onderwijs in Engeland en Wales, ofschoon zij onder de schoolwet van 1*70 veel vooruitgaat, niet snel genoeg vordert, en dat daarom dwang en stellige voorschriften noodig zijn op sommige punten, die thans van de vrijwillige medewerking der burgers en van de verlichte zorg der ouders afhankelijk zijn; verder meenen zij dat de regering in hare zucht om al de bestaande krachten aan het volksonderwijs dienstbaar te maken, de particuliere scholen (dat zijn meestal scholen die door toedoen van de Anglicaansche kerk zijn gesticht en onderhouden worden) al te veel te hulp roept en daaraan uit 's rijks middelen alsmede uit de door plaatselijke omslagen gevormde fondsen voordeelen doet toevloeijen, meer dan de oorsprong en aard van openbare gelden , door burgers van verschillende godsdienst opgebragt, in billijkheid gedoogt. Op die beide punten heelt de regering hare handelingen en de bestaande schoolwet verdedigd, doch slechts als overgang en met de belofte om , indien het groote doel, namelijk algemeene verbreiding van het lager onderwijs, op dien weg niet binnen eenen betrekkelijk korten tijd wierd bereikt, nieuwe wetsbepalingen in den geest der thans ontevredene liberalen te zullen voorslaan. Ten slotte is de regering door het Huis in het gelijk gesteld, en wel met 323 tegen 98 stemmen; de conservative partij stemde ditmaal meerendeels voor de regering. F R A i\ K H IJ K De Nationale Vergadering kiest haar bureau telkens voor den tijd van drie maanden. Eergisteren had zij het weder voor drie maanden tijds zamen te stellen. De heer Grévy is op nieuw tot voorzitter verkozen, doch niet zoo eenstemmig als vroeger telkens geschied was; hij \ereenigde 494 stemmen op zich, terwijl er 43 blanco-biljetten en verspilde stemmen in de stembus werden gevonden. De ondervoorzitters werden alle vier zonder tegenkanting herkozen. Van de zes secretarissen hadden drie verlangd niet herkozen te worden; de regter zijde heeft van die gelegenheid gebruik gemaakt om drie van de haren in hunne plaats te stellen, zoodat thans al de secretarissen tot dat deel der Vergadering behooren, en de minderheid geenen vertegenwoordiger meer onder hen heeft. Eene poging van den heer Du Temple, een lid van de uiterste regter zijde, om Erankrijks betrekking tot den Heiligen Stoel en tot Italië dadelijk tot een onderwerp van discussie te maken, mislukte; zijne daartoe strekkende interpellatie is door de Vergadering voor drie maanden uitgesteld. Evenwel is met goedvinden van de regering voorloopig bepaald dat het rapport over de petitien van Fransche bisschoppen in de zitting van Zaturdag 10 Maart zou worden uitgebragt. In die petitien wordt verlangd dat Frankrijk zich niet door eenen gezant aan het hof van den Koning Victor Emanuel in Rome zou doen vertegenwoordigen, en wordt in het algemeen de zaak van 's Pausen wereldlijke magt aan Erankrijks behartiging aanbevolen. Daarna werd in de zitting der Vergadering van Dingsdag de discussie hervat over het ontwerp van wet houdende strafbepalingen tegen de Internationale. De heer de Meaux , van de regter zijde, verdedigde die voordragt. Hij durfde zich niet verlaten op de geruststellende verzekeringen van zekere leiders en vrienden der Internationale , wel bleek uit die verzekeringen dat een gedeelte dier vereeniging het eigendomsregt niet afgeschaft maar alleen hervormd wilde zien ; doch uit andere en stellige opgaven bleek dat het meerendeel der vereeniging het eigendomsregt volstrekt verwerpelijk achtte en deszelfs afschaffing verlangde. De eenzelvigheid van de beginselen der Internationale en die der Parysche Commune werd ten onregte in twijfel getrokken, zeide de heer de Meaux verder: wel was er, toen de bedrij ven der Commune alom in
■de beschaafde wereld oenen kreet van afgrijzen deden opgaan, van de zijde der Internationale hier en daar te kennen gegeven dat zij de door de •Commune gebezigde middelen, hare haastige en onbesuisde wijze van handelen afkeurde; doch het doel en de beginselen van den Paryschen opstand waren ook na den val der Commune door du te Londen gevestigde hoofdbestuurders der Internationale openlijk geprezen. Twee andere punten waren er in de redevoering van den heer de Meanx opmerkelijk : hij wedersprak met aanvoering van eenige cijfers de bewering, die niet zelden wordt gehoord , dat de verdeeling van de winst der industriele productie tusschen den kapitalist en de werklieden in de laatste jaren eene algemeene wijziging ten nadeele der arbeidende hand had ondergaan. Hij deed verder opmerken dat het gouvernement van den Keizer Napoleon III de Internationale lang ontzien en met inschikkelijkheid had behandeld , ja gezocht had ze zich te vriend te maken, maar dat het begonnen was ze te bemoeijelijken toen het plebisciet tot bekrachtiging der Keizerlijke dynastie in het jaar 1870geene ondersteuning bij de Internationale vond; hieruit werd door den spreker de gevolgtrekking afgeleid dat zelfs een conservatief en dictatoriaal gouvernement zich kon laten verleiden om zijn eigen belang boven de zaak der openbare orde te stellen , en dat er enkel in vrije staatsinstellingen een wezenlijke waarborg voor de veiligheid der burgermaatschappij gelogen was.. » Wij zien hier wederom , mijne heeren — zoo drukte de heer de Meaux zich uit — dat willekeur die niet gewelddadig is spoedig zwakheid wordt; en dat terwijl despotieke regeringen hare zorg nagenoeg geheel tot zelfverdediging bepalen , de vrije regeringen de burgermaatschappij moeten verdedigen." — Niettegenstaande het door de Vergadering in de zitting van Dingsdag te kennen gegeven voornemen twijfelt het Journal des Débats, of de petitien betreffende 's Pausen wereldlijke magt en betreffende Frankrijks betrekking met het koningrijk Italië werkelijk in de zitting van den 16den dezer in beraadslaging zullen komen. De meerderheid der Vergadering schijnt met de regering van oordeel te zijn dat eene openbare beraadslaging over de zaak van Rome in de tegenwoordige tijdsomstandigheden geene andere uitwerking zou kunnen hebben dan aankweeking der verdeeldheid binnen 's lands en der ingenomenheid tegen Frankrijk in Italië. — Na onderzoek der voorstellen tot reorganisatie van het Legioen van Eer heeft de commissie der Nationale Vergadering voorgesteld te bepalen dat de opneming en de bevordering in die orde, op de voordragt van eenen minister zullen geschieden door eenen raad, welks leden telkens voor zes maanden door zekere hooge staatscollegien, administrative, regterlijke en wetenschappelijke, verkozen zullen worden. Verder heeft die commissie in hare zitting van eergisteren besloten voor te stellen dat het aantal ridders van het Legioen van Eer bij uitsterving allengs zal worden verminderd tot 25,000, en dat dit maximum uit 10,000 personen van den burgerlijken stand en uit 15,000 militairen zal worden gevormd. BELGIE. Het gevoelen der regering dat Belgie bij den Heiligen Stoel door een diplomatiek gezantschap vertegenwoordigd dient te blijven, is gisteren door de Kamer van Vertegenwoordigers met 63 tegen 32 stemmen beaamd. Dat gevoelen scheen aan de meeste liberalen strijdig met het beginsel der scheiding van staat en kerk , en met het feit dat Belgie als staat geene bepaalde godsdienst heeft. Hierop werd geantwoord dat het beginsel van volstrekte scheiding tusscher. staat en kerk niet in de Belgische constitutie opgenomen is , en dat het Belgische volk grootendeels katholiek is, al is de staat er regtens zonder voorkeur voor eene of andere godsdienst. De regering heeft op nieuw verklaard dat Belgie's gezant bij den Koning Victor Emanuel, de heer Solvijns , zich na den afloop van het hem verleende verlof in Rome zou gaan vestigen, en dat de kanselary van het Belgische gezantschap er reeds gevestigd is. De post van 26,000 francs , op het budget van het ministerie van buitenlandsche zaken voor het loopende dienstjaar uitgetrokken voor het gezantschap bij den Heiligen Stoel, is ten slotte , gelijk boven is gemeld , met 63 tegen 32 stemmen bewilligd. VEREENIGDE STATEN. Het Huis van Afgevaardigden te Washington heeft iu zijne zitting van 19 Februarij een besluit genomen, strekkende om eene noodelooze hardheid van het oude oorlogsregt te verzachten. Het heeft den President Grant uitgenoodigd om door onderhandelingen met de andere beschaafde natiën te bewerken dat krijgsgevangenen niet opgesloten maar onder parlementairs-vlag terug gezonden worden , onder belofte van niet-deelneming aan de krijgsbedrijven tot dat zij uitgewisseld zullen zijn. Den 20sten is door de commissie voor de hervorming der burgerlijke staatsdienst eene bill bij het Huis ingediend, die ten doel heeft de ministerien en departementen van het algemeene bestuur des eedgenootschaps aan den invloed van de politieke belangen en van den partijstrijd te onttrekken. Zij verbiedt op straffe aan de leden van het Congres, aanzoeken om aanstelling tot eenig burgerlijk ambt aan liet gouvernement over te brengen of bij hetzelve te ondersteunen ; zullende het aan een lid van het Congres dan alleen vrijstaan personen voor een ambt aan te bevelen, wanneer hij daartoe door het hoofd van een departement van algemeen bestuur schriftelijk uitgenoodigd is. De aanstalten tot heffing der incometax in dit jaar worden blijkens de jongste berigten uit de Vereenigde Staten gemaakt op gelijken voet als in de vorige jaren. De tegenstanders dier belasting hadden gehoopt dat de republikeinsche partij meer de herkiezing van den President Grant dan het belang der schulddelging in het oog zou houden en alzoo thans de afschaffing dier belasting bewerken zou. De Pacific Railway, de hoofdlijn voor de spoorweg-communicatie tusschen het Oosten en het Westen der Vereenigde Staten, is nagenoeg vier weken lang door ophoopingen van sneeuw onbruikbaar geweest. De reizigers, welke op die lijn door de sneenwstormen overvallen wai*en, zijn eerst omstreeks het midden der vorige maand Februarij, na drie ii vier weken vastgezeten te hebben, in staat geweest om de reis oost- en westwaarts voort te zetten.
ZUID-A F RIK A. Blijkens de berigten uit de Kaapstad van 4 Februarij was sir Henry Barkly, de gouverneur der Kaapkolonie , door de Koningin Victoria insgelijks tot gouverneur van West-Griqua-land (dat is de naam waaronder de diamantrijke landstreek bij het Britsahe grondgebied int» e . lijfd is) aangesteld, onder verklaring dat al zijne-stappen ten aanzï en van de inlijving dier landstreek door Harer Majesteits gouvernement goedgekeurd werden. Het was in Zuid-Afrika bekend geworden dat do waarde der diamanten op de Londensche markt daalde; dit had er wel niet do diamantzoekers, maar toch de opkoopers van edelgesteenten en de speculanten min of meer ontmoedigd. Verder gewagen de nu uit de Kaapkolonie ontvangen dagbladen van eene poging om eene eedgenootschappelijke verbindtenis in ZuidAfrika tot stand te brengen. Er was daartoe on-l'angs eene commissie gevormd: deze zou hare geschorste zittingen weldra hervatten. De vereeniging van de oud-Hollandsche gemeenebesten, den Oranjo-Vsijstaat en de Zuid-Afrikaansche Republiek, lag in het doel dier commissie. TELEGRAPUISCHE BERIGTEN Londen, 6 Maart. Het zoo veel gerucht makende proces van Tichborne is heden geëindigd. De advocaat van den eischer heeft verklaard er in te berusten, dat de zaak buiten verdere behandeling gesteld worde. De regter heeft bevolen den eischer in verzekerde bewaring te nemen en eene regtsvervolging tegen hem in te atellen. Die vervolging zal van regeringswege plaats hebben. Londen, 7 Maart. De minister van finantien heeft aan eene deputatie, die bij hem kwam aandringen op verlaging van de ineome-tax, geantwoord dat eene wijziging dier belasting onmogelijk was; dat zij verleden j aar verhoogd had moeten worden was het gevolg der weigering van het Parlement om andere voorgestelde belastingon goed te keuren Versailles, 6 Maart. De Nationale Vergadering heeft de verkiezing van den heer Rouher zonder discussie goedgekeurd. Aanstaanden Zaturdag zal eene interpellatie plaats hebben over de aftreding van den heer Pouyer Quertier als minister van finantien. Daarna is de discussie over de wet betreffende de Internationale voortgezet. Berlyn, 6 Maart. Bijna gelijktijdig zijn alhier berigten uit Dresden, Pirna, Schandau, Chemnitz. Bodenbach , Weimar en Rudolstadt ontvangen, volgens welke gisteren namiddag tusschen 3 en 4 ure op die plaatsen schokken van aardbeving waargenomen zijn. Rome , 5 Maart des avonds. Gisteren is hier in eene openbare zamenkoinst besloten en overgegaan tot het oprigten van een Italiaansch bijbelgenootschap; het was eene talrijke vergadering, doch zij bestond meerendeels uit vreemdelingen. Rome, 7 Maart. Een liberaal dagblad berigt dat de commissie besloten heeft om de petitie , waarbij de toepassing der wet betreffende de geestelijke corporatien op de provincie Rome gevraagd wordt, in het archief neder te leggen, in afwachting van de regerings-voordragt betrekkelijk dit onderwerp.
---

