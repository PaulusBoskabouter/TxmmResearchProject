NEDERLANDEN. 's GRAVENHAGE, den 7den November 1872.
(Staatsblad n°. 105.) BESLUIT van den 30 sten October 1872, nader bepalende welke ziekten van het vee voor besmettelijk worden gehouden en welke der in de wet van 20 Julij 1870 (Staatsblad n°. 181) genoemde maatregelen bij het heerschen of bij het dreigen van elke dier ziekten moeten toegepast worden, en zulks met intrekking der Koninklijke besluiten van 4 December 1870 (Staatsblad n". 190), 26 Januarij 1871 (Staatsblad n°. 2) en 19 April 1871 (Staatsblad ti°. 36). Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, •enz., enz., ENZ. Overwegende, dat herziening: van Onze besluiten van 4 December 1870 [Staatsblad n". 190), 26 Januarij 1871 (Staatsblad n°. 2) en 19 April 1871 (Staatsblad n". 36) noodzakelijk is gebleken; Op do voordragt van Onzen Minister van Binnenlandsche Zakon , van 15 October 1872, lit. A, 9de afd.; De commissie van deskundigen, benoemd bij Ons besluit van 8 October 1872, n°. 16, gehoord; Djn Raad van State gehoord (advies van 25 October 1872, n°. 9); Gelet op het nader rapport van Onzen voornoemden Minister, van 27 October 1872, n°. 1, 9de afd.; Hebben besloten en besluiten : Artikel 1. Voor besmettelijke ziekten van het vee worden gehouden: 1°. de veepest (veetyphus) bij herkaauwende dieren; 2". do longziekte bij runderen; 3°. het kwaadaardig klaauwzeer bij schapen; 4°. de kwade droes en huidworm bij eenhoevige dieren; 5°. de dierenschurft bij paarden en bij schapen; 6°. de pokken bij schapen ; 7°. het miltvuur bij alle vee; 8°. de hondsdolheid bij alle vee. Artikel 2. Bij elke der in artikel 1 genoemde ziekten zijn de bepalingen der artikelen 13 en 14 der wet van 20 Julij 1870 (Staatsblad n°. 131) van toepassing. Afzondering van vee, hetwelk vermoed wordt door eene besmettelijke ziekte te zijn aangetast, kan volgens artikel 16 der aangehaalde wet door den burgemeester, in overleg met den districts-veearts. zijn' plaatsvervanger of, bij afwezigheid van beiden, in spoedeischende gevallen met een' geëxamineerden veearts, worden bevolen. Artikel 3. Behalve de in artt. 13 en 14 voorgeschreven aangifte en afzondering moeten de volgende maatregelen worden toegepast: § 1. Bij de veepest (veetyphus). Het door veepest aangetaste vee en het daarvan verdachte moet worden afgemaakt en daarna verbrand of begraven. De stal of het gebouw , waarin zich door veepest aangetast of daarvan verdacht vee heeft bevonden, moet worden ontsmet. De op het erf of de hoeve aanwezige mestvaalt moet worden onschadelijk gemaakt. Het vastleggen of vasthouden van honden kan worden geboden, met inachtneming van het bepaalde bij art. 30 der wet van 20 Julij 1870 (Staatsblad n°. 131). § 2. Bij de longziekte. Runderen , door de longziekte aangetast, moeten worden afgemaakt. De borst- en buiksingewanden van het afgemaakte dier moeten worden verbrand of begraven. De huiden der afgemaakte runderen worden ontsmet. De plaats in den stal of het gebouw, waar een afgemaakt of gestorven dier gestaan heeft, moet worden ont3met. Het vastleggen of vasthouden van honden kan worden geboden, met inachtneming van het bepaalde bij artikel 30 der wet van 20 Julij 1870 (Staatsblad n°. 131). Onze Minister van Binnenlandsche Zaken kan afmaking van Regeringswege voor bepaalde streken en bepaalden tijd doen staken en afmaking van verdachte runderen bevelen. ^Eigenaars van longziek vee zijn bevoegd dit te slagten , na aangifte bij den burgemeester en onder toezigt der politie, onverminderd hunne verpligting tot naleving der overige bepalingen van de aangehaalde wet van dit besluit. § 3. Bij het kwaadaardig klaauwzeer bij schapen. Het door kwaadaardig klaauwzeer aangetaste schaap moet van de overigen afgezonderd worden gehouden.
§ 4. Bij den kwaden droes en huidworm. Wanneer de districts-veearts het noodig oordeelt, moet het aangetaste dier worden afgemaakt en daarna verbrand of begraven. De plaats in den stal of hot gebouw, waar een afgemaakt dier gestaan heeft, moet worden ontsmet. § 5. Bij de schurft. De door schurft aangetaste paarden of schapen moeten van de overigen afgezonderd worden gehouden. § 6. Bij de schaapspokken. In bijzondere gevallen , waar dit door den districts-veearts noodig wordt geoordeeld, kunnen door pokken aangetaste schapen worden afgemaakt. Het afgemaakte dier. moet worden verbrand of begraven Waar afmaking niet plaats vindt, moet het aangetaste schaap van de overigen worden afgezonderd gehouden. De stal of het gebouw, waarin eenig aan p >kken lijdend schaap gestaan heeft, moet naafloop van het laatste geval worden ontsmet. § 7. Bij het miltvuur. Het aan miltvuur lijdende dier moet van het overige vee afgezonderd worden gehouden. Na den dood of na het herstel van het aangetaste dier moet de plaats in den stal of het gebouw, waar het gestaan heeft, worden ontsmet. § 8. Bij de hondsdolheid. Het door hondsdolheid aangetaste vee moet worden afgemaakt en daarna verbrand of begraven. De plaats in den stal of het gebouw , waar een afgemaakt of gestorven dier gestaan heeft, moet worden ontsmet. Het vastleggen of vasthouden van honden kan worden geboden, met inachtneming van het bepaalde bij artikel 30 der wet van 20 Julij 1870 ( Staatsblad n°. 131). Artikel 4. Vee, aan eene besmettelijke ziekte gestorven, moet door de zorg en ten koste van den eigenaar worden verbrand of begraven. De daarvoor benoodigde koolteer, petroleum of ongebluschte kalk worden hem door den burgemeester op Rijkskosten verstrekt. Artikel 5. Vee, dat volgens artikel 22 van de wet van 20 Julij 1870 (Staatsblad n°. 131) als verdacht wordt beschouwd, blijft in dien toestand; bij longziekte, 3 maanden ; bij kwaadaardig klaauwzeer bij schapen, 15 dagen; bij kwaden droes en huidworm, 30 dagen; bij schurft van paarden, 15 dagen, en bij schurft van schapen, 1 dag; bij schaapspokken, 15 dagen; bij miltvuur, 8 dagen; __ bii hondsdolheid van schapen, geiten en varkens, 2 maanden; bij hondsdolheid van rundvee en eenhoevige dieren, 6 maanden; alles te rekenen van het eindigen van het laatste geval door herstel of door dood of afmaking. Het oogenblik, waarop de bij dit artikel bedoelde termijn voor het geval van herstel begint to loopen, wordt door den districts-veearts vastgesteld bij schriftelijke gedagteekende verklaring, die aan den belanghebbende kosteloos wordt uitgereikt. Zoo verdacht vee van een merkteeken is voorzien, wordt dit, wanneer het vee opgehouden heeft verdacht te zijn, onkenbaar gemaakt. Voor vee verdacht van longziekte kan de termijn van 3 maanden door den Commissaris des Konings in <le provincie met eene maand worden verminderd , indien de districts-veearts of zijn plaatsvervanger schriftelijk verklaart, dat het binnen acht dagen, nadat het in verdachten toestand is geraakt, door een' geëxamineerden veearts met goed gevolg is ingeënt. Artikel 6. De termijn, bedoeld bij art. 22 der wet van 20 Julij 1870 (Staatsblad n°. 131), wordt gesteld: voor veepest (veetyphus) op 15 dagen; voor longziekte op 8 dagen; voor kwaadaardig klaauwzeer bij schapen op 8 dagen; voor kwaden droes en huidworm op 15 dagen; voor schurft bij paarden op 15 dagen en bij schapen op 1 dag; voor schaapspokken op 10 dagen. Artikel 7. Bij afsluiting van besmette hoeven of weiden, ingevolge het 1ste lid van artikel 29 der wet van 20 Julij 1870 ( Staatsblad n°. 131), is verboden: a. bij veepest (veetyphus), invoer in en uitvoer uit den afgesloten kring van herkaauwende dieren, honden, katten en pluimgedierte en uitvoer uit den afgesloten kring van eenhoevige dieren en varkens, en van versch vleesch, onbereide huiden, haar, vederen, horens, beenderen, klaauwen, wol, ongesmolten vet, mest en allen anderen afval en van hooi, stroo en ander veevoeder, touw, koedekken en stalgereedschap; b. bij longziekte, invoer in en uitvoer uit den afgesloten kring van runderen en uitvoer uit den afgesloten kring van schapen, van onbereide huiden, mest, hooi, stroo en ander veevoeder;
c. bij kwaadaardig klaauwzeer bij schapen, invoer in en uitxoer uit den afgesloten kring van herkaauwende dieren ; d bij kwaden dr.>es en huidworm, invoer in en uitvoer uit den afgesloten kling van eenhoevige dieren ; e. bij schurft van paarden, invoer in en uitvoer uit den afgesloten kring van paarden, en bij schurft van schapen, invoer in en uitroer uit den afgesloten kring van schapen; f. bij schaapspokken , invoer in en uitvoer uit den afgesloten kring van schapen ; g. bij miltvuur , invoer in en uitvoer uit den a'gosloten kring van vee; h. bij hondsdolheid, uitvoer uit den afgesloten kring vun vee, honden en katten. Artikel 8. De termijnen, bij artikel 32 der wet van 20 -Iulij 1870 (Staatsblad n° 131) bedoeld, worden gesteld: bij veepest (veetyphus), op 30 dagen voor alle vee; bij longziekte, op 60 dagen voor runderen, doch wanneer de stal of weide, waarin zich geen runderen bevinden, is ontsmet, op 21 dagen; bij kwaadaardig klaauwzeer bij schapen, op 15 dagen voor schapen ; bij kwaden droes en huidworm, op 15 dagen voor eenhoevige dieren; bij schurft, op 15 dagen voor paarden, op 30 dagen voor schapen; bij schaapspokken, op 15 dagen voor schapen; bij miltvuur, op 10 dagen voor alle vee; bij dolheid, op 8 dagen voor alle vee; alles te rekenen van den dag, waarop het laatste geval door herstel , door dood of afmaking is geëindigd. Het oogenblik, waarop de bij dit artikel bedoelde termijn voor het geval van herstel begint te loopen, wordt door den districtsveearts vastgesteld bij schriftelijke gedagteekende verklaring, die aan den belanghebbende kosteloos wordt uitgereikt Artikel 9. Onze besluiten van 4 December 1870 (Staatsblad n°. 190), 26 Januarij 1871 | Staatsblad n°. 2) en 19 April 1871 (Staatsblad n J . 36) worden ingetrokken Artikel ld. Ons tegenwoordig besluit treedt in werking op den vijfden dag na de afkondiging in het Staatsblad en in de Staatscourant. Onze Minister van Binnenlandsche Zaken is belast met de uitvoering van dit besluit, dat in het Staatsblad en gelijktijdig in de Staatscourant zal worden geplaatst, en waarvan afschrift zal worden gezonden aan' den Raad van State. 's Gravenhage, den 30sten October 1872. WILLEM. De Minister van Binnenlandsche Zaken, Geertsema. Uitgegeven den achtsten November 1872. O De Minister van Justitie, de Vries. MINISTERIE VAN BUITENLANDSCHE ZAKEN. Door den Nederlandschen consul in Denemarken is de heer E. A. Bendixsen aangesteld tot zijnen vice-consul te Thisted.
---

