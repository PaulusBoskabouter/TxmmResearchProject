De Amsterdamsche gemeenteraad en de Amsterdam- sche kanaal-maatschappij.
Burgemeester en wethouders hadden aan den raad ’t voorstel gedaan, de voltooiing van het kanaal te verzekeren, door uitvoering van regeeringswege, en wel, omdat meer en meer de overtuiging veld wint, dat de voltooiing van dit grootsche werk vóór of op 1 Aug. 1876 in geenen deele is verzekerd bij de bekende finantiëele moeilijkheden, waarin de kanaal-maatschappij verkeert. Terwijl de van rijkswege gevormde Botterdamsche waterweg reeds vóór ’t verkeer opengesteld is, zal Amsterdam dus onder de plaag der kanaal-maatschappij nog jaren lang een kwijnend handelsleven kunnen leiden. Burgemeester en wethouders stelden dus voor: lo. De hooge regeering andermaal ernstig te verzoeken dat zij trachte met de Amsterdamsche Kanaalmaatschappij omtrent de overneming van hetgeen door deze tot uitvoering der haar verleende concessie tot nu toe is verricht, in eene schikking te treden, en zelve de voltooiing van het werk op zich neme; 2o. Voor het geval dat de hooge regeering met het sub no. 1 genoegen mocht nemen, en zich zelve met de voltooiing van de bedoelde werken mocht belasten, haar tot dat doel, onverminderd de uitkeering van het bedrag ad ƒ 3,000,000 der stedelijke kanaalleening na de voltooiing van het kanaal, en onverminderd de nadere bijdrage van ƒ 3,000,000 volgens het raadbesluit van 26 Februari 1868, van gemeentewege nog eene bijdrage aan te bieden van ƒ 3,000,000 onder de volgende voorwaarden en bepalingen : а. Op het kanaal zullen nimmer, onder welke benaming ook, sluis-, haven- of kanaalgelden, tollen of rechten geheven worden; б. De Staat waarborgt dat het kanaal door Holland opzijn smalst, uiterlijk 1 Augustus 1876 geheel voltooid en voor het verkeer geopend is; c. De Staat neemt op zich het onderhoud van het kanaal c. a. in den uitgebreidsten zin; d. Amsterdam zal het recht hebben op volledige mededeeling van alles wat op de kanaalzaak betrekking heeft. 3o. Deze aanbieding van ƒ3,000,000 vervalt en wordt als niet gedaan beschouwd, wanneer niet binnen één jaar na het treffen dezer overeenkomst met de uitvoering van staatswege is aangevangen. 4o. Burgemeester en wethouders te machtigen met de hooge regeering in overleg te treden omtrent de wijze van betaling, en zulks tot voorbereiding der financiële voorstellen, die den raad wegens deze overeenkomst ter goedkeuring zullen worden aangeboden, om daarna ter bekrachtiging aan gedeputeerde Staten te worden onderworpen. Werd nu dit voorstel door den gemeenteraad grondig behandeld? Toonden de gemeenteraadsleden een zelfstandig oordeel in deze zaak te kunnen uitspreken? Of bleek het dat ook hier ’t„vele kleintjes maken één groote” waar was, en dat die kleintjes aan den leiband liepen
van bankiers, verscholen in officiëele pakjes. Zoo verkleed I als officianten der gemeentenaren kwamen die bankiers Ier audiëntie bij den raad, om in geschrifte bezwaren te opperen tegen de voorstellen van het dagelijkschbestuur ? Ziellier wat verder gebeurdel De raad, tegen zich zelf verdeeld, werd meegeesleept door de bekeering van mr. J. S. van Nierop, die verklaarde thans voor de uitvoering door de kanaal-maatschappij te zijn, omdat deze den staat tot bankier had (van eens anders leer is ’t goed riemen snijden). De minister nu had verklaard, dat men op den staat rekenen kon en deze zou zijn troetelkind _ de kanaal-maatschappij, wel niet in ongelegenheid laten. Mr. J. S. van Nierop, die 9 jaren geleden had gewild, wat thans burgemeester en wethouders willen, wilde, nu het tegenovergestelde van ’tgeen hij vroeger noodzakelijk achtte. Hoe ’t mogelijk was, dat de heer Jager, die 9 jaren geleden ’tniet met hem eens was, in dien tijd ook omgedraaid was, en ’t nu weer met burgemeester en wethouders eens was, begreep hij niet. (Wij vinden dat voor een man als de heer Jager nog al zeer begrijpelijk en waarom zou de heer Jager niet mogen doen, wat de heer van Nierop gedaan heeft?) De heer Jager, wellicht zelf groot aandeelhouder, pleitte in elk geval in ’t belang der aandeelhouders. Blijkbaar stelde hij in de beloften der directie van de kanaalmaatschappij niet veel vertrouwen, zoodat hij hun toestand onhoudbaar scheen te achten, zoo 'tover 2 jaren bleek, dat zij bij de thans door de regeering toegezegde hulp, ’t werk niet voltooien kon. Dan zou de positie der aandeelhouders nog veel ongunstiger wezen dan thans. De handelwijze van de kanaal-maatschappij, in zake-de Oranjesluizen, getuigt wel van de hulploosheid der directie. Men sprak zelf van ’t onwaarheid spreken te dezer zake. De heer Oorver Hoofd, voormalige wethouder van fin , is niet voor al die voortvarendheid; (hij is een conservatief man, die orde en rust bovenal wil handhaven) de Eerste Kamer moest nu maar eerst afhandelen met de kanaal-maatschappij; die le Kamer zal de maatschappij, naar sprekers meening, toch niet meer geven, maar wel minder, dan ze nu van de stad zou ontvangen, m. a. w. de belangen der aandeelhouders zijn voor den ouden wethouder van finantiën van weinig belang. Al krijgen die geen cent, daarom blijft de kanaal-maatschappij niet minder een snoek aan de lijn voor den staat. (Die snoek op te halen en toe te bereiden is een zaak van later zorg, misschien ook wordt ze een lokaas voor overloopers uit ’t liberale kamp?) Met de zienswijze-Corver Hoofdt is de opvolger van den voormaligen wethouder, den door zijne verzwagering met den burgemeester, afgetreden wethouder van finantiën, de heer Vening Meinesz ’t geheel eens. De heer Jitta, de president der kanaal-maatschappij, is volstrekt niet zeker, dat de aandeelhouders burgemeester en wethouders dankbaar zullen zijn, dat zij hen uit de branding willen sleepee. De tegenwoordige wethouders, de hh. Westenberg en de Ko-
mng, dringen aan op de flinke verzorging der belangen van Amsterdam. Het is voor de gemeente geenszins de eerste vraag: of de kanaal-maatschappij en hare aandeelhouders wat minder of wat meer nadeel beloopen zullen, indien hare directie wat voortvarend zijn wil, of wat talmen mag bij ’t verbruiken harer beschikbare fondsen. In Nov. van ’t vorig jaar schreef de heer Thorbecke, dat eene werkstaking ophanden is, als de staat niet helpt, zooals de regeering ’t voorstelde aan de volksvertegenwoordiging; toch was de afkeuring van die voorsfellen vrij algemeen, dus een werkstaking is ophanden. (Thorbecke is toch geen leugenachtig man.) De burgemeester gelooft, dat alles, te goedertrouw behandelt, wel goed terecht komen zal; hij is dus tegen ’t voorstel van ’t dagelijksch bestuur. De gemeenteraad vindiceert het recht van rijp beraad, zegt een zijner leden; maar de heer van Nierop verheft nog eens éijne stem, om te zeggen, dat bij ’t dagelijksch bestuur, toen het dit voorstel deed, geen rijp beraad heeft bestaan, en dat de staat of zijn agent, de kanaal-maatschappij, zich de tollen zoo goedkoop niet zal laten afkoopen. De gemeenteraad beslist, met 27 tegen 8 stemmen, maar met verder over de zaak te praten; de gemeentenaren zullen 't dus later wel bespeuren, hoe zij in de zitting van o April jl. door 27 hunner vertegenwoordigers gediend zijn geworden. Vooi de eer der kanaal-maatschappij ware ’t wenschelijk geweest, dat de heer Jitta niet had verklaard, dat alles aan de Oranjesluizen in orde was, terwijl de staat verklaarde, dat ter onveilig is, en er een schip in de sluizen vergaan was. Voor de eer van den gemeenteraad ware ’t wenschelijk geweest, indien zij ’t rijp beraad niet had ter zijde gesteld. Het belang der aandeelhouders, en vooral dat van den Amsterdamschen handel en scheepvaart,, was dan niet langer in de handen van enkele speculanten. Voor de verbinding van Amsterdam met de Noordzee, behoeven zich de goede Amsterdammers nu in de eerste jaren nog niet ongerust te maken, en in rustige rust kunnen zij ordelijk en tevreden hun handel en scheepvaart zien verloopen naar andere steden, en dat alles ten voordeele van eenige bankiers, die in de kanaal-maatschappij (ook in de maatschappij ter exploitatie van staatsspoorwegen) uitmuntende werktuigen bezitten, om hunne bijzondere belangen te doen gelden, boven die van de handels- en scheepvaartbelangen der hoofdstad. Botterdam voor de groote vaart, Amsterdam voor den geldhandel, de exploitatie van den handel op Engeland en van den binnenlandschen handel, voor zooverre de exploitatie maatschappij ,der staatsspoorwegen dat goedgunstig toelaat. Schoone toekomst jjvoorwaar I
In de Amsterd. Cour. no. 238, van Zondag 8 en
Maandag 9 Uct. 1871, las men ’t volgende bericht: „Den 24 Mei jl. werd door de algemeene vergadering
van aandeelhouders in de Amsterdamsche kanaalmaatschappij de directie gemachtigd tot het aangaan eener leening van ten hoogste 10 millioen gulden nominaal, op zoodanige voorwanden als later door baar, in overleg met commissarissen, en voor zooveel noodig met de regeering, zal worden vastgesteld. „Bij de toelichting werd gewezen op de faknlteit, welke der maatschappij gelaten is, om eene leening van 10 millioen op droog te.maken gronden te sluiten, en tot voorloopige geldneming over te gaan voor het geval dat die gronden nog niet drooggemaakt zijn. „Dat besluit is waarschijnlijk de aanleiding tot het onjuist bericht, dat het Vaderland in zijn nommer van heden mededeelt „dat de maatschappij bij de hooge regeering stappen heeft gedaan, ten einde meer kapitaal te verkrijgen voor de voltooiing der kanaalwerken.” ” Brengt men daarmede ’t dezer dagen in den gemeenteraad verhandelde in verband, dan blijkt het naar ’t ons voorkomt, vrij duidelijk, dat de kanaalmaatschappij tot het aangaan eener geldleening geen liefhebbers vindt, en de staking van ’t werk kan wordt verwacht.
---

DE DICHTER EN DE BOER.
III. Moser bracht zijn gast in een soort van eetzaal, een vertrek met helder gewitte muren, waarop enkele grof geschilderde prenten afstaken. Toen Arnold binnentrad, zat Jan omringd van zijne broertjes op den grond, en was doende om hun ieder een deel van den koek, dien hij van zijn vader ontvangen had, op te dringen. Maar de kleine gebochelde had al zijne welsprekendheid noodig, om de knapen over te halen, er iets van oantenemen. Onze dichterlijke jager sloeg dit tafereel met bijzondere belangstelling gade en gaf zijne bewondering over de belangloosheid der kinderen lucht aan de moeder, toen de knapen ’t vertrek hadden verlaten. Ja, zei de boerin met een glimlach, te gelijkertijd met een zucht, er zijn oogenblikken, waarin ’t zeker in hun voordeel is, dat Jan zoo lijdend is; onder elkaar geven ze niets toe, maar geen hunner weigert iets aan Jan; ’t is of ze elkander in dit opzicht overtreffen willen in oplettendheid en verknochtheid. Wel! lieve deugd, viel Moser haar in de rede; wie zou nu aan een zoo zwaar beproefden onschuldige iets •willen weigeren? Zie, mijnheer, ’tis misschien dom om
’t te zeggen voor een man, maar dat kind kan mij de tranen uit de oogen lokken. Somwijlen, midden in mijn werk, als ik op ’t land ben, begin ik om hem te denken; en dan zeg ik: Jan is ziek. Soms, denk ik: — Jan is misschien al dood! en dan, er mag haast bij ’t werk zijn of niet, onder een of ander voorwendsel vind ik gelegenheid, om naar huis te komen en te zien hoe ’t er gesteld is. Och, mijnheer, hij is zoo zwak en lijdend, en hij zou zoo ongelukkig wezen, als men hem niet wat meer liefde bewees, dan aan de overigen. Ja, ja, viel de boerin er op in; het arme schepseltje is te gelijkertijd ons kruis en onze wellust; ik heb wel al mijne kinderen even lief, mijnheer, maar als ik de krukken van Jan hoor, dan tril ik van vreugde; want dat geluid verzekert mij, dat de goede God ons ’t lieve kind nog niet ontnomen heeft. Ik verbeeld mij dat Jan ons geluk aanbrengt, zooals de nachtegalen aan de vensterramen, en zoo ik hem niet verzorgen kon, zou ik denken, dat ik niets meer te doen had. Arnold hoorde deze naïve uitingen van ouderliefde met belangstelling en verwondering aan. De boerin riep nu de dienstmaagd en de tafel werd gedekt; op uitnoodiging van Moser nam de jongeman
aan den flink-brandenden haard plaats. lei wijl hij zoo, tegen den rand van den schoorsteen geleund, rondzag, viel zijn oog op een zwart lijstje aan den muur, waarin een gedroogd blad was bevestigd. Moser zag dit en zeide lachend : Gij schijnt mijne relikwie te bekijken, ’t is het blad van een treurwilg, die op ’t graf mijns vaders geplant is. En de boer stopte zijn pijp en keek t zwarte lijstje en ’t gedroogde blad met een geheel eigenaardigen oogopslag aan. In dit aandenken lag blijkbaar voor hem eene wereld van herinneringen aan zijne jeugd, en die herinneringen schenen de verbeelding van Moser ook nuj zoo geheel te vervullen, dat hij de reeds lang gestopte pijp werktuigelijk vasthield en aan den oude dacht. Arnold had eerbied voor die herinneringen en wachtte zwijgend af, tot de boer weer spreken zou. Deze werd door ’t opdragen van ’t avondeten in zijne mijmering gestoord, hij schoof een stoel aan voor zijn gast, en ging recht tegen over hem aan tafel zitten. De soep zal goed smaken, sprak hij vroolijk, ik heb sedert van morgen niets gehad dan een stuk brood en een slokje jenever; ik zou van avond wel een os op kunnen eten.
En om te bewijzen, dat hetgeen hij zeide waarheid
was, verslond hij de lekkere erwtensoep, die voor hem stond. Gedurende eenige minuten hoorde men slechts ’t geluid der lepels, gevolgd door dat der messen en vorken, waarmede de gerookte varkensrib, die door de boerin was opgebracht, werd klein gemaakt. Arnold had ook den gebeelen dag geloopeu en al zijn steedsche liflafjes vergeten, om zich te goed te doen aan ’t boerenspek, dat hem buitengewoon geurig en malsch leek en zoo lekker gekruid was, dat men er bij drinken moest, om beter te eten, en ook opwekte tot eten, om beter te kunnen drinken. Onder ’t eten nam de vertrouwelijkheid toe. Opeens scheen de boer door eene plotselinge gedachte getroffen te worden. En Kees? vroeg hij; ik heb hem, zoo lang ik t’huis ben, nog niet gezien De boerin en de kinderen zagen elkander onrustig aan en gaven geen antwoord. Wat is dat? riep Moser, die zag dat ze niet oj) hun gemak waren; waar is de hond? Wat is er met hem gebeurd? Antwoord toch, Doortje. Vader moet niet boos worden zei Jan; wij durfden ’t u niet te zeggen; maar Kees is heengegaan en nog niet teruggekeerd. Duivels! Waarom niet gewaarschuwd! riep de boer, de
vuist op de tafel slaande. En welken weg is hij opgegaan ? De weg naar den heuvel. En wanneer? Na ’t onbijt hebben wij gezien dat hij ’t smalle voetpad opliep. Dan moet hem een ongeluk overkomen zijn, zeide Moser opstaande. . . Het arme dier ziet bijna niet en schier overal zijn diepe kuilen. Kom vrouw, geef mij mijn peiekker en de lantaarn; want dood of levend, Kees moet terecht komen. Doortje deed wat haar bevolen werd en, zonder over tijd of weer te praten, bracht zij haren man het gevraagde. Gij schijnt veel van dien hond te houden? waagde Arnold te zeggen, terwijl hij zijne bevreemding over die zelfopoffering verborg. Wel, zei Moser, terwijl hij zijn pijp opstak; ’t dier heeft mijn vrouws vader ’t leven gered. Op een keer van de markt komende, met het geld voor vier koebeesten, die hij verkocht had, werd hij door vier kerels overvallen en zonder Kees, zou hij er toen geweest zijn. Toen de oude man kwam te sterven, nu twee jaren geleden, heb ik hem moeten beloven, voor den hond te zorgen als voor mijne kinderen. Het waren zijn eigen woorden. ... Ik heb ’t beloofd, en zou ’tdannu
geen schande zijn, als ik ’t niet deed. Kom Frits, geef mijn stok met het ijzer beslag. Ik zou voor geen stuk van mijn pink willen, dat ’t beest iets overkomen was.. . Het is al twintig jaar in de familie. . . Het kent ons allen aan de stem. . . . Tot weerziens, mijnheer, ga maar te rust tot morgen. Moser hulde zich in zijn peiekker en men hoorde ’t geluid zijner voetstappen langzaam wegsterven tusschen de rukwinden en regenvlagen. Na een lange pause, wees de boerin Arnold nachtverblijf aan; maar deze was hoe langer hoe meer belang gaan stellen in zijne omgeving en verzocht dus te mogen wachten op de terugkomst van den man, wiens manieren hem, nog pas geleden, zoo ruw en ontdaan van alle bekoorlijkheid schenen. Het werd ondertusschen laat, de kinderen geraakten in slaap en te bed, zelf Jan kon niet wakker blijven, en ook hij ging naar bed. De boerin was blijkbaar ongerust en liep gedurig van den haard naar de deur en van de deur naar den haard. Arnold zocht haar gerust te stellen, maar werd zelf, door ’t langdurig wachten, uiterst ongeduldig.
---

