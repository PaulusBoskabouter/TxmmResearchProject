BUITENLANDSCHE POLITIEK.
In 1865 werden te Londen, door samenwerking van een aantal parlementsleden, ambtenaren, geestelijken, rechtsgeleerden, officieren en burgers, twee coöperative stores opgericht : vereenigingen, wier leden, in afzondelijke winkels, zich onvervalschte artikelen van dagelijksch verbruik tegen matige prijzen kunnen verschaffen. De oudste dier vëreenigingen, met etablissementen in Monkwell Street ep Long Acre, telt nu reeds 25,000 leden; de andere,
in Haymarket, telt er omtrent 12,000. Aan die beide stores werd, gedurende 1871, een bedrag van 630,894 p. st. besteed aan kruidenierswaren, wijnen, manufacturen en andere artikelen. De drie winkels der vereenigingen zijn dagelijks opgevuld met klanten; en in de straat verdringen zich de rijtuigen van welgestelde koopers, die — golijk de Saturday Review ’t uitdrukt — zich hebben losgemaakt van ’t gevestigde begrip, dat hun geld hun zou toevertrouwd zijn met geen ander doel dan om er den winkelier mee te mesten. Overal —• verzekert de Review — ziet men soortgelijke vereenigingen uit den grond rijzen. Te Parijs wordt thans eene nationale maatschappij tot aanmoediging van industriëele arbeiders gevestigd, die een programma heeft verspreid, waarin wordt gezegd, dat het doel der maatschappij zal zijn den arbeider te helpen, te beloonen en te onderlichten benevens zorg te dragen voor zijne behoeften in den ouderdom. De president der maatschappij, de heer Troncin du Mersan, heeft een plan voor het houden van een algemeene internationale tentoonstelling van huishoudkunde te Parijs van 15 Juli tot 15 Oct. a. s. verzonden. Dit plan bevat ’t programma en het reglement dier tentoonstelling. Volgens art. 1 bestaat de commissie uit eene delegatie der Societé nationale d’encouragement des Travailleurs industriels’ onder presideum van den stichter Tröncïn du Mersan en ondet ’t patronaat van gezanten en consuls van vreemde mogendheden te Parijs; van administratieve commerciële en finantiële notabiliteiten; van geleerden, practici, en leden van de Societé nationale. Volgens art. 2 bestaan de buitenlandsche commissiën, bij welke men zich tot inzending aanmelden kan uit de gezanten en consuls en ministers der landen die willen mededingen, alsmede uit de voornaamste kooplieden. (Echte Fransche économie domestique 1!! Bed.)
---

BUITENLAND.
DUITSCH1AND. De beroemde Berlijnsche hoogleeraar Trendelenburg is overleden. Hij was even groot philoloog als zelfstandig dichter. Zijn uitgave van Aristoteles is de beste, die er bestaat. Berichten uit Berlijn, dd. 22 Febr., luiden: De heden morgen verschenen dagbladen bevatten de hun van regeeringswege toegezondene mededeeling, dat gistereD voormiddag een gewezen apotheker uit Posen in hechtenis genomen is, die verdacht wordt van een aanslag op het leven van den rijkskanselier te hebben willen plegen. Hij is een geboren Pool; fanatiek rooms-gezind; diende geruimen tijd onder de pauselijke zouaven; hield gedurende de laatsten maanden zijn verblijf bij een kanunnik te Posen, en werd in zijne woning alhier bij den koster der Hedwigskerk, door wien hij als zoon aangenomen was, gearresteerd, bij welke gelegenheid hem een pistool afgenomen werd.
Wanneer beschaafde mannen beschuldigingen te berde brengen, volgens welke de vorst Bismarck het bestaan van het christendom in gevaar brengt, dan is het geenszins bevreemdend dat er onbeschaafde dweepers gevonden worden, die zich geroepen gevoelen om den boozen vijand uit den weg te ruimen.
---

FRANKRIJK.
ha Jtepuuiique, momteur van t Algemeen stemrecht bevat een opstel, waaraan wij ’t volgende ontleenen: Men verbeeldt zich in Frankrijk alles te weten, maar ik wil wedden, dat twee derden der bevolking beschaamd zou staan, als zij de vraag moesten beantwoorden, welk onderscheider tusschen eene republiek en eene monarchie is. Zulke dingen worden op de lagere scholen niet geleerd en wat men op de scholen niet geleerd heeft; behoeft met immers niet te weten? De monarchalen zeggen, de republiek is een regeeringsvorm waaronder men om hals gebracht werd in 1793, verbannen in 1848 of vermoord zooals de gijselaars in 1871. Met ’t zelfde recht zouden de republiekeinen kunnen beweeren, de monarchie is eene regeeringsvorm, die toeliet dat men de boeren evengoed als het vee verkocht, dat men jachtovertreding strafte met dwangarbeid; aan priesters en rijksgrooten vrijheid gaf de ingezetenen te pressen om de kikkers stil te houden terwijl zij op hunne kasteelen vertoefden; de joden en protestanten verbrandde; de H. Barthelomeusnacht en de inquisitie goedkeurde. Maar aan beide kanten maakt men zich dan schuldi» aan valsche voorstellingen. De republiek is de regeering der menigte, de monarchie is de regeering van één persoon. Iedere gemeente is in ’t klein wat eene republiek in ’t groot is j iedere burgemeester, zoo hij door de ingezetenen gekozen wordt, is er de chef van, en zoo hij de zaken niet behoorlijk waarneemt, wordt hij niet herkozen en krijgt zijn afscheid zonder slag of stoot, zooals dat onder welopgevoede lieden betaamt, n Heeft men een koning of een keizer, dan verandert de toestand. Zulk een chef wordt niet alleen levenslang gekozen, maar sterft hij, dan komen zijne kinderen of nakomelingen in zijn plaats. Bijv. Karei V werd chef en was een helderen kop; na hem kwam zijn zoon Karei VI, dat was een idioot. Hendrik IV, die hem opvolgde, was een onnoozele hals. Napoleon de eerste had een maand noodig om de Pruisen te kloppen en op t gezag van diens naam benoemdet ge Napoleon III, die zich binnen drie weken door de Pruisen liet gevangen nemen. De beurs, de bureaucratie, het leger en al de werktuigen die ’t monarchaal bewind behoeft, staan altoos gereed om ’t volk de tanden te toonen, wanneer ’t zich onder een monarchaal bewind beklaagt over onrecht; onder de republiek integendeel, is de menigte souverein en t algemeen stemrecht, mits ’t niet door eene onwetende menigte tegen zich zelf gekeerd wordt, beslist ten gunste van ’t gezond verstand en de bekwaamheid.
maar ue repuDiieK neelt ergere vijanden, dan de monar-
chie. Dwaalbegrippen, vooroordeelen, onwetendheid maken baar tot eene gemakkelijke prooi van dwingelanden. Indien ’t volk geen goed gebruik weet te maken van het algemeen stemrecht, is dit een wapen tegen de republiek. ZWITSERLAND. De beroemde Geneefsche hoogleeraar in de sterrekunde. Plantamaur, heeft een nieuwe komeet ontdekt, die in uitgestrektland alle bekenden overtreft. Hij vordert met vreesselijke snelheid regelrecht onze planeet en zou, volgens Plantamaur’s waarnemingen en berekeningen, met deze den 12 Augustus in aanraking komen, zoo hij dezelfde richting bleef behouden. Op grond van de nadering voorspelt de sterrekundige een groote warmte tegen Augustus.
---

Wat eischt de vaderlandsliefde in zake de voorgestelde uitbreiding van ons militair defensie-wezen?
Redevoering door den heer R. C. d’Ablaingv.Giessenburg,uitgesproken op de verg., 30 Jan. jl. geb. door het Intern. Vredeb. te Amsterdam. VII. Ware het nu te vooronderstellen dat de Nederlandsche natie, wanneer zij eenmaal de kolossale legermacht der strijdlustige Duitsche kohorten, gedrild als alleen Duitschers kunnen zijn, aangevoerd door legerhoofden, voorzien van genieofficieren, zooals het Duitsche rijk er een aantal bezit en gewapend met zundnadelgeweren, mitrailleuses en Krupp-kanonnen, hare grenzen zag overschrijden, het nuttelooze van de worsteling eindelijk begreep, en daarom afzag van den ongelijken strijd, dan zou zij na al de opofferingen die zij aan haar defensiewezen had gebracht, zich blootstellen aan den spotlust van geheel Europa. Nu moge men, uit een oogpunt van zedelijken mded, en in het belang van het land, oordeelen dat zij weldoen zou den spot te trotseeren, een ieder die het Nederlandsche volkskarakter kent, weet dat zij het niet kan, biet zal doen. De fiere Nederlander duldt geen spot; hij kan, wat niet
te hopen is, door overschatting van zijn kracht, een onberaden stap doen, en roekeloos het welzijn van zijn land op het spel zetten; heeft hij eenmaal zich ten strijde toegerust, en staat hij tegenover den vijand, dan zal zijn onverwiubare hardnekkigheid hem den strijd doen doorzetten tot het laatste toe. Dan zal, nadat tien jaren lang het Nederlandsche geld heeft gevloeid, ten bate van een nutteloos, ja gevaarlijk defensiewezen, het bloed van Neerlands dappere zonen stroomen, ten zoen van een verkeerde opvatting van de eischen der vaderlandsliefde; dan zullen steden en dorpen worden verwoest, de vreedzame burgers van hun have en goed worden beroofd, de akkers en weilanden voor vele jaren door zeewater onvruchtbaar worden gemaakt, jammer en ellende, hongersnood en moord hecrschen door het land, en dat alles — nutteloos, dat alles — te vergeefs. En wanneer Nederland zal zijn geworden een provincie van het eenige Duitsche rijk, dan zullen de vestingwerken, die werden opgericht met Nederlandsch handen, behoorlijk hersteld en uitgebreid, moeten dienen om den eenmaal vrijen burger in onderwerping te houden aan den meester; dan zal de Nederlandsche handel met de aan Nederland ontroofde schatten gedreven worden door vreemden; dan zal
het Nederlandsche volksbewustzijn door kommer en gebrek verstikt worden en de Nederlandsche natie verstrooid raken of door herhaald machteloos verzet verlamd en ontzedelijkt worden. Al deze rampen nu kunnen wij ontgaan door bij tijds de oogen te openen voor den toestand waarin wij verkeeren, en door de juiste middelen te kiezen om met het oog op dien toestand, onze onafhankelijkheid te verzekeren, of minstens onze zelfstandigheid zelfs als deel van een groot ryk të bewaren. Nemen wij aan dat ons prestige, even weinig als ons defensiewezen; onze annexatie kan verhoeden, en dat onze aanhechting wordt voltrokken zonder dat een enkele bevriende natie zich daartegen verzet, dan 'zullen wij, altijd in de vooronderstelling dat wij bij het Duitsche rijk zouden worden gevoegd, als een Duitsche provincie voorzeker het Duitsche militarisme, met al de gevolgen van dien bij ons zien ingevoerd; maar dan zullen wij, in alle gevallen, gedurende de vroeger door ons willekeurig gestelde tien jaren, bevrijd zijn gebleven van de drukkende belastingen, die het gevol°zijn van de in verhouding veel te groote uitgaven aan het budget van oorlog, van een volk dat te klein is om oorlogen ie voeren en aus geen staand leger behoeft; en even-
eens zouden wij gedurende die jaren in het genot zijn gebleven van de werkkracht, die een leger aan een land ontrooft en van de gronden, die thans voor vestingwerken schansen, enz. worden misbruikt. Werden wij dan, na de annexatie, nogmaals zwaarder belast dan vroeger, dan zou die verhooging ten behoeve van het herstelde defensiewezen, dat als dan begrepen zou zijn onder het budget van het geheele rijk, stellig niet meer bedragen dan de intrest van hetgeen wij gedurende de tien jare°u van ontheffing van oorlogslasten, zouden hebben uitgespaaid. ... Maar meer nog dan door dat geld zouden wij gebaat worden door het behoud van duizenden menschenlevens. Diezelfde jongelieden, die uit verkeerd begrepen vaderlandsliefde , scherpschutters, weerbaarheids-, pro-patriakorpsen hebben opgericht en die aan de spits des legers strijdende, zich vruchteloos opofferen zouden als verdedigers van ’s lands onafhankelijkheid, zouden dan bewaard blijven om het land met vrucht te dienen door hun leven. Zij zouden de dragers zijn van den Nederlandschen volksgeest, en eenmaal de tolken worden van de Nederlandsche begrippen van vrijheid en vooruitgang, wanneer zij als de vertegenwoordigers der nieuw geannexeerde provincie in de Kamer der afge-l
vaardigden zouden optreden voor de Nederlandsche belangen. Daar zouden zij moedig en volhardend kunnen ijveren voor het herstel van onze onafhankelijkheid op grond van de onbillijkheid onzer aanhechting en, mochten hunne pogingen te kort schieten om dat doel te bereiken, in alle gevallen de banierdragers worden van de vooruitschrijdende partij, de Nederlandsche begrippen overbrengen op Duitschen bodem, en de vrijheden en maatschappelijke voordeelen, waarop onze vaderlandsliefde is gegrond, met de eigenschappen die ons gunstig van andere volken onderscheiden, verzekeren aan het rijk dat ons, krachtig geteekende individualiteit, in zich zal opgenomen hebben. Verliezen wij dan ons onafhankelijk voortbestaan, dan verliezen wij daarmede nog niet alles, en in stede van een geminacht aanhechtsel te worden, zullen wij een geacht en gezachhebbend bestanddeel zijn van het rijk dat ons aan zich trekt. Dat rijk zou, wanneer ooit annexatielust onze onafhankelijkheid belaagde, geen ander kunnen zijn dan Duitschland, op grond dat Frankrijk te lang zal werk hebben om zich van den dubbelen schok te herstellen en Engeland, zeer practisch, zich toelegt op de ontwikkeling van zijn handel en nijverheid, binnen de grenzen die de zee het heeft
gesteld. Maar, ik herhaal het, ik heb vertrouwen in de toekomst, en ben innig overtuigd, dat zij het bewijs zal leveren, dat het geen utopie is, de weg dien ik mijn vaderland aanwijs om aanhechting te ontgaan en zijn onafhankelijk voortbestaan te verzekeren. Ware ik van het tegendeel overtuigd, en wist ik dat de zucht naar het onafhankelijk voortbestaan van mijn vaderland, bij al mijne landgenooten even sterk ontwikkeld was als bij mij, dan riep ik hen op, liever dan de kans te loopen den naam van Nederlander te verliezen, al hunne bezittingen allengskens tot geld te maken en op het oogenblik dat de aanhechting onherroepelijk besloten zou zijn, gemeenschappelijk den door anderen begeerden grond te verlaten en den Nederlandschen staat met al zijn vrijheden en eigenaardigheden te vestigen in het westen van Noord-Amerika, hetzij” in Sowa of in Californie. (1) Als voor een vrij volk in Europa geen plaats meer is, dan heeft het nieuwe werelddeel er nog plaats in overvloed voor. R. C. d’Ablaing van Giessenbübg. (1) Zie hierover de brochure van dr, Hartogh Heiji van Zouteveor. Californie.
---

Het Amsterdamsche Feestplan voor 1 April.
De Dorider-dagavond benoemde commissie voor feestviering hier ter stede, bestaat uit 18 leden. Wij geven die commissie, vóór zij begint te werken, in overweging zich te verstaan met de Vereeniging tot veredeling van ’t volksvermaak of van den optocht af te zien. Het zou toch jammer zijn als de zaak mislukte, en daartoe is wel kans. Immers de voorloopige commissie had nog geen blijken van sympathie der burgerij ontvangen. De burgemeester was welwillend jegens haar gezind. Mr. J. de Bosch Kemper zou de commissie voor ’t Brielsche feest raadplegen of deze de commissie van dienst kon zijn, maar dat was ook alles wat men met zekerheid zeggen kon. Tot nog toe hadden zich aangesloten eene onderofficiers sociëteit, eenige corporatiën van oud-strijders, uit de 3e en 4e sectie (dus niet de rijksten) van ’t metalen kruis, p. m. 250 man, en voorloopige toezegging van eenige bestuurders van arbeiders-vereenigingen was ingekomen, zij zouden hunne leden raadplegen. Volgen evenwel de leden der arbeiders-vereenigingen hunne goede gewoonte, om voor hunne vereenigingen geen geldelijke verbintenis aan te gaan die ze niet te voren overzien kunnen, dan zullen de arbeiders-vereenigingen zich wel niet als zoodanig aansluiten. Wat zal daarvan ’t gevolg zijn dat sommige leden van vereenigingen misschien individuëel elk 25 ct. willen bijdragen om méé te loopen in den feesttrein ? Maar van welk gehalte zal dan die feesttrein worden? Zoo er dus niet spoedig eene gunstige verbetering in ’t feestplan komt, dreigt ’t te zullen ontaarden in eene eenzijdige en on waardige manifëstatie; dan zeggen wij echter; liever geen feestelijke optocht. Men richte dan b. v. een grooten feestmaaltijd in ’t Paleis voor Volksvlijt of in ’t Park aan, of houde andere feesten binnenshuis. Men kon daarbij feestliederen (1) zingen, iets dat vrij wat gelukkiger uitwerking heeft, dan ’t mêeloopen in een trein, die allerlei stoorende invloeden onvermijdelijk ondervinden moet. (1) Onder de feestliederen die wij daartoe geschikt achten bekleed eene eerste plaats dat van onzen volksdichter M. Kalff. Dit lied is thans op alle stadsscholen bekend, in ’t Paleis voor Volksvlijt is ’t reeds uitgevoerd, en zeer populair geworden doordien ’t op orgel gezet eene bij alle ingezetenen bekende zangewijze is geworden.
---

