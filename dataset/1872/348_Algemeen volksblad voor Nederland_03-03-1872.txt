Petitionnement ter afschaffing der militie.
Het Internationale Vredebond hield 27 Februari jl. eene vergadering die in velerlei opzicht belangrijk was. In eene uit zou vele verschillende bestanddeelen als deze samengestelde veroeniging, waarin voorstanders van wereldlijke en geestelijke dwingelandij, geloof en weten, adelheerschappij, kerkgeloof en volkssouvereiniteit, met elkander aanzitten om de volksbelangen te bespreken, om als vrienden van den vrede, op die volksbelangen een wakend oog te houden, opdat niet op nieuw de oorlogsfakkel ontbrande, kan ’t niet wel anders of de toorts der tweedracht verlicht nu en dan de donkere menschenmassa, welke door de tegenwoordige socialistische stelsels en plannenmakers en door de mannen der omwenteling beschouwd wordt als eene weeke massa leem, die men naar welgevallen kneden kan en vervormen, of als eene met geweld te veroveren geestenwereld, waaraan men de idiale samenleving zal kunnen opdringen. Dan ontwaart men dat die donkere massa een levend organisme is, dat al groeiend en zich ontwikkelend nieuwe en betere vormen aannemen kan, en dat ook doet, naarmate ’t de hinderpalen voor staatkundige en maatschappelijke hervorming uit den weg des vooruitgangs opruimt. De vergadering die Dinsdag-avond door de vredemannen gehouden werd, deed veel goeds aan dé verwerkelijking van ’t ideaal dergenen, die in de staatkunde vrijheid en gelijkheid, in de staathuishouding broederschap, de grondslagen der toekomst-maatschappij willen doen zijn. Wel was er deugdelijke en grondige kritiek te leveren op ’t meer afbrekend dan opbouwend karakter der handelingen j van deze vergadering, daarover echter willen wij thans niet spreken: wat wij met dit opstel bedoelen is, onze lezers in kennis te stellen met ’t voorgenomen petitionnement ter afschaffing der militie en met de motieven die daartoe geleid hebben. . Wij kunnen dit niet beter doen dan door in een kort begrip eene schets van de gehouden vergadering te geven. Nadat de voorzitter over eenige huishoudelijke aangelegenheden met de leden van gedachten had gewisseld, trad de heer Henri Timmer (van de Internationale) te voorschijn, om zijn voorstel tot opheffing der militie toe te Inwendige versterking, zeide spreker, was behoefte voor ’t volk De ƒ 18,000,000.— voor ’t oorlogsbudget vormde eene improductieve uitgaaf niet alleen, maar lokken bovendien nog jaarlijks duizende flinke producenten naar de kazernen, om in stede van iets in de voorraadschuur te brengen, die te helpen verminderen. En wie moet dat opbrengen? Men zegt wel, er zijn 31 millioen Nederlanders, maar men mag aannemen dat slechts een vijfde deel, dus 700,000 man, producenten zijn, en van die te vergen jaarlijks 18 millioen en dan nog de nasleep van dien, door spreker op meer dan ’t dubbele, 44 millioen geraamd, op te brengen, om eene onmogelijke verdediging te onderhouden, dat acht spreker een toestand waartegen hij protesteert. Het zedelijk gehalte niet alleen van den soldaat, maar ook van den officier is dikwerf zoo verre beneden peil, dat ook van die zijde de uitgaaf niet te verdedigen
is. Spreker wenscht de militie in 10 jaren tijds af te schaffen, jaarlijks verminderende ’t contingent met ruim 1000 man. De instandhouding van ’t leger is de ver- 1 nietiging van welvaart en bedrijf bij een klein volk als wij zijn, eindigt spreker. i Na het voorstel-Timmer volgt de bespreking van nog ■ twee andere voorstellen over ’t zelfde onderwerp ingeleverd. Het eerst is aan de beurt als hebbende de wijdste strekking, een voorstel van den heer H. H. Huisman (van de Toekomst), houdende den wensch om de militie en ’t staande leger af te schaffen, de vestingen te slechten, alsmede ota aan ’t beschaafd en zedelijk Europa bekend te maken, dat Nederland, een voorbeeld willende geven van weerloosheid, zich stelde onder bèscherming van de publieke opinie van ’t weldenkend Europa. De heer Huisman heeft zijn vaderland lief, omdat de Nederlandsche wetten vrijgeviger zijn dan die van de andere ons omringende volken en onldat hij hier een taal kan spreken die elders geen ingang vindt. Spreker vergeleek het hoofd der legermacht uit een Neurenburger doos, wanneer die in ’t bezit van een kind was, bij ’t hoofd van ’t Nederlandsche leger en vroeg of ’t wel aanging dat als de jongen zijn doos met soldaatjes uit verveling aan vuur en vlammen prijs gaf, dat dan een koning ’t zelfde zou kunnen doen. Een der leden wees na dè toelichting op de noodzakelijkheid eener koloUiale militie, wilde men de Indiën niet prijs geven, op de mogelijkheid dat buitenslandsche muiterijen of oproeren onze rust in gevaar brachten, hoe op de grenzen dikwerf bij hooge waterstanden tegen kwaadwillige dijkbreuk militaire macht een vereischte was, hoe somwijlen bij groote branden (b. v. onlangs Enschedé) een menigte, die nog niet veel liefde voor de naasten koesterde, in toom moest worden gehouden door dragonders. Spreker conciueerde tot behoud van ’t staande leger. Thans komt ter sprake een voorstel van den secretaris des bestuurs den heer d’Ablaing van Giessenburg (1), strekkende om efen petitionnement te doen ontstaan tegen opdrijving van ’t oorlogsbudget en voor afschaffing der militie zoo spoedig mogelijk. De heer H. Timmer, zich met dat voorstel vereenigend trok ’t zijne in. De heer Huisman handhaafde zijn oorspronkelijk voorstel. Een der leden vindt ’t voorstel-Huisman wel wat ingewikkeld. Spreker begrijpt niet dat ’t op den weg van het internationale vredebond ligt zich zoozeer met kritiek van regeeringsdaden in te laten, als daardoor gedaan wordt. Ook weet hij niet of de aanwezigen wel in staat zijn er over te oordeelen, want de herhaalde toejuichingen aan sprekers van verschillende zienswijze, maken ’t hem tot een raadsel hoe de leden oordeelen. De heer Huisman repliceert. Spreker zegt o. a.: men moet de oorzaken wegnemen die oorlog kunnen doen ontstaan. Voet bij stuk en* niet afdwalende van ons doel, zullen wij de gruwelen vermijden die nog uit den laatsten oorlog tusschen Duitschers en Franschen openbaar worden. Behouden wij nog iets dat naar een leger zweemt en verklaren we ons niet ten spoedigste weerloos, dan vreest spreker voor de toekomst van Nederland ’t ergste.
Een ander spreker resumeert de debatten, door te zeggen, dat de vergadering te kiezen heeft of ze wil afschaffing van militie alleen, of die gepaard met afschaffing van ’t staande leger en slechting der vestingen. Spreker gelooft 'teerste wel, ’t andere onbereikbaar. Na nog eenige debatten gaat de voorzitter over tot stemopneming. Het voorstel-Huisman wordt verworpen met 42 stemmen tegen 4 voor, het voorstel d’Ablaing van Giessenburg wordt daarop aangenomen met 45 stemmen tegen 1. De vergadering beslist nog zoo spoedig mogelijk zich met de algemeene vrede-vereeniging te vereenigen en de afdeelingen buiten Amsterdam die zich willen aansluiten op te nemen. (1) Wij deelen ’t adres zooals ’tmet algemeene stemmen werd goedgekeurd hier achter mede.
---

BUITENLANDSCHE POLITIEK,
Volgens de berichten van het Journal des Débats van gisteren, bevestigt het zich, dat het linker-centruin der Nationale Vergadering niet voornemens is eene of andere wijziging der bestaande orde van zaken voor te stellen, en dat door de vertegenwoordigers der genoemde groep verklaringen van dien zin aaö leden van het rechter-centrum gedaan zijn. Het rechtsgeding tegen den heer Janvier de la Motte wordt voor het hof van assises teBouaan voortgezet. „Het is eene leerrijke zaak, zegt het Journal des Débatsy zij zal in de geschiedenis der Keizerlijke regering opgeteekend blijven. Wij zien in dë acte van beschuldiging eene reeks van ergerlijkheden, gedurende twaaf jaren door een departementsprefect begaan en twaalf jaren lang ongestraft gebleven. Dat die feiten destijds aan de regeering onbekend gebleven zijn, is niet aan te nemen. Het gouvernement heeft kennis daarvan gedragen en geen gevoel van rechtschapenheid genoeg gehad om ze te vervolgen ; doch het zou daartoe in een vrij land door de drukpers, door de publieke opinie en door de volksvertegenwoordiging gedrongen zijn geworden.” De heer Janvier erkent de hem ten laste gelegde oUeerlijkheden meerendeels, maar zegt, dat hij het daarmede gewonnen geld ter bevordering van belangen des departements besteedde. Omtrent zijn ontzag voor de goede zeden zijn getuigenissen gehoord die ’s hofs voorzitter deden uitroepen : Hoe schandelijk ! De Times geeft een bericht uit Philadelpha van 28 Februari, volgens hetwelk het antwoord van Amerika betoogt, dat de naar Genève gezondene memorie niet gewijzigd kan worden: dat het tractaat bepalingen in ruimte bevat om eene minnelijke vereffening van alle moeielijkheden door scheidrechters te bevorderen, en dat de beide partijen zich verbonden hebben om de uitspraak der scheidsrechters aan te nemen als eene volledige en definitieve beslissing omtrent alle aan hen onderworpen vorderingen.
---

BUITENLAND.
FRANKRIJK.
Zondag leverde de C'irque (voorheen) de L Imperatnce
te Parijs een merkwaardig schouwspel op. Er werd een patriottische meeting gehouden onder het presidium van den heer Ernest Legouvé. De andere heeren van het bureau waren Ferdinand de Lesseps, de Pressensé, Eugène Yung, Desmarest. De predikant Athanase Coquerel heeft, nadat de heer Legouvé in een warme toespraak vooral de dames van den Elzas en Lotharingen, die het initiatief hebben genomen tot de inschrijving voor Frankrijks spoedige bevrijding, had verheerlijkt, eene redevoering gehouden, waarvan het onderwerp was: De terugkoop van Frankrijk. Ondanks het slechte weder was de zaal vol, en toen na de rede en de mededeeling van den heer Yung, dat te Nancy, Marseille en andere steden reeds over de twee millioen francs was bijeen gegaard, ook in den Cirque de quète door dames begon, regende het letterlijk bakbiljetten en goudstukken, zoodat de heer Legouvé de meetiug kon sluiten met de woorden: „Moge Parijs ook tijdelijk niet het hoofd van Frankrijk zijn, het heeft ten minste nu weder getoond er het hart van te willen blijven/’ (Amst. Ct.)
---

De begeerten.
ii. Eenige dagen later zond de heer Meijer den baas, die voor hem werkte om de werkzaamheden op te nemen. , Al pratende vroeg Albert wat men met de oude materialen zou doen. . „Wel,” zei de baas, „ik denk niets! Wat is die oude boel waard, ’t is ruw werk, dat alleen goed was om een stroodak te dragen, op zijn best zou ’t te gebruiken zijn voor eene schuur.” „Wel,” zei de boer, „dat zou net van pas komen, de m'!ne is te klein.” * ‘T En h.ebt ge plaats voor een grootere ?” vroeg de baas. „Wel zekerlijk, vlak bij den ingang der stallen; als ik daar een stuk van mijn tuintje wegneem, zijn we klaar, kom maar eens mee en zie zelf.” Beiden liepen nu het erf op, en het spreekt van zelf dat de baas de gelegenheid voor eene groote schuur uitnemend geschikt vond. Hij wees Sprank al ’t voordeel aan, dat
deze er van trekken zou, als hij groote loodsen had; hij kon dan zijn veestapel ook iets vermeerderen en voor zijn mest een goeden put graven. Albert geraakte in geestdrift. Als al die verbeteringen plaats vonden, dan werd zijne hoeve de grootste van de geheele buurtschap, en dat enkel door gebruik te maken van die oude getimmerten. Het zou dwaas zijn, nu er toch zoo veel kosten gemaakt werden, om op dat bagatel te zien en de heer Meijer zou daartoe in zijn eigen belang wel moeten besluiten. Alleen opperde Sprank nog het bezwaar, dat hij er niet mee voor den dag dorst komen. „Hij verwijt mij toch al, dat ik nooit genoeg heb,” zeide hij, „en hij zou toch niet begrijpen dat ik, ’t geen ik hem vroeg, veel meer in ’t belang van zijne boerderij dan in mijn eigen belang is. Had ik geld genoeg, dan bouwde ik zonder ’t iemand te vragen, maar arme jnenschen, zoo als ik, moeten altoos hunne goede denkbeelden onuitgevoerd laten.” „Maak u maar niet ongerust, Sprank, „antwoordde de baas, die nu eenmaal begreep dat men nooit zijn geld
beter dan met bouwen besteden kan, „ik zal er ’t heerschap wel over spreken, en hij zal wel moeten toestemmen.” Albert moedigde hem zoo veel mogelijk aan, en verzocht hem zoo spoedig mogelijk te laten weten, wat de eigenaar gezegd zou hebben. Alleen zijnde, vereenzelfdigde hij zich al heel spoedig met de denkbeelden van den baas, en hij rekende zoo nauwkeurig mogelijk uit, wat hem die verbouwing wel opleveren zou. Had hij die groote schuur, dan kon hij ’s winters dorschen wat hij thans ’s zomers moest verwerken, was zijn stal grooter, dan kon hij meer beesten vet maken en zijn gierput zou hem ook heel wat voordeel aanbrengen. Hoe onnoozel, dat hij niet dadelijk aan de noodzakelijkheid dier veranderingen had gedacht, zij waren toch onontbeerlijk; en dat hij er tot nu toe niet om gevraagd had, was zeker alleen omdat hij zulk een afkeer van klagen had; maar als mijnheer Meijer geen hebzuchtig en onrechtvaardig mensch was, dan zou hij zeker alles goedkeuren. Zoo verliepen er eenige dagen en van den baas vernam
ons boertje niets. Zijn ongeduld werd nu wanhoop.
delijk ging hij den baas, die in een vrij ver verwijderd dorp woonde, opzoeken, maar ongelukkigerwijze was hij niet t’ huis. Zijn onrust werd ondragelijk. De heer Meijer had zeker alles van de hand gewezen; hij behoefde dus niet op vermeerdering van inkomsten te rekenen, hij moest zich maar blijven behelpen, en arm blijven en dat enkel om dat hij zelf niet een beetje geld had en omdat de menschen zoo weinig voor hem overhadden. In de somberste gepeinzen verdiept hoorde hij plotseling zijn naam noemen. De baas was op ’t werk gekomen en stond boven op eene stelling bij zijne werklieden. „Nu vader Sprank, de zaak is in orde hoor!” „Welke zaak?” vroeg Albert, die niet dorst raden. „Wel, de vergrooting van de loods en de stal.” „Yindt mijnheer ’tgoed?” „Wij beginnen er morgen reeds aan!” „Wel man, kom binnen, drink een borreltje met me en vertel mij eens, hoe is dat in zijn werk gegaan.” En de beide mannen stapten de nabij zijnde herberg binnen, en Albert hoorde dat de eigenaar van Zeldenrust
zich vergenoegd had met zwijgend te luisteren en eens te lachen toen de baas hem alles qitgelegd. Nu Albert Sprank kwam dan ook geheel gerust gesteld te huis. Hij ging alles nog eens opnemen: Daar zouden nog eenige kleine veranderingen noodig zijn, eenvoetpad door zijn tuintje moest verlegd worden, een gedeelte van de heg verzet, maar dat zou hij nu maar voor zijn eigen rekening doen en er den heer Meijer maar niet over spreken. Maar met dat alles verloor hij toch een stuk van zijn tuintje en dat was toch een verlies, waarvoor de eigenaar van Zeldenrust wel schadeloosstelling geven mocht. Over den weg had den heer Meijer ook nog een stuk grond, dat kon hij wel missen, dat zou juist geschikt zijn om ’t verlies van ’t tuintje te vergoeden. Onder voorwendsel dat hij over de verbouwing kwam spreken, bezocht Sprank al spoedig den heer Meijer. „Wel zijt ge nu tevreden Sprank?” „Ja, mijnheer, wij arme menschen moeten wel tevreden wezen, als we ons brood hebben.” „Ja, dat is christelijke zedeleer,” zeide den heer Meijer.
„Maar ik dacht dat ge nog eenige andere rede van tevredenheid had, Sprank.” » „Ja,” sprak de boer, zoo koud mogelijk, „maar mijnheer weet toch wel dat wij ’t van de grond moeten hebben en nu neemt u mij nog een deel van mijn tuin af, en als ik nu dat kleine stukje over de weg er voor in de plaats had, dan was geholpen.” „Wel zoo,” hernam den heer Meijer, de boer aanziende, „komt dat stuk grond u zoo klein voor?” „Ja, mijnheer, ik heb ’t zoo nauw niet bekeken, maar voor arme menschen als ik is veel, wat voor mijnheer weinig is.” „Nu Sprank! ik moet toch ook rekenen en ge kost mij met uwe begeerten nu reeds binnen een maand tijds f 1500.—. * Ik zou zoo voortgaande dus ƒ 18000.— ’sjaars aan u besteden moeten, en ge zoudt toch niet gelukkig zijn omdat de tevredenheid, die ge najaagt, niet in uw binnenste huist. (Slot.)
---

