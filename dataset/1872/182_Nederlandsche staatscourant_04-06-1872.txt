NEDERLANDEN. 's GRAVENHAGE, den 3den Junij 1872.
Bij Koninklijk besluit van 22 Mei 1872, n°. 15, is de heer von Gülich, minister-resident van het Duitsche Rijk bij de Republiek der Vereenigde Staten van Venezuela, benoemd tot commandeur der orde van den Nederlandschen Leeuw. Bij Zijner Majesteits besluit van den lsten Junij 1872, n°. 12, is benoemd tot regter in de arrondissements-regtbank te Leeuwarden jhr. mr. C. J. Speelman, thans griffier dier regtbank.
---

BUITENLANDSCHE BERIGTEN. ENGELAND
De onderhandelingen met de Vereenigde Staten hielden het Hoogerhuis in zijne zitting van Vrijdag avond weder eenen geruimen tijd bezig. Van verschillende zijden. zoowel door hare geestverwanten als door tegenstanders, werd bij do regerir.g aangedrongen op het doen van mededeelingen betreffende de» stand van zaken , waartegen lord Granville echter onverzettelijk bleef. De minister volhardde in zijne verklaring dat hij, zoo lang de onderhandelingen nog niet afgeloopen waren, geenerloi mededeelingen aan het Parlement zou doen, doch voegde er bij dat de onderhandelingen stellig zouden afloopen op Maandag, den dag waarop de Amerikaansche Senaat op reces uiteen ging, en hij daarom op dien dag in staat zou zijn volledige opening van zaken te geven. (De telegraaph heeft echter het berigt aangebragt dat de Senaat besloten heeft nog gedurende deze geheele week bijeen te blijven, een voor het supplementaire tractaat schijnbaar niet ongunstig besluit, doch hetwelk de mededeelingen der Britsche regering aan het Parlement wederom gedurende eene week zal opschorten.) Het debat in het Hoogerhuis wekte veel belangstelling op ; de lords zei ven waren in grooten getale opgekomen en eon aantal leden van het Huis der gemeenten woonde de zitting bij. In het Lagerhuis werd ditzelfde onderworp behandeld, doch zeer kortelijk, daar de heer Gladstone op eene gedane vraag eenvoudig antwoordde dat de regering nog niets aan het Parlement mede te deelen had, doch waarschijnlijk in staat zou zijn binnen weinige dagen de meest uitgebreide inlichtingen over de onderhandelingen betrekkelijk de indirecte eischen en het supplementaire tractaat te geven. Eene door den heer Macfie voorgestelde doch later ingetrokken motie, waarin het wenschelijk werd genoemd dat de Britsche koloniën vertegenwoordigers naar Londen zouden zenden om de belangen der koloniën voor te staan en ook geraadpleegd te worden over zaken rakende de belangen van het geheele Britsche rijk, gaf den ondersecretaris voor de koloniën, den heer Knatchbull Hugessen, aanleiding tot eene breedvoerige beschouwing over de koloniale politiek der regering. Van de denkbeelden van den voorsteller der motie maakte hij zich in weinige woorden at; hij zag geene noodzakelijkheid om verandering te brengen in de tegenwoordige verhouding tusschen het moederland en de koloniën. vooral niet eene verandering als de voorgestelde, welke door geene der Britsche koloniën gewenscht werd en ook niet door het Parlement zou worden goedgekeurd. Doch de minister verdedigde daarop do regering tegen de aanvallen, waaraan zij op het terrein der koloniale politiek in den laatsten tijd buiten het Parlement had blootgestaan van de zijde van leden van het laatste conservative ministerie, en meer bepaald van de parlementsleden Gathorne Hanly en lord John Manners. De door dezen geuite beschuldigingen, dat de regering eene groote mate van onverschilligheid jegens de koloniën aan den dag legde, en streefde naar hare geheele loslating, sprak hij met nadruk tegen. Onder verwijzing naar de redevoering, waarin hij inden loop der laatste parlementszitting de politiek welke de regering tegenover de koloniën volgde in bijzonderheden had uiteengezet, herinnerde hij dat de regering de bewoners der Britsche koloniën beschouwde als medeburgers van denzelfden staat, medeleden van dezelfde maatschappij , alleen door de zee van het moederland gescheiden, en tot wier verdediging en bescherming de staat geroepen was. Vooral ten aanzien van Canada rustte op Engeland die pligt. Deze rede gaf aanleiding tot een antwoord van den heer Hardy, waarin de door den minister ontwikkelde denkbeelden werden geprezen , en waarin de spreker verklaarde dat de door hem buiten het Parlement uitgesproken rede niet zoo zeer gerigt was tegen de regering, als wel tegen die school van staatslieden , die loslating van alle koloniën predikte. In het Hoogerhuis kwam Vrijdag de wet op de geheime stemuitbrenging in, en werd voor de eerste maal gelezen. F R AN KR IJ K. In het Journal Officiel wordt een besluit van den President der Republiek afgekondigd, waarbij politiemaatregelen worden vastgesteld
aangaande de gedeporteerden in eene versterkte plaats. Daarin wordt onder anderen bepaald, dat de gedeporteerden de woonplaats moeten houden, welke hun door den gouverneur van de strafinrigting wordt aangewezen , dut zij , die niet door eigen arbeid of door eigen middelen in hun onderhoud kunnen voorzien , op kosten van den Staat worden gevoed op den voet der in de koloniën dienende militairen en kleeding ontvangen. De gouverneur wordt verder bevoegd verklaard om aan gedeporteerden , hetzij persoonlijk hetzij in groepen of vereenigingen , terreinen binnen den omtrek der strafinrigting af te staan , tot wier bearbeiding zij zich zullen verbinden , en om aan de gedeporteerden welke zulks mogten verlangen de uitoefening van een beroep of handwerk te vergunnen. De gouverneur der strafinrigting staat onder de bevelen van den minister van marine en koloniën , en doet, bij overtredingen der politievoorschril'ten door de gedeporteerden , de bepalingen van het militair strafwetboek toepassen. — Vrijdag zette de Nationale Vergadering de behandeling van de artikelen der wet op de legervorming voort. Alleen het artikel 7 van de aangenomen artt. 6—22 kan gezegd worden eene gewigtige bepaling te bevatten, daar het vaststelt wie niet in de gelederen van tiet Fransclie leger worden toegelaten , namelijk vreemdelingen , de veroordeelden tot eene lijfstraf of onteerende straf, de veroordeelden tot het verlies van burgerlijke, burgerschaps- en familieregten. Deze uitsluitingen vonden op zich zelve geen bezwaar , doch de heer Farcy Stelde bij amendement voor aan het artikel de bepaling toe te voegen dat personen, tot de beide laa'ste kategorien behoorende, gedurende den gewonen militairen diensttijd zouden ingelijfd worden in corpsen arbeiders bij de openbare werken, waarbij zij in den wapenhandel zouden geoefend worden. Het amendement werd verdedigd met de opmerking dat de billijkheid zoodanigen maatregel vorderde tegenover de brave burgers, welke zonder uitzondering onderworpen waren aan de militaire dienst, waarvan zij, al mogt het eon nóg zoo groot regt en nóg zoo groote eer zijn, toch groote bezwaren zouden ondervinden; tegenover dezen mogt men aan eene zekere volgens den spreker veel te talrijke klasse, welke de rust der groote steden voortdurend in gevaar Vagt, niet het voorregt schenken van geheel van alle persoonlijke offers jegens het land vrijgesteld te zijn. Aan den heiligen pligt van zijn vaderland te verdedigen mag, zoo sprak hij, niemand zich onttrekken , de vervulling van dien pligt moet eene eer zijn voor de goede burgers en een strafarbeid voor de slechte. Ofschoon van vele zijden toegejuicht zijnde, werd dit amendement echter bestreden, vooral door den rapporteur der commissie, den heer de Cliasseloup Laubat. Deze meende dat het een punt van strafregt gold en niet van legervorming, zcodat het bij dit wets-ontwerp niet te pas kwam, en bestreed uit dien hoofde de voorgestelde verzending naar de commissie van rapporteurs; nadat de generaal Chareton daarenboven op het gevaar gewezen had dat men eene klasse van personen, door den voorsteller van het amendement zeiven gevaarlijk voor de rust geacht, wapenen zou in handen geven, werd besloten dat het amendement niet naar de commissie zou worden verzonden De verdere Vrijdag aargenomen artikelen regelen de inschrijving voor de krijgsdienst, de loting, de vrijstellingen. Enkele amendementen werden daarop voorgesteld, doch door de vergadering verworpen Van de dienst werden thans vrijgesteld, behalve zij die van eene te zwakke gezondheid zijn, de volgende kategorien: 1°. de oudste broeder eener familie van weezen; 2°. de eenige of oudste zoon of kleinzoon eener weduwe of van eenen vader welke blind of zeventig jaren oud is; 3°. de oudste van twee broeders welke aan dezelfde loting deelnemen, mits de jongste voor de krijgsdienst geschikt is; 4 . hij wiens broeder in werkelijke dienst bij het leger is; 5°. hij wiens broeder in werkelijke dienst is overleden, of uit de dienst is ontslagen ofgepasporteerd wegens wouden of ongemakken te weeg bragt door en in de dienst bij het leger of op de vloot. Het 23ste artikel der wet, bepalende dat aan da jongelieden welke zich wijden aan handel, landbouw of industrie een uitstel van inlijving kan worden verleend, mits de noodzakelijkheid daarvan in het belang van die werkzaamheden behoorlijk wordt gestaafd, hield de Vergadering gedurende de geheele zitting van Zaturdag bezig Reeds in de zitting van Vrijdag aangevallen door den heer Chevandier, om de misbruiken waartoe het aanleiding gaf en omdat het eene gevaarlijke inbreuk bevatte op het stelsel van de algemeene dienstpligtigheid, werd het artikel verdedigd door den heer Bethmont, welke er de billijkheid van deed uitkomen en er op wees dat het geenerlei inbreuk op het stelsel der wet kon maken daar het geene onthelfing van de verpligting om te dienen maar een bloot uitstel van inlijving verleende Hij achtte de bepaling onvermijdelijk in het belang der kleine industrie met klein kapitaal gedreven, voor welke de afwezigheid van den industrieel een onherstelbaar verlies zou zijn, even als voor den Staat. Door een jaar uitstel der inlijving daarentegen gaf men den betrokkene de gelegenheid om voor eenen geschikten plaatsvervanger in zijne werkzaamheden te zorgen; de nijverheid bleef ongerept en de Staat was niet verstoken van de militaire dienst van den dienstpligtige.
De heer Gambetta bestreed de bepaling. Allo andere vrijstellingen eu gunstige bepalingen van het wetsontwerp waren, dit voerde hij aan, in de bestaande wetten opgenomen en konden-derhalve verdedigd worden als middelen om den overgang van het oude stolsel der conscriptie tot het nieuwe dor algemeeno dienstpligtigheid gemakkelijk te maken; maar in het artikel 23 vond hij eene nieuwigheid. Die nieuwigheid werd alleen voorgesteld, omdat men eene dergelijke bepaling in Pruissen aantrof, maar dit motief deed bij den spreker mets af, daar de sociale toestand van Pruissen hemelsbreed van dien van Frankrijk verschilde. Hij achtte het noodig dat men met vrijstellingen en ontheffingen van dienst zoo zuinig mogelijk was, en dat de geheel overbodige vrijstelling, welke in art. 23 werd voorgesteld, verworpen wierd. Bovendien vreesde hij van de voorgestelde beoordeeling der aanvragen om soortgelijke tijdelijke ontheffingen door de administratie, in stede van door den militairen kommandant, zoo als in het streng aan de hiërarchie gehechte Pruissen , een aantal misbruiken ; vooral het in Frankrijk inheemsche misbruik, dat do aanvragen zouden worden beoordeeld, voor den oenen toegestaan en voor den anderen afgewezen, roet politieke bijbedoelingen. De heer Chasseloup Laubat en de heer Bethmont kwamen tegen deze redenering op, waaraan van de militaire leden der Vergadering de generaal Guillemaut zich aansloot, doch welke door de generaals Pelli3sier en Chanzy bestreden werd. De generaal Pellissier meende dat men de invoering van de algemeene dienstpligtigheid voor de natio zoo gemakkelijk mogelijk maken moest, terwijl de generaal Chanzy, lid der commissie van rapporteurs, waarschuwde dat het werk der commissie, het wetsontwerp, een afgerond geheel was, en dat, zoo er één steen uit het gebouw wierd weggebroken , het geheel zou instorten. Waarom zoudt gij de voorgestelde bepaling niet aannemen ? vroeg hij aan de vergadering; mogten er misbruiken voor den dag komen bij de toepassing, dan kan de wet immers herzien worden. Nadat de heer Gambetta nogmaals zijne bezwaren ontwikkeld had, werd de discussie over het artikel gesloten en de stemming uitgesteld tot Maandag. Alsdan zou tevens een door den heer Brunet voorgesteld amendement aan de orde komen, bepalende dat de bedoelde tijdelijke vrijstellingen alleen het gevolg zouden hebben , dat de betrokken dienstpligtige wierd overgebragt naar het contingent van het volgende jaar, en met de dienstpligtigen van dat jaar in alles zou gelijkstaan, het uitstel der inlyving zou met deze verandering geene verkorting van den diensttijd ten gevolge hebben, zoo als bij het voorstel der commissie. Op verzoek der commissie werd dit amendement in hare handen gesteld, onder belofte dat zij daarover in de zitting van Maandag haar verslag zou uitbrengen.
DUITSGUL AND. De Duitsche Rijksdag heeft in zijne zitting van 31 Mei het voorstel van den heer Lasker tot uitbreiding van 's Rijks bevoegdheid in zake van wetgeving bij tweede lezing met overgroote meerderheid aangenomen. Alleen het katholieke centrum en een deel der oud-conservativen stemden daartegen De Berlynsche Spenersche Zeitung , welke nu en dan mededeelingen van de regering ontvangt, zegt vernomen te hebben dat nog in de tegenwoordige zitting des Rijksdags een wetsontwerp zal worden ingediend, waarbij de dictatuur in Elsas-Lotharingen met één jaar en dus tot 1 .lanuarij 1873 verlengd wordt. «Het heeft ons reeds lang bevreemd, voegt dat blad er bij, dat zulk eene wetsvoordragt niet aangekondigd werd. daar niet alleen de bekwaamste ambtenaren in den Elsas, niet alleen de Duitschers aan deze zijde van den Rhijn die in de gelegenheid geweest zijn om de toestanden in den Elsas uit eigen ervaring te leeren kennen, maar ook alle welgezinde en verstandige Elsassers zelve die verlenging noodzakelijk oordeelen. Den eersten October dezes jaars staan in den Elsas twee gebeurtenissen voor de deur, welke bijzonder geschikt zijn om de gemoederen in beweging te brengen. De eerste is het afloopen van den voor de keuze der nationaliteit gestelden termijn; de andere is deligting van recruten naar het stelsel der algemeene dienstpligtigheid. Vooral de laatste instelling is voor de bevolking van den Elsas zoo nieuw , dat bij de minder beschaafde klasso eene fabelachtige vrees daarvoor heerscht, welke, gelijk van zelf spreekt, door de geestelijkheid ten platten lande met den grootsten ijver gevoed wordt. Als er eenige tijd verloopen zal zijn en de Elsasser boer zich door eigen ondervinding overtuigd hebben zal, dat zijne zoons het in de garnizoenssteden van de Rhijnprovincie of van Baden en Würtemberg niet zoo kwaad gehad hebben, dan zullen de vrees en ontevredenheid oen eind nemen, en zal de algemeene dienstpligtigheid niet meer als middel voor de ultramontaansche agitatie kunnen dienen. » Daarbij komt dat door het invoeren der rijkswetten in den Elsas vele veranderingen in de provinciale wetgeving noodig worden, welke nog niet voorbereid zijn en het gevoegelijkst onder het dictatoriale gezag kunnen worden tot stand gebragt. Voor het overige hecht de Elsasser weinig gewigt aan zijne vertegenwoordiging in den Duitschen Rijksdag; hij stelt veel meer prijs op de departementale raden en voorts op eene provinciale vertegenwoordiging. Het is ook eigenlijk natuurlijk dat men met de bijeenroeping der algemeene raden begint. Indien men volgens het oorspronkelijke plan met don aanvang van het volgende jaar de bevolking van Elsas-Lotharingen opriep om leden voor den Rijksdag te kiezen, dan valt er niet aan te twijfelen of de vijftien door haar te benoemen afgevaardigden zouden alle of hoogstens met uitzondering van twee of drie radicale chauvinisten het ultramontaanschgezinde centrum versterken. Door ontijdige verkiezingen zou men de bevolking voor geruimen tijd versterken in eene stemming, die slechts van voorbijgaanden aard is en waarschijnlijk reeds na verloop van een jaar aanmerkelijk gewijzigd zal zijn. Onder zulke omstandigheden zou het een onverantwoordelijke misslag zijn , de verlenging van de dictatuur niet voor te stellen." — Uit Berlyn wordt aan de Kölnische Zeitung geschreven: » Bij de door Spanje uitgelokte wisseling van denkbeelden over het sociale vraagstuk heeft inzonderheid Oostenrijk den wensch aan den dag gelegd om zich aangaande dit onderwerp mot Pruissen te verstaan. Er hebben daarover tot nu onlangs gedachteuwisselingen tusschen Weonen en Berlyn plaats gehad, waarvan het resultaat echter nog niet in do bijzonderheden bekend is geworden. Overigens had Engeland op de Spaansche depêche van 9 Februarij een afwijzend bescheid gegeven , niet alleen in het openbaar gemaakte antwoord van lord Granville
maar ook in andere vertrouwelijke depêche*. D zo afwijzing heeft, naar het schijnt, bij de Spaansche regering eenige ontevredenheid jegens het P^ngelsche kabinet doen ontstaan. Bij de onderhandelingen tusschen Pruissen en Oostenrijk is er naar men verzekert geene quaestie van repressive maatregelen geweest, maar alleen van maatregelen van organisatie ; welke praktische gevolgen zij zullen hebben zal men moeten afwachten." — De Kölnische Zeitung berigt onder dagteekening van 1 Junij: » Naar wij vernemen heeft de gouverneur, luitenant-generaal von Frankenberg,heden den divisie-'vèldpredikerLünnetnan in zijne betrekking geschorst en hem de sleutels der kerk en de kerkelijke registers doen afnemen. Deze maatregelen zijn, naar men ons mededeelt, door den gouverneur genomen dewijl de pastoor Lünneman op grond der bekende aanschrijving van den veldproost Namszanowski geweigerd heeft de dienst voor de katholieke militairen iri de Pantaleonskerk te verrigten.'' 0 0 S T E IV II IJ K. Het Oostenrijksche ministerie wordt met eene nieuwe moeijelijkhoid bedreigd. Onder de onderwerpen , wier regeling het ministerie Auersperg als tot zijne taak behoorend beschouwde, werd in de jongste troonrede ook de hervorming der cis-leithaansche landweer op den voorgrond gesteld. De nieuwe minister voor de landsverdediging, generaal Horst, heeft onlangs eene daartoe strekkende wet bij het Huis van Afgevaardigden ingediend, welke aanvankelijk met vrij algemeenen bijval, wat het beginsel betreft, begroet scheen te worden. Toen echter de tot voorloopig onderzoek van dat ontwerp benoemde commissie voor eenige dagen eene zitting hield, waarin van de 12 leden 3, en juist de meest regeringsgezin den, ontbraken, werd door den afgevaardigde Rechbauer hot voorstel gedaan en met de meerderheid van 1 stem aangenomen, om ten aanzien van de voordragt tot de orde van den dag over te gaan. Mogt de meerderheid van het Huis van Afgevaardigden zich met deze conclusie der commissie vereenigen, dan zou dit, meent men, voor de regering welke de reorganisatie der landweer in haar programma heeft opgenomen eene nederlaag zijn, te gevoeliger daar de beide Huizen zich in hunne adressen bereid verklaard hebben tot het behandelen van deze aangelegenheid, in wier regeling het bovendien bekend is dat de Keizer persoonlijk zeer veel belang stelt. Nu wordt het wel niet waarschijnlijk geacht dat het voorstel der commissie in het Huis van Afgevaardigden , de meerderheid zal erlangen ; maar bij den stand der partijen hangt zulks van eene kleinigheid af. Aan den heer Rechbauer wordt dan ook verweten dat hij zich in dezen aan eene niet wel overdachte handeling ' heeft schuldig gemaakt, welke zeer nadeelige gevolgen voor zijne eigene partij, die der liberalen, kan hebben.
SPANJE. Uit Parys werd den Sisten Mei aan de Times berigt dat de Spaansche Cortes, na de ophelderingen van den maarschalk Serrano te hebben vernomen, op 1 dezer de overeenkomst van Bilbao, aan welker bepalingen de carlisten zich niet hebben onderworpen , vernietigen en aan de carlisten, welke de wapenen reeds hebben nedergelegd, te gelijk de vrijheid geven zouden om de wapenen wederom op te vatten. Vlak onder dit niet zeer waarschijnlijke berigt bevat hetzelfde nommer van het Londensche blad (van 1 dezer) een telegram van zijnen correspondent uit Bayonne , mede van 31 Mei, waarin gezegd wordt dat de door den maarschalk Serrano gegeven ophelderingen de algemeene opgewondenheid over de overeenkomst aanmerkelijk hebben doen bedaren , en dat de liberalen in Biscaye tot de orkenning gekomen waren dat aan al hunne regtmatige eischen was voldaan. De carlisten hadden, op weinige uitzonderingen na, in die provincie de wapenen nedergelegd, en de troepen zouden thans overal krachtig optreden tegen de bonden welke zich nog niot onderworpen hadden. Deze laatste berigten worden bevestigd door een telegram hetwelk den 1 sten dezer mededeelde dat het Noorderleger op marsch was naar Navarra, en dat de door den te Madrid aangekomen maarschalk Serrano gegeven ophelderingen zijne ambtgenooten geheel hadden tevreden gesteid, zoodat er geene sprake meer was van aftreding van het kabinet. Men had namelijk ingezien dat het vierdo artikel der overeenkomst van Amorovieta, hetwelk zoo veel verontwaardiging had opgewekt, in waarheid niet veel beteekende. Het daarbij toegestane herstel van de carlistische officieren in de regteri, welke zij vroeger ten aanzien van den Staat konden doen gelden, heeft uitsluitend betrekking op drie hunner welke in 1870 tot het Spaansche leger behoorden en bij het uitbreken van den carlistischen opstand van 1870, waaraan z'j deel namen, non-actief waren. Na het dempen van dien opstand hadden zij Spanje verlaten , en zullen thans, krachtens het bedoelde artikel, weder gesteld worden in het genot van hun non-activiteitstractement. Geen enkel der carlistische leiders zal echter krachtens de overeenkomst in werkelijke dienst bij het leger hersteld worden , daar geen enkel officier in werkelijke dienst tot de carlisten overgeloopen was. De ophelderingen van den maarschalk zouden Maandag aan het Congres gegeven worden, en men twijfelde niet of zij zouden ook daar gunstig worden ontvangen. Officiele berigten uit Madrid en uit Vittoria van den 1sten dezer vermelden dat drie benden in de provinciën Guipuzcoa en Alava zich hebben onderworpen, dat in Leon eene bende door de troepen is verslagen, en dat de bende, welke zich in de provincie Ciudad Real had vertoond, verstrooid was. AZ IE. In de Times wordt een op jl. Donderdag te Londen bij de commissie tot leniging der noodlijdenden door den hongersnood in Perzie van haren agent te Ispahan ontvangen telegram medegedeeld. Daarin wordt onder anderen gezegd : » De hongersnood is erger dan ooit Brood is niet te verkrijgen.... In Julfa en Ispahan heerscht groote onrust. De onderstand aan de armen beeft verdubbeld moeten worden, zoodat erin deze maand (Mei) 2000 p. st. zal zijn uitgegeven." TELEGRAPH1SCHE BERIGTEN. Londen , 2 Junij. Volgens den Observer is gisteren een kabinetsraad gehouden. De lieden morden ontvangen medtdeelingen geven nog
geen uitzigt op eene oplossing. Echter verwacht men, volgens genoemd blad , in wel onderricte kringen, in weerwil van den schijnbaar hopeloozen stand der onderhandelingen , dat Amerika den 15den dezer te Genève nog feitelijk de vordering tot vergoeding van indirecte schade Z al intrekken. De bedenkingen van Engeland zouden berusten op te groote onduidelijkheid van het additionele artikel voor zoo veel de intrekking der tegenwoordige eisclien aangaat, en op te uitgestrekte uitsluiting van toekomstige eischen. L onden , 8 Junij. De Times geeft het volgende telegram uit Philadelphia van 2 Junij: De Amerikaansche regering volhardt in hare weigering om hut additionele artikel ter zake van de daarin gebragte wijzigingen weder in den Senaat te brengen en verlangt dat Engeland het artikel aanneme zoodanig als het door den Senaat veranderd is. V ehsaili.es , 8 Junij. Het gerucht, dat de onderhandelingen metDuitschland over de vervroegde ontruiming van het nog bezette grondgebied afgebroken zouden zijn, wordt gelogenstraft. Die onderhandelingen duren steeds voort en hebben een bevredigenden voortgang. B erlyn , 2 Juny. Yan eene invloedrijke zijde wordt thans er op aangedrongen dat nog gedurende de tegenwoordige zitting des Rijksdags eene wet tegen de Jesuiten worde ingediend, in dien geest dat onvoorwaardelijke afhankelijkheid van eenige buitenlandsche autoriteit het verlies van het Duitsche indigenaat na zich zou slepen. M ünchen , 2 Junij. De president-minister graaf von Hegnenberg is heden avond overleden. Christiania . 1 Junij. De ministeriele krisis is geëindigd. Het regeringsblad bevat een Koninklijk besluit, waarbij aan de staatsraden Broch en Irgens het gevraagde onts'ag verleend wordt. De overige ministers blijven. W ashington , 2 Junij. Het Congres heeft besloten zijne zitting tot den lOden dezer te verlengen. De President Grant heeft zijn veto uitgesproken tegen de bill waarbij aan burgers van Kentucky schadevergoeding wordt toegekend voor de vernieling van eigendom door de troepen gedurende den opstand der Zuidelijke Staten. Die vernieling is volgens de boodschap een noodzakelijk gevolg van de militaire operatien geweest; wierd daarvoor schadevergoeding verleend, dan zou dit een antecedent zijn voor ontelbare overdreven oischen. B rownsvii.le , 2 Junij. Volgens berigt uit Veracruz hebben de regeringstroepen onder den generaal Corella eergisteren Monterey bezet.
---

