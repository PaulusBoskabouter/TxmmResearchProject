NEDERLANDEN. 's GRAVENHAGE, den 15den Februarij 1872.
Bij Koninklijk besluit van 15 Februarij 1872, n°. 5, is aan mr. P. C. D Ledeboer, op zijn verzoek, eervol ontslag verleend als lsten luitenant bij de 1ste compagnie van het 8ste bataillon rustende schutterij in Overijssel. Voorts is bij de 4de compagnie van het 3de bataillon rustende schutterij in Limburg benoemd, tot 2den luitenant, A. F. H. J. Janssens , thans schutter. B i Koninklijk besluit van 15 Februarij 1872, n°. 7, is aan P. G. Tresling, hof-lithopraaph te Amsterdam, vergunning verleend tot het aannemen en dragen der versierselen van ridder der orde van de Kroon van Italië, hem door Z. M. den Koning van It ilie geschonken. Bij Zijner Majesteits besluit van den 14den Februarij 1872, n°. 15, is benoemd tot kantonregter te Bergum mr. C. W. de Vriese, thans plaatsvervangend kantonregter en advocaat te Kampen. Bij Koninklijk besluit van 14 Februarij 1872, n°. 8, is aan den heer J. J. van Kerkwijk , ingenieur van den Rijkstelegraaph in algemeene dienst, vergunning verleend tot het aannemen en dragen der onderscheidingsteekenen van ridder der orde van Frans Joseph en van commandeur der orde van Nischan Iftihar, hem respectivelijk door Z. M. Keizer van Oostenrijk en door Z. H. den Bey van Tunis geschonken. Bij Koninklijk besluit van 14 Februarij 1872, n°. 9, is benoemd tot adjunct-muntmeester bij 's Rijks Munt de heer Ph. H. Taddel, buiten bezwaar van 's Rijks schatkist; wordende aan genoemden heer Taddel tevens eervol ontslag verleend uit zijne betrekking van controleur bij 's Rijks Munt. Bij besluit van den 14den Februarij 1872, n°. 20, heeft Zijne Majesteit goedgevonden : 1°. te benoemen tot gouverneur van de Koninklijke Militaire Akademie den generaal-majoor A. Engelvaart, van den grooten staf, thans ter beschikking van het Departement van Oorlog; 2". den ma'oor J. M. van der Star, van den generalen staf, directeur van de stafschool, op de meest eervolle wijze te oniheffen van de functien van gouverneur en commandant van de genoemde Akademie, onder dankbetuiging tevens voor de goede diensten, gedurende de waarneming dier functien door hem bewezen.
---

BUITENLANDSCHE BERIGTEN. DUITSCHLAND.
Het Prui3sische Huis van Afgevaardigden heeft eergisteren voor de tweede maal beraadslaagd over de wet betreffende het staatstoezigt op het openbaar onderwijs, en die wet met 207 tegen 155 stemmen definitief aangenomen. Dat de meerderheid van 26 stemmen , welke bij de eerste lezing ten gunste der wet uitgebragt werden, bij de definitive stemming tot 52 geklommen en dus verdubbeld is wordt daaraan toegeschreven dat eenige liberale leden, die Zaturdag verhinderd waren de zitting bij te wonen, thans opgekomen zijn, terwijl daarentegen eenige leden der conservative partij die zich bij de eerste stemming tegen de wet verklaard hadden, thans weggebleven zijn of geen deel aan de stemming genomen hebben. In den loop der algemeene discussie heeft de vorst Bismarck, behalve de gisteren kortelijk vermelde verdediging tegen het verwijt dat hij de Duitsehe katholieke geestelijkheid in het algemeen van antinationale gezindheid beschuldigd zou hebben, eene verklaring gedaan, welke eenen levendigen indruk gemaakt heeft. De liberale afgevaardigde Lasker had gezegd, dat het hem en zijne vrienden onbegrijpelijk voorkwam, hoe juist de conservative partij er toe had kunnen komen 0 m in eene quaestie, die door de regering van het uiterste gewigt voor de veiligheid en het behoud van den Staat verklaard was, openlijk den oorlog aan de regering te verklaren Do vorst zeide daarop dat ook hij het niet mogelijk had geoordeeld, dat de conservative Partij juist bij de beslissing over het thans aanhangige hoogst gewigtige 'Vraagstuk de regering in den steek zou laten; dat de regering er echter niet aan dacht om in een compromis te treden, maar van haren kant besloten had elk constitutioneel middel te bezigen om de voorgedragene wet tot stand te brengen. . .Uit deze verklaring, die door de linkerzijde levendig werd toegejuicht , wordt opgemaakt dat de regering er ep bedacht zou zijn om 1)6 aanneming der wet in het Heerenhuis des noods door de benoeming van een aantal nieuwe Pairs te verzekeren. » De laatste weken met haren parlementairen strijd — dus schrijft
men onder dagteekening van 13 Februarij uit Berlyn aan de Kölnischt Zeitung — zijn van groot belang voor ons inwendig politiek leven geweest. Zij hebben twee dingen , wier trapsgewijze ontwikkeling men sedert eenigen tijd kon gadeslaan, tot stand gebragt: namelijk een homogeen ministerie, hetwelk in een gewigtig vraagstuk door eene meerderheid in de Kamer ondersteund wordt tot welke ook de partij van vooruitgang behoort, en tegenover hetzelve eene nieuwe oppositie, zamengesteld uit alle elementen , die om de meest uiteen loopende redenen vijandig tegen het nieuwe Pruissen en het nieuwe Duitsehe Rijk gezind zijn , en waarbij zich ook dat gedeelte der conservative parlij gevoegd heeft hetwelk de leus » volstrekte achteruitgang" in zijne banier voert. » De kern dezer in elk opzigt reactionaire oppositie vormt de partij van het centrum, waaraan men ten onregte den naam van katholieke fractie gegeven heeft, en die veel eer als theokratische partij, en dus niet als confessionele maar als politieke partij beschouwd moet worden. Zij is reactionair, want zij wil achteruit; zoo ver mogelijk achterwaarts naar de middeneeuwen, toen de Paus het wereldlijke zoowel als het geestelijke zwaard droeg. » Bij haar voegde zich de ontevredene aanhang van het onttroonde Hannoversche vorstenhuis, welks sluwe en welsprekende advocaat, de afgevaardigde Windhorst (voormalig minister in Hannover), reeds als ultramontaan met den éénen voet in het centrum stond, en welks streven mede het herstel van vroegere toestanden ten koste van den nieuwen staat van zaken ten doel heeft. i) Een derde contingent voor de reactionaire coalitie leverde Polen, of liever de Poolsclie adel, nut zijn vurig verlangen naar het herstel der Jesuiten- en Starosten-regering vóór de verdeeling van Polen, en met zijn gloeijenden haat tegen al wat Duitsch is, waarbij weder de ultramontaansche gezindheid der meeste Poolsche afgevaardigden de aansluiting grootelijks bevorderde. .) Eindelijk is tot het verbond van deze op zich zelve vreemdsoortige en alleen in hunne vrees, hunnen haat en hunne reactionaire wenschen eü oogmerken overeenstemmende elementen ook nog het overschot der conservative en feudale partij toegetreden, hetwelk in de drukpers door de Kreuzzeitung vertegenwoordigd wordt, en welks overgang tot de oppositie reeds sedert eenigen tijd door zijne wi'evelige stemming voorspeld werd. n De aansluiting van deze laatste krijgsmagt aan de gemobiliseerde ultramontanen zou op zich zelve niet veel beteekenen, daar sinds geruimen tijd bijna alle mannen van talent van de conservative partij tot de regering of de vrij-conservative fractie zijn overgegaan en de conservativen dus alleen bij stemmingen maar niet bij discussien de krachten der oppositie kunnen vermeerderen. Maar de vereenigde oppositie heeft in zoo ver door hen eene bedenkelijke beduidenis verkregen, als hare betrekkingen zich thans tot in zeer hooge kringen uitstrekken , waar men er op uit is om bij den Koning weifeling en ontstemming te verwekken , en wier invloed reeds bij vroegere gelegenheden gevaarlijke moeijelijkheden heeft doen ontstaan. De staatsman , die boven de partijen staande door zijn genie en zijne geestkracht zoo vele hinderpalen overwonnen heeft, zal, zoo hopen wij in het belang des lands , ook hier in staat zijn om zijn werk ongestoord en krachtdadig voort te zetten Intusschen mogen wij ons niet ontveinzen dat de situatie ernstig en moeijelijk is." — Het Münchener Vaterland berigt dat de toestand vnn den prins Otto van Beyeren , die sinds geruimen tijd ernstige bezorgdheid inboezemde, laatstelijk zoodanig verergerd is, dat de prins volgens eene verklaring van den koninklijken lijfarts op zijn hoogst nog twee maanden weerstand aan zijn lijden zou kunnen bieden. Het gevaar , waarin de prins Otto verkeert, wekt in Beyeren te meer deelneming en belangstelling, daar hij, als eenige broeder van den ongehuwden Koning, dus ver de vermoedelijke troonsopvolger is. RUSLAND. Het officiele dagblad van het Russische gouvernement behelst de boodschap van den Keizer Alexander , welke aan den Landdag van Finland, bij de opening zijner gewone zitting op den 6den dezer, voorgelezen is. In dat staatsstuk komt de volgende zinsnede voor : »Dewijl het onderrigt in de Russische taal in de scholen van het groothertogdom Finland niet de verwachte vruchten oplevert, terwijl de behoefte aan kennis dier taal zich in de openbare betrekkingen alsmede in de bedrijven van het particuliere leven doet gevoelen, heb ik gemeend bij de reorganisatie dier scholen te moeten bepalen dat de Russische taal behoort onder de vakken waarin onderwijs moet worden gegeven." ENGELAND. De heer Denison, de dezer dagen afgetreden voorzitter van het Lagerhuis, heeft verleden Dingsdag onder de leden van het Hoogerhuis als pair zitting genomen. Bij een besluit der Koningin van 12
Februarij was hij tot het erfelijke pairschap des Rijks verheven met den titel van burggraaf Ossington. Dit besluit was genomen op een verzoek van het' Lagerhuis om een doorslaand blijk van tevredenheid der Kroon over zijnen afgetreden voorzitter. In de Dingsdag gehouden zitting van het Hoogerhuis werd herhaaldelijk het met de Vereenigde Staten opgerezen geschil over de bevoegdheid van het Geneefsche scheidsgeregt ter sprake gebragt; doch de discussie daarover werd telkens door den minister van buitenlandsche zaken, onder kennelijke goedkeuring van het meerendeel der vergadering, gestuit met de aanmerking dat zij in de tegenwoordige omstandigheden geen nut en welligt nadeel zou doen. Bij deze gelegenheid werd door een invloedrijk lid van de oppositiepartij, lord Malmesbury, gewezen minister van buitenlandsche zaken in een conservatief bewind, verklaard dat hij omtrent den zin der betrekkelijke bepalingen van het Washingtonsche verdrag geheel met Harer Majesteits ministers overeenstemde , ja eene andere opvatting aan deze zijde des Oceaans onmogelijk achtte. Op dat punt zou hij derhalve Harer Majesteits gouvernement ondersteunen : doch er waren ook punten betreffende het tractaat, waarop hij het godrag der ministers niet kon goedkeuren, bepaaldelijk het uitzenden van mannen zonder diplomatieke opleiding en diplomatieke ervaring om de onderhandelingen te Washington te voeren; daarover en over eenige andere punten achtte hij discussie noodzakelijk, wel niet dadelijk maar toch zonder lang uitstel. — Eergisteren is in het Lagerhuis door een lid, den heer Sinclair Aytoun. na eenige opmerkingen over de zaken van Afrika's westkust, deze motie ingediend: » Naar het oordeel van dit Huis dienen alle verdere stappen tot het sluiten van een verdrag met Nederland, hetwelk strekken zou tot uitbreiding van Engelands koloniaal gebied op Afrika's westkust., te worden uitgesteld tot dat dit Huis gelegenheid heeft gehad om zijne meening omtrent het al of niet staatkundige van zoodanig verdrag te doen kennen". Daarop werden door den heer Knatchbull-Hugessen, den ondersecretaris van staat bij het departement van koloniën , eenige inlichtingen (die in ons vorig nommer beknopt medegedeeld zijn) gegeven ; hij voegde daarbij. dat het bedoelde verdrag aan het Huis voorgelegd zou worden en alsdan het onderwerp eener grondige discussie zou kunnen uitmaken. Hierop heeft de heer Aytoun zijne motie ingetrokken. — De president-minister Gladstone heeft dezer dagen eene memorie van een aantal niet tot de Anglicaansche kerk behoorende protestanten ontvangen, waarin verlangd werd dat alle rijks-subsidien, genoten wordende door lagere scholen die staan onder het bestuur van kerkgenootschappen, van kerkelijke overheden of van kerkelijke vereenigingen, zouden worden ingetrokken. Daarop is van wege den minister geantwoord met het volgendo schrijven: i) De heer Gladstone heeft uwe memorie ontvangen ; de daarin aanbevolen beginselen erkent hij als de zijne, namelijk 1°. dat hervorming niet mag worden tegen gehouden door vrees van afbreuk te doen aan belangen die voordeel van eene hervorming behoevende inrigting trekken; 2°. dat het ondersteunen met rijks-subsidien van alle kerkgenootschappen zonder onderscheid een verkeerd denkbeeld is: en 3°. dat er geene ongelijkheid in het godsdienstige opzigt behoort te zijn. " — De Londensche dagbladen van gisteren voegen bij de reeds bekende bijzonderheden betreffende den dood van den gouverneur-generaal van Britsch Indie nog eenige, ontleend aan officiele en aan particuliere telegrammen. De moordenaar is geboortig uit de landstreek nabij den Khyberpas, eenen bergpas op de grenslinie tusschen het Indische rijk en Afghanistan, in welke landstreek doodelijke haat tegen de Engelschen als inheemsch is. Hij verklaarde de daad te hebben gepleegd »op inblazing van God". Door goed gedrag had hij meer vrijheid verkregen dan aan gewone tuchtelingen op de Andamaneilanden verleend wordt; medepligtigen had hij niet, en geen ander moordtuig dan een keukenmes. — De berigten van de Londensche effectenbeurs van verleden Dingsdag melden eene veel betere stemming benevens eene schier algemeene rijzing der koersen. Onder de redenen daarvan behoort de betrekkelijk gematigde toon van de voornaamste dagbladen der Vereenigde Staten in het geschil met Engeland, alsmede de overtuiging dat de vermoording van den Onderkoning van Indie noch uit politieke drijfveeren noch uit eene zamenzwering voortgekomen was. — In Engeland heeft zich eene maatschappij gevormd met het doel om voordeel te trekken van de ontdekking der diamantrijke landstreek in Zuid-Afrika. Eene van hare werkzaamheden is personen die hun geluk op de diamant-vel den beproeven willen, uit Engeland derwaarts te brengen. In het eind der vorige week heeft zij de eerste bezending zoodanige personen uit Southampton met de postpakketboot naar de Kaapstad gezonden; de tweede bezending zal spoedig volgen. F R A N K II IJ K De Nationale Vergadering heeft onlangs van een harer leden, den heer Amat, een wetsvoorstel ontvangen, aldus luidende: »Er wordt eene directe belasting van een vierde franc per duizend francs waarde geheven van alle stoffelijke goederen (biens corperels) in Frankrijk bestaande, dat zijn vaste goederen, roerende goederen van stoffelijken aard en koopwaren." De betrokken commissie heeft geoordeeld dat die directe belasting veel bedenkelijks had, maar evenwel in aanmerking zou verdienen te komen wanneer het niet gelukte middelen van minder bedenkelijken aard tot stijving der schatkist te vinden. Dienovereenkomstig heeft de Nationale Vergadering in hare zitting vanDingsdag, zonder hoofdelijke stemming, besloten dat wetsvoorstel niet in beraadslaging te nemen. — De Londensche Times geeft de volgende berigten uit Parys van verleden Dingsdag: » Het gouvernement heeft dezer dagen beslag doen leggen op groote hoeveelheden buskruid, die in Frankrijk ter sluik werden ingevoerd, en wel gelijktijdig over de Zwitsersche, de Spaansche, de Belgische en de Italiaansche grenzen. n Er wordt verzekerd dat hetFransche gouvernement onderhandelingen met Duitschland voert ten einde de ontruiming der nog bezette departementen te bespoedigen, en dat het hiervan kennis aan de budgetcommissie gegeven heeft. Dit berigt is volstrekt onwaar. i) Het gouvernement slaat acht op de klagten die het over de wederinvoering der verpligting tot het vertoonen van reispassen in Frankrijk
ontvangen heeft; het heeft maatregelen in overweging welke zouden kunnen dienen om de instandhouding dier verpligting onnoodig te maken. » Het programma , hetwelk door eenige leden van de regterzijde deiNationale Vergadering is ontworpen om tot grondslag voor de hereeniging der koningsgezinde partij te dienen, is reeds door een zestigtal leden onderteekend. De uiterste rogter zijde heeft beloofd hetzelve aan te nemen mits het door den graaf van Chambord goedgekeurd wierd. Het is door den generaal Ducrot aan den graaf van Parys voorgelegd , en door dezen goedgekeurd. De regter zijde zal nu de goedkeuring van den graaf van Chambord vragen." — De heer Conti, gewezen kabinets-secretaris van Keizer Napoleon III, een der vertegenwoordigers van Corsica in de Nationale Vergadering , is eergisteren te Parys overleden. De Keizer, die onlangs door den dood van den heer de Persigny getroffen werd, verliest alzoo op nieuw eenen vertrouweling en ijverigen voorstander zijner zaak in Frankrijk. — Volgens de jongste berigten uit Parys is het carneval aldaar dit jaar niet , als vroeger steeds , een tijd van brooddronken weelde en onzinnige losbandigheid geweest, maar kalm, ja stil voorbij gegaan. Naar hetgeen daarvan berigt wordt schijnt de wufte bevolking de hoofdstad door den druk der rampen werkelijk ontnuchterd te zijn geworden , althans voor eenen tijd. ITALIË. De Correspondance de Rome , een ultramontaansch weekblad van Rome, zegt dat de Koning Amadeus den bijstand van het hof van Rome zoekt te verkrijgen om zich in de tegenwoordige krisis op den troon van Spanje tegen den revolutiegeest staande te houden, maar dat hij daarin niet slaagt. — In Italië wordt geklaagd dat de openstelling der spoorwegbaan door den Mont Cenis voor alsnog de verwachte vruchten niet oplevert en dat zij het verkeer op de Ttaliaansche spoorwegen niet veel heeft doen toenemen. De oorzaak dezer teleurstelling, zegt de Romeinsche corresp ondent van het Journal des Debats , is dat eene spoorwegonderneming in het zuiden van Frankrijk, nog gedrukt door de gevolgen van dun Fransch-Duitschen oorlog, verzuimt hare dienst in te rigten zoo als zij met het oog op de doorboring van den Mont Cenis zou dienen te doen. De aangehaalde correspondent, zegt dat de openbare discussie te Rome tusschen drie katholieke en drie protestantsche godgeleerden twee avonden voortgezet eu op gematigden toon gevoerd is, maar natuurlijk de strijdende partijen ieder in hare overtuiging heeft gestijfd. TURK YE. De correspondent der Jndépendance Beige te Konstantinopel, aanvankelijk een lofredenaar van den nieuwen grootvesier , klaagt in een schrijven van 3 Februarij, dat Mahmud-pascha 'srijks bestuur door aanhoudende veranderingen 't onderst boven keert. Er is door den Sultan dezer dagen concessie verleend tot het aanleggen van eenen spoorweg van Jaffa, eene haven aan de Middellandsche Zee, naar Jerusalem. TELEGRAPH1SCHE BERIGTEN Versailles, 15 Februarij Heden zal het gouvernement, naar verzekerd wordt, voorstellen Nieuw Caledonie tot wettelijke deportatieplaats te verklaren. Gelastigden van de regter zijde zijn naar Antwerpen gegaan om het programma der regter zijde aan den graaf van Chambord voor te leggen. Dat programma draagt de goedkeuring van het regter centrum weg; maar het is niet gezind om het te onderteekenen. Volgens geruchten, eenigermate bevestigd door aanmerkingen van VUnion, zou de graaf van Chambord dat programma niet goedkeuren. Volgens gerucht gaat de heer Berthémy als Fransch gekant naar Washington, en de admiraal Laroncière Le Nourrit naar Rooie. Doch er is nog geen definitief besluit aangaande het bezetten dier gezantschapsposten genomen. Londen, 15 Februarij. De Daily Telegraph wil weten dat het antwoord van Amerika nog niet ontvangen is en dat men waarschijnlijk nog wel drie wekon daarop zal moeten wachten. Berlyn , 14 Februarij. De Engelsche gezant Odo Russell wordt heden hier verwacht. In de best onderrigte kringen alhier is niets bekend van een aan - bod van bemiddeling in de ^4te6awia-quaestie, hetwelk door den vorst Bismarck gedaan zou zijn. Bern, 11 Februarij. De groote raad van het kanton Neuchatel heeft met 47 tegen 34 stemmen besloten de geestelijke orden van de lagere scholen uit te sluiten. New York, 14 Februarij. De gemengde Engelsch-Amerikaansche commissie te Washington heeft hare zittingen verdaagd tot den 20sten Maart. Gisteren heeft de President een afschrift van de Amerikaansche memorie aan den Senaat toegezonden. Calcutta, 14 Februarij. De moordenaar van lord Mayo is tot de galg veroordeeld.
---

