NEDERLANDEN. 's GRAVENHAGE, den 12den April 1872.
Bij Koninklijk besluit van 9 April 1872, n°. 4, zijn, op grond van art. 26 der wet van 13 Augustus 1857 (Staatsblad n°. 103), pensioenen verleend ten laste van den Staat aan : Hendrik Jan Overbeek, gewezen hoofdonderwijzer te IJzeroorde, gemeente Ambt-Doetinchem , ten bedrage van f '166 'sjaars; Hendrik Jeltes, zich noemende en schrijvende Hendrik Willems Nederhoed , gewezen hoofdonderwijzer te Garsthuizen, gemeente Stedum, ten bedrage van f' 266 'sjaars; Thomas Chretien Rutten, gewezen hoofdonderwijzer te Broek-Sittard. ten bedrage van f 266 'sjaars; Ritske Clewits, gewezen hoofdonderwijzer te Ferwerd, gemeente Ferwerderadeel, ten bedrage van f 378 'sjaars. Bij Koninklijk besluit van 12 April 1872, n°. 17, is aan A. D. C Clarion, op zijn verzoek, een eervol ontslag verleend als burgemeester van Woudenberg, en is als zoodanig benoemd J. B. de Beaufort. Bii Zijner Majesteits besluit van den llden April 1872, n° 18, is met ingang van 1 Mei 1872 benoemd tot directeur der cellulaire gevangenis te Rotterdam, F. A. Schiebelhout, gepensioneerd kapitein van het Oost-Indische leger. Bij Zijner Majesteits besluit van den llden April 1872, n°. 17, is benoemd tot griffier bij het kantongeregt te Edam mr. L. A. van IJsselstein, wonende te Delft. Bij Koninklijk besluit van 10 April 1872, n°. 8, is aan den heer J. H. van Sonsbeeck, op zijn verzoek, eervol ontslag verleend uit zijne betrekking van commies der posterijen van de eerste klasse, met vrijlating om zijne aanspraak op pensioen te doen gelden. Bij Koninklijk besluit van 11 April 1872, n°. 14, is benoemd tot commies ter inspectie der directe belastingen , in- en uitgaande regten en accijnsen te Zwolle , de heer G. H. J. Souman , thans surnumerair bij de administratie derzelfde middelen. MINISTERIE VAN BINNENLANDSCHE ZAKEN Bij beschikking van den Minister van Staat en van Binnenlandsche Zaken van heden is tot tijdelijke vervanging van den spoorweg-opziener Wencker, gedurende drie maanden, met ingang van 16 April eerstkomende, het dagelijksch toezigt op de dienst van den Staatsspoorweg Dedemsvaart-Zutphen opgedragen aan den spoorweg-opziener van Dorp, ter standplaats Zwolle, en van den Staatsspoorweg Arnhem-Zutphen aan den spoorweg-opziener Jonkergouw, ter standplaats Delden. MINISTERIE VAN BUITENLANDSCHE ZAKEN. Door den Nederlandschen consul te Buenos-Ayres is de heer W. C. Webb aangesteld tot zgnen vice-consul te Rosario. MINISTERIE VAN F I N A N T I E N. Er bestaat bij het Departement van Finantien , afdeeling Posterijen, gelegenheid tot plaatsing van twee klerken op een jaarlijksch tractement van f 400. Zij, die daarvoor in aanmerking wenschen te komen, worden uitgenoodigd , zich vóór Zaturdag den 20sten April aanstaande , bij eigenhandig geschroven adres, met naauwkeurige opgave van woonplaats ei leeftijd, aan het Departement van Finantien aan te melden. Onder de vereischten behoort: goed schrift, benevens eene grondige kennis der Nederduitsche en Fransche talen. Bekendheid met de Hoogduitsche en Engelsche talen zal tot aanbeveling strekken. De candidaten die in aanmerking komen , zullen vóór 1°. Mei aan - staande aan een onderzoek naar hunne bekwaamheden worden onderworpen. Zij zullen daartoe nader persoonlijk worden opgeroepen. 'sGravenhage, den 12den April 1872. De Minister van Finantien, Blussé.
---

BUITENLANDSCHE BERIGTEN. DUITSCHLAND.
De Pruissische Staats-Anzeiger van gisteren avond berigt dat de ■Keizer den 9den dezer bij het instappen van het rijtuig uitgegleden en het been verstuikt heeft. Het blad voegt er echter bij dat de
algemeene gezondheidstoestand des Keizers zeer voldoende is en dat Z. M. door het ongeval niet in zijne gewone werkzaamheden verhinderd wordt. — Uit Berlyn wordt onder dagteekening van 9 April aan de Augsburger Allgemeine Zeitung gemeld: » De uit Rome alhier teruggekeerde gezant Graaf von Arnim is eergisteren door den Vorst von Bismarck en heden door den Keizer ontvangen Welke uitwerking zijn verslag over de met de Curie gehouden conferentien zal hebben op de verdere ontwikkeling van onze kerkelijke aangelegenheden , zal nader moeten blijken. Dat de regering niet van zins is zich door de uiterste partijen tot het nemen van overhaaste maatregelen te 'aten dringen, heeft zij reeds door de officieuse organen laten verklaren , en blijkt ook uit het omzigtige en verschoonende gebruik, hetwelk zij tot dusver van de wet betreffende het staatstoezigt op de scholen gemaakt heeft. De gevallen , waarin geestelijke schoolopzieners uit hunne betrekking zijn ontslagen , zijn nog zeer zeldzaam; en overal waar dit heeft plaats gehad, is die betrekking, overeenkomstig de door den minister van eeredienst in den Landdag gedane belofte, op nieuw aan oenen geestelijke opgedragen. Zelfs in de provincie Posen heeft de regering nog geen gebruik gemaakt van de magt, welkende bedoelde wet haar verleent De reden daarvan is dat de rapporten der overheden over het algemeen gunstig luiden aanuaande de houding der Poolsche geestelijkheid, welke zich voor het tegenwoordige van politieke woelingen schijnt te onthouden. n Het is niet onopgemerkt gebleven dat de Keizer laatstelijk een nieuw bewijs van zijne welwillende gezindheid jegens de katholieke kerk heeft gegeven, door aan een twintigtal katholieke gemeenten een aanzienlijk deel van het in den jongsten oorlog veroverde bronzen geschut ten geschenke te geven, om kerkklokken daarvan te doen gieten. Aan den Keu'schen Dom is zulk een geschenk van 50" centenaars metaal gedaan. Inmiddels breidt de beweging tegen de Jesuiten zich meer en meer uit; bij de gïoote steden, waar petitien aan den Rijksdag om verbanning der Jesuiten uit Duitschland onderteekend worden, heoft zich thans ook Breslau gevoegd. — Volgens eene mededeeling uit Hannover hebben in de provincie van dien naam 10 geestelijken van de evangelische kerk geweigerd de betrekking van schoolopziener als staatsambtenaren te blijven vervullen. De Norddeutsche Allgemeine Zeitung dit berigt mededeelend , voegt daarbij: i! Do teerlingis dus werkelijk geworpen ! Degenen, die eerst weinige weken geleden verklaarden, dat zij met diepe bekommering beducht waren voor het verbreken van den band, die Staat en Kerk op het gebied van het schoolwezen vereenigt, hebben thans zelve met misdadige of misschien ligtvaardige hand dien band verscheurd Welke gevolgen deze eerste stap zal hebben is voor het oogenblik moeijelijk te voorzien: maar men moet hopen en verwachten dat de regering den strijd, die haar aangeboden wordt, met kracht en standvastigheid zal voeren. Alle verstandige lieden waren het daaromtrent eens dat op het gebied der evangelische kerkgenootschappen ten deze geen grond voor een conflict aanwezig was. Maar eenige ijveraars zoeken den strijd Moge dan een ieder op zijnen post zijn om den overijlden aanval met bezadigde kracht af te weren. Misschien gelukt het nog door nadrukkelijke maatregelen het conflict te localiseren: mogt men daarin niet slagen , dan is er alleen van een openen kampstrijd eene betere orde van zaken te verwachten. Een compromis erkent het fanatismus steeds slechts zoo lang het daarin voordeel voor zich zelf ziet; met hetzelve te onderhandelen en verdragen te sluiten is daarom niets anders dan nieuwe tweedragt zaaijen." ENGELAND Op denzelfden dag, waarop de heer Disraeli zijne redevoering te Manchester uitsprak, bragt de minister Gladstone een bezoek aan een zijner vrienden te I.atimer in het kiesdistrict van den heer Disraeli, en schoon dit bezoek in het geheel geen politiek karakter had , voerde hij aldaar na eene feestelijke ontvangst in eece openbare vergadering het woord. In zijne rede bepaalde d« minister zich tot het bespreken der maatregelen door het tegenwoordige Parlement genomen in het belang der arbeidende klasse en tot verbetering van het volksonderwijs. Hij noemde de onderwijsquaestie het gewigtigste en meest ingrijpende vraagstuk dat ooit bij het Parlement in overweging was geweest. Want terwijl andere wetten met een enkel beginsel te rekenen hebben, raakt eene onderwijswet vele beginselen welke in onderling verband staan en waaromtrent te gelijker tijd eene beslissing moet worden genomen. Zoodanige maatregel kon onmogelijk alle partijen bevredigen. De minister beriep zich verder op de ondervinding die de gebreken der wet en de wenschelijkheid van wijziging zou aanwijzen. Ook de minister Stansfeld hield denzelfden dag eene politieke redevoering tot zijne kiezers te Halifax. Hij deed daarin uitkomen hoe veel goede maatregelen Engeland aan het tegenwoordige kabinet te danken had, herinnerende dat door het vrijstellen van een zeker bedrag van het inkomen van de inkomsten-belasting bij het laatste budget de kleine burgerstand aanmerkelijk was gebaat. Verder wees hij op de voorge-
dragon maatregelen tot verbetering van den gezondheidstoestand, op de invoering der geheime stemming, die thans in het Lagerhuis wordt behandeld, op de ontwikkeling van het volksonderwijs, en toonde aan dat het Engelsche kabinet het zijne gedaan had om de geschillen met de Vereenigde Staten voor goed te regelen. Mogt de vrees bewaarheid worden dat het tractaat van Washington eene doode letter bleef, dan kon de schuld daarvan niet gevonden worden bij het Engelsche ministerie; de beslissing hing thans af van de regering der Vereenigde Staten. FRANKRIJK Het Journal des Débats deelt mede dat de heeren Ozenne. en de Sommerard met eene zending van het Fransche gouvernement te Wennen geweest zijn. om over de deelneming van Frankrijk aan de internationale tentoonstelling te onderhandelen. Nadat hun voorstel, om de inrigting der tentoonstelling op te dragen aan eene internationale commissie, op de wettelijke bepalingen in Oostenrijk had schipbreuk geleden , verklaarden de beide onderhandelaars dat de toestand der Fransche schatkist niet toeliet dat hun gouvernement zich verbond tot de betaling van kosten, waarvan het bedrag niet vooruit te berekenen was. Zij weigerden ook de huur dar voor Fransche tentoonstellers beschikbaar gestelde ruimte voor rekening der Fransche schatkist te nemen, daar de Fransche regering van het beginsel uitging dat de inzenders zeiven de kosten behoorden te dragen van hunne deelneming aan de tentoonstelling, en de tnsschenkomst der regering in deze aangelegenheid beperkt moest blijven tot het verleenen van medewerking om de onkosten der inzenders zoo laag mogelijk te maken — Aan de Times worden door een zijner correspondenten te Parys merkwaardige bijzonderheden gemeld nopens de organisatie der Bonapartistische partij in Frankrijk, die zeer bevorderd is geworden dooide omstandigheid dat, met uitzondering van de hoofden der regering, het personeel der ambtenaren van het centrale en departementale bestuur meerendeels onveranderd is gebleven, en dat het raderwerk der regering hetzelfde is als onder het Keizerrijk n De Bonapartistische partij, schrijft de correspondent, heeft reeds een volledig ministerie, hetwelk bevelen geeft en gehoorzaamd wordt, en in waarheid regeert; de hoofdambtenaren, die in den loop van den dag met de ministers van den heer Thiers gewerkt hebben , werken 's avonds met de ministers der Bonapartisten. Ik ben in de gelegenheid eenige berigten te geven over dit kabinet, dat zich in het geheel niet verschuilt maar in het openbaar werkt. Voor niemand is het een geheim dat de heer Rouher, zoo goed als in 1869, het hoofd er van is. Hij geeft op dezelfde uren als toen audientie, ontvangt in den loop van den dag zijne ondergeschikte ambtenaren * en des avonds zijne vertrouwelingen. Zijne bureaux zijn niet meer inde Louvregevestigd, maar nabij het Elysée, op het oogenblik het eenige paleis, geschikt om door eenen vorst te worden bewoond De heer Chevreau staat weder aan het hoofd van het departement van binnenlandsche zaken; hij heeft bekwame agenten onder zijne bevelen, die hem inlichten omtrent de stemming der gemoederen in alle deelen des lands. Er wordt eene drukke correspondentie onderhouden met de prefecten, met inachtneming van de noodige voorzorgen opdat daarin niets compromitterends voorkome. Maar men weet dat het gouvernement van de toekomst naast het gouvernement van het oogenblik werkzaam is, en het eerstgenoemde wordt het beste gediend ii Een zeer goed ingeiigt departement, dat van politie, heeft den heer Pietri aan het hoofd. Zijno vroegere agenten, die hem als prefect van politie dienden , staan hem ook thans ten dienste. n Wie aan het hoofd van het departement van jnstitie staat, weet ik niet mede te deelen; men zegt dat die plaats nog niet definitief vervuld is maar de betrekking wordt waargenomen door een voormalig regterlijk ambtenaar, die vroegor secretaris van den heer Billault is geweest. Hij is belast met het voorbereiden van regtsgedingen , en de wijze waarop hij zich van die taak kwijt, getuigt voor zijn talent. Aan hem is de in het proces Janvier de la Motte behaalde overwinning te danken; hij heeft de zaak Laluyé tegen Jules Favre opgezet en aan het proces van den generaal Trochu tegen den Figaro eenen voor den aanklager nadeeligen afloop verzekerd. ii Deze regtsgeleerde heeft zich ten taak gesteld allen die aan de revolutie van 4 September deel namen , voor den regter te brengen . en hij stelt acten van beschuldiging tegen hen op, als had hij nog zitting in het paleis van justitie. Op het oogenblik is hij bezig eene aanklagt voor te bereiden tegen den beer Thiers en men verzekert dat de stukken in bescheiden, met dit doel zamongebragt, aan de Bonapartisten de hoop hebben gegeven dat bet uur der wraak niet ver meer verwijderd is. De radicale republikeinen acht men weinig opmerkzaamheid waardig; zij toch verstaan, ook zonder eenig aanstoken van derden, uitnemend de kunst van elkander onmogelijk te maken. Gambetta zal derhalve voor geene r egt back verschijnen. Men beschouwt zijn rijk als geëindigd; alleen gevoelt men zich teleurgesteld omdat hij niet heftig genoeg is, en daardoor de Bonapartisten niet zóó zeer in de hand werkt als men verwachtte." In eene andere correspondentie uit Parys, door hetzelfde blad medegedeeld , wordt insgelijks van het bestaan der Bonapartistische administratie als van eene bekende zaak gesproken. Alleen wordt daarin nog medegedeeld, dat er eenige verdeeldheid in het kamp der Bonapartisten is ontstaan, vermits velen van hen zich miskend wanen, omdat zij geene eereplaats in de organisatie verworven hebben , terwijl eene groote partij zich teleurgesteld gevoelt, dat de heer Rouher niet met meer kracht als kampvechter voor den gewezen Keizer in de Nationale Vergadering is opgetreden na zijne verkiezing in Corsica, wier aanzienlijke kosten door de aanhangers van het Bonapartismus bestreden zijn. OOSTENRIJK. Van eene officieuse zijde wordt uit Weenen gemeld: » De aartshertog Lodewijk Victor is, naar men verzekert, belast geweest met het overbrengen van een schrijven des Keizers aan den Koning Victor Emanuel, waarin de Keizer zijn leedwezen betuigt dat eene reeds meermalen beraamde persoonlijke ontmoeting der beide souvereinen nog nooit heeft kunnen plaats hebben, met bijvoeging van den in hartelijke bewoordingen uitgedrukten wensch, dat de Koning, tenzij eene andere bepaling van tijd en plaats hem aangenamer mogt wezen, in den aanstaanden zomer hetzij te Salzburg, hetzy te Ischl, 's Keizers gast zou willen zijn.
BE LGIE. Volgens een door den minister van openbare werken openbaar gemaakten staat hebben do Belgische staatsspoorwegen in 1871 eene bruto opbrengst geleverd van 55,373,406.97 fr., of ruim 131/ 2 millioen francs meer dan in het vorige jaar. Wegens de telegraaphdienst werd ontvangen 1,861,418 83 fr., nagenoeg 300.000 fr. meer dan in 1870. RUSLAND. Blijkens eene officiele opgave heeft de jongste ligting van rekruten in het Russische rijk (het Koningrijk Polen uitgezonderd) 130,151 manschappen opgeleverd. Daarvan waren, naar de nationaliteit, 83,523 Groot-Russen, 32,265 Klein-Russen, 3300 Wit-Russen, 2416 Letten, 1650 Lithauers, 1518 Esthen, 959 Samogitiers, 229 Polen, 2059 Tartaren , 1090 Joden, 500Wotjaken, 297 Tscheremissen , 58 Duitschers, 33 Moldaviers , 15 Baschkiren , 9 Tschuwaschen , 6 Zigeuners en 2224 tot verscheidene andere nationaliteiten behooronde. Naar do godsdienstige gezindheid telde men onder de manschappen 117,130 leden der orthodoxe Grieksche kerk, 397 Raskolniks, 6291 Katholieken, 3107 Protestanten , 2082 Mohammedanen , 1090 Isr.iëliten en 55 Heidenen. Van de 130,151 rekruten waren er slechts 14,478 die konden lezen, hetgeen echter volgens de opgave, bij vroegere jaren vergeleken , reeds eenen vooruitgang aanwijst. VEREENIGDE STATEN. De correspondent van de Times te Philadelphia schrijft dat de AngloAmerikaansche commissie, te Washington bijeengekomen om de eischen van Kngelschen en Amerikanen tot vergoeding van tijdens den burgeroorlog geleden schade te onderzoeken, in de laatste dagen van Maart eene vergadering gehouden had en weldra tot September zou uiteen gaan. In het geheel zijn bij deze commissie aangebragt 436 eischen door Britsche onderdanen en 18 eischen door Amerikaansche onderdanen ingesteld. Volgens het loopende gerucht, was de gegrondheid van elf dier eischen door de commissie aangenomen ; doch zij had geenerlei officieel berigt daarvan gegeven. De herhaalde strooptogten, door Mexicaansche rooverbenden op het grondgebied van Texas ondernomen, hebben, volgens dezelfden correspondent, aanleiding gegeven tot het indienen van klagten bij den president Grant. Deze heeft aan de klagers geantwoord, dat hij het onderwerp bij het kabinet ter sprake zou brengen. TBLEGRAPHISCBE BERIGTEN Londen , 11 April. In het hoogerhuis heeft lord Granville, ter beantwoording eener vraag van lord Stanhope, medegedeeld dat de regering op het punt is van met Frankrijk eene schikking ten aanzien van de paspoorten te treffen , waarbij het verlies van tijd en geld zou vermeden worden. Hij hoopte dat die schikking binnen 10 of 12 dagen in werking zou komen , en drukte zijne voldoening uit over het bewijs van goede gezindheid jegens Engeland, door Frankrijk in dezen gegeven. De heer Bright heeft de zitting van het Laserhuis bijgewoond. De dagbladen gewagen van eene nieuwe Russische geldleening van 15 millioen , waarvoor de inschrijving op aanstaanden Dingsdag opengesteld zou worden. O'Connor is schuldig verklaard aan poging om der Koningin vrees aan te jagen, en te dier zake veroordeeld tot een jaar strafarbeid en twintig zweepslagen. Londen , 11 April. Volgens een telegram uit Philadelphia heeft hot Amerikaansche kabinet nog geen besluit ten aanzien der nota van lord Granville genomen, en zou het willen afwachten welk gevoelen het den 15den dezer te Genèvo bijeenkomende scheidsgeregt zal uiten. Berlyn , 12 April. In de zitting des Rijksdags van heden is de consulaire overeenkomst met Noord-Amerika goedgekeurd. Madrid , 11 April. Bij Villafranca in de provincie Barcelona heeft eene bende van 250 carlisten eenen spoortrein aangehouden, zonder echter de reizigers te bemoeijelijken, en de telegraaphlijnen vernield. De gouverneur van Girona berigt dat het in de omstreken dier stad rustig is. De troepen vervolgden de opstandelingen in het gebergte; met welk gevolg was niet bekend. Te Vich heeft zich eene burgerwacht georganiseerd en eene bende oproerlingen aangetast, waarvan er twee gedood en een gekwetst werden. Madrid , 12 April. Volgens de tot heden ingekomen berigten zijn 230 ministeriele leden en 121 leden der oppositie verkozen. Door de herstemmingen, welke nog moeten plaats hebben, zal deze verhouding geene belangrijke wijziging ondergaan, en de ministeriele meerderheid zal dus omstreeks 110 stemmen bedragen. De Carlistische benden zijn uit de provincie Girona verdwenen; die in de provincie Barcelona worden met nadruk vervolgd. Washington , 11 April. De commissie voor buitenlandsche aangelegenheden heeft aan het congres een gunstig verslag uitgebragt over een voorstel om den President uit te noodigen, van de autoriteiten op Cuba de onvoorwaardelijke in vrijheidstelling en teruggave van goederen te eischen voor dr Howard, een Amerikaansch burger die, omdat hij geneeskundige hulp had verleend aan zieke en gewonde insurgenten, naar de Spaansche strafkolonie te Ceuta verbannen was. Ottawa, 11 April. De Gouverneur-Generaal van Canada heeft de zitting van het Parlement met eene rede geopend, waarin hij mededeelde , dat de opening der zitting op verzoek der Engelsche regering was uitgesteld, en de overlegging toezegde der over het tractaat van Washington gevoerde correspondentie, opdat dit onderwerp met aandacht en zorg zou kunnen beoordeeld worden. Verder deelde de Gouverneur-Generaal mede, dat het land welvarend was en de opbrengst der belastingen toenam. Hij beval eene krachtige bevordering der immigratie aan , benevens de verbetering van kanalen en den aanleg van eenen spoorweg naar den Stillen Oceaan.
---

