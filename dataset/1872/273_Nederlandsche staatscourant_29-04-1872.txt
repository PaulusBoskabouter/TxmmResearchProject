NEDERLANDEN. 's GRAVENHAGE, den 27sten April 1872. MINISTERIE VAN BINNENLANDSCHE ZAKEN Rijks Veeartsenijschool.
Van wege den Minister van Staat en van Binnenlandsche Zaken wordt ter algemeene kennis gebragt, dat het toelatingsexamen, bedoeld bij art. 21 van de voorwaarden om als kweekeling aan 's Rijks Veeartsenijschool te Utrecht te worden opgenomen, zal plaats hebben op Maandag en Dingsdag 8 en 9 Julij e. k., des voormiddags ten tien ure; dat zij, die tot dit examen wenschen toegelaten te worden, alsmede zij die van het examen zijn vrijgesteld, zich in persoon of' schriftelijk, mits portvrij, vóór of' op 15 Junij e. k. bij den directeur der school moeten aanmelden, met overlegging van : een extract uit het geboorteregister ; een bewijs van goed gedrag, afgegeven door het gemeentebestuur van hunne woonplaats; een bewijs dat zij zijn gevaccineerd of de natuurlijke pokken hebben gehad , afgegeven door een erkend geneesheer. Den belanghebbenden wordt voorts bekend gemaakt, dat, krachtens de Koninklijke besluiten van 14 September 1851, n». 59, 25 Maart 1860, n°. 54. 8 Mei 1864, n°. 8, 20 Mei 1869, n°. 17, 16 Mei 1870, n°. 18, 1 Mei 1871, n". 18, en 23 April 1872, n°. 15, tegen betaling van f 200 'sjaars, te voldoen in twee gelijke termijnen, als kweekeringen kunnen worden opgenomen zij, die op 1 September 1872 hun 17de jaar hebben bereikt, doch niet ouder zijn dan 24 jaren, en bij examen doen blijken kennis te hebben van : a. de gronden van de spraakkunst der Nederduitsclie taal; b. de beginselen van de Fransche of Hoogduitsche taal, zoodat de adspirant zonder grove fouten uit eene dier talen in de Hollandsche taal kan overbrengen ; c. de beginselen der algemeene en vaderlandsche geschiedenis; d. de beginselen der aardrijkskunde ; e. de rekenkunst, bijzonder van de gewone en tiendeelige breuken , met toepassing op het Nederlandsche stelsel van maten en gewigten , alsmede van de evenredigheden en het trekken van den vierkantswortel uit getallen; f. de stelkunst tot en met de vergelijkingen van den eersten graad met drie onbekenden ; g de meetkunst, da leer van de evenwijdige lijnen, van de driehoeken en de vierhoeken, tot en met de gelijk- en gelijkvormigheid der drie- en veelhoeken. Aan hetzelfde examen zijn onderworpen zij , die tegen betaling van f 50 'sjaars in de school alleen onderwijs en niet tevens huisvesting wenschen te ontvangen. Van het examen zijn vrijgesteld zij, die na de 3de klasse eener hoogëre burgerschool te hebben doorloopen, eene verklaring van den directeur dier school overleggen dat zij te dien aanzien een voldoend examen hebben afgelegd. 's Gravenhage, 26 April 1872. Voor den Minister, De Secretaris-Generaal, Hubrecht. MINISTERIE VAN FINANTIEN. Telegrafie Met ingang van den lsten Mei aanstaande zal het Rijkstelegraafkantoor te Zivijndrecht open zyn op werkdagen van 7 tot 8 ure voormiddags, van 9 ure voor- tot 2 ure namiddags, en van 3 tot 4 en en 7 tot 8 ure namiddags; op Zon- en feestdagen van 7 tot 9'/ a ure voor- en van 6 tot 7 1 /» ure namiddags. 's Gravenhage, den 27sten April 1872. Namens den Minister, De Secretaris-Generaal, Bartstra.
---

BUITENLANDSCHE BERIGTEN. ENGELAND.
Eergisteren avond had in het Lagerhuis op nieuw een uitgebreid debat plaats over het gebeurde met de Dublin University tests-bill. Eene door den heer Fawcett voorgestelde motie tot schorsing der Werkzaamheden gaf hem gelegenheid om zijne grieven tegen de handelwijze der regering te ontwikkelen, en aan den heer Gladstone de aanleiding om nogmaals te doen uitkomen dat de regering geenen afzonderlijken dag voor de behandeling der bill kon vaststellen alleen omdat de kabinetsquaestie daarmede in verband stond, aangezien daardoor
i te veel tijds verloren zou gaan. De minister deed uitkomen dat de | regering in 1870 reeds ten aanzien der universiteit van Dublin dezelfde verklaringen had gegeven, welke in den laatsten tijd door de pers als hare zienswijze waren medegedeeld, en merkt op dat , even als de heer Fawcett gevoelig was over het onvermijdelijk uitstel van de behandeling zijner bill, de regering dezelfde gevoeligheid kon toonen over het liggen blijven van zoo vele gewigtige maatregelen, voor welker behandeling de tijd ontbrak, en ieder lid die eene of' andere bill had voorgedragen over het niet aan de orde komen van zijn voorstel. De discussie was scherp; de heer Fawcett klaagde over de houding der regering, omdat vele voorstanders van een wets-ontwerp aan den voorsteller ontvielen zoodra de kabinots-quaestie daarbij gesteld werd; een ander zag in het gebeurde eene manoeuvre om de klimmende verdeeldheid onder de vrienden van het ministerie te bezweren. Ten slotte trok de heer Fawcett zijne motie in Hierna ging het Huis verder met de behandeling der bill op de geh' ime stem'iitbrenging; een door de regering overgenomen amendement «erd daarbij goedgekeurd, strekkende om het stemmen door onbevoegden onder een valschen naam, dat in het wets-ontwerp als misdemeanour werd strafbaar gesteld, even als alle valschheid te beschouwen als felony. — Zoo als reeds vermeld is, deelde de lord-kansalier dezer dagen (nadat het Hoogerhuis zijn denkbeeld verworpen had om vooraf bij wijze van motie zekere grondbeginselen voor eene regeling van het appèl in burgerlijke zaken vast te stellen), mede dat hij zijrie gereed liggende bill tot instelling van een hof' van Appèl nog vóór het einde dezer maand bij het Huis in behandeling zou brengen. De hoofdbepalingen dezer bill zijn de volgende: bij het nieuw op te rigten Hooggeregtshof' van Appèl worden overgebragt de regtsmagt van het Ho gerhuis als hof van appèl met den aankleve van dien, verder de soortgelijke magt van de regtskundige commissie van den Geheimen Raad, van het kanselarijhof' van appèl, van het kanselarijhof van appèl voor het hertogdom Lancaster, van het hof van den lord Warden in de districten der tinmijnen van Cornwall, van het hof van appèl van den kanselier der schatkist en van het speciale geregtshof voor de z iken waa in de kroon betrokken is. Bovendien kan de Kroon het nieuwe hol advies vragen in alle gevallen waarin tegenwoordig de regtskundige commissie van den Geheimen Raad wordt gehoord. In het hof hebben zitting: de lord-kanselier, de president van den Geheimen Raad, de secretaris van Staal voor de koloniën en do kanselier der schatkist ; verder alle pairs die leden van hooge regterlijke collegien geweest zijn of hooge regterlijke betrekkingen vervuld hebben in Engeland of zijne koloniën, en die gedurende tien jaren de regtsgeleerde praktijk hebben uitgeoefend in het vereetiigd Koningrijk (deze allen mits zij daartoe vooraf' hunnen wensch schriftelijk aan den lord-kanselier mededeelen); alle leden van den Geheimen Raad die in de voorgaande kategorie vallen, onder hetzelfde voorbehoud; ook krachtens hun ambt de opperregters in de drie hoogste regtbanken van gemeen regt in Engeland (de hoven der Qucen's Bench, der Common Pleads en het Court of Exchequer), en de Mastel' of the Bolls, wanneer hij geen pair noch lid van den Geheimen Raad mogt wezen. Het hof zal verdeeld worden in twee afdeelingen, waarvan de eene gevormd wordt door de leden die tevens pairs zijn of andere personen uitdrukkelijk bij de wet aangewezen om lid dezer eerste afdeeling uit te maken ; alle andere leden van het hof hebben zitting in de tweede afdeeling. De Koningin is bevoegd in iedere dezer afdeelingen te benoemen niet meer dan vijf maar niet minder dan drie bezoldigde leden, wier tractement £ 6000 bedraagt. Om hiertoe benoembaar te zijn moet men gedurende twee jaren eene der regterlijke betrekkingen hebben bekleed die aan een pair of' lid van den Geheimen Raad regt van zitting in het hof' van appèl geven, of' tien jaren lang de regtskundige praktijk hebben uitgeoefend. De bezoldigde leden kunnen geen zitting hebben in het Lagerhuis, en zijn alleen afzetbaar wegens wangedrag of op verzoek der beide huizen van het Parlement. De eerste afdeeling van het hof' spreekt regt over alle zaken, te»enwoordig behoorende tot de regtsmagt van het Hoogerhuis, van het kanselarijhof van appèl, van het hof van Lancaster, van het Court of Exchequer of van het hof' voor de zaken de kroon betreffende. Alle andere beroepen worden bij de tweede afdeeling behandeld. Geen appèl wordt toegelaten van interlocutoire vonnissen der lagere regtbanken, noch van veroordeelingen in kosten (tenzij die kosten uit een bepaald fonds moeten worden voldaan), noch van uitspraken in zaken welke onderwerpen betreffen van minderwaarde dan £ 1000. De lagere regtbanken en het hof zelf kunnen voor zaken van de laatste kategorie eene uitzondering toelaten. Geen der afdeelingen kan een arrest wijzen tenzij er drie leden waaronder één der bezoldigde leden, zitting hebben ; het geheele hof is eerst voltallig met zeven leden , waarvan minstens drie bezoldigde. De lord-kanselier is , zoo hij tegenwoordig is, pri sident van het geheele hof en van de eerste afdeeling, in de tweede afdeeling presideert de president van den Geheimen Raad.
De tweede afdeeling spreekt regt over alle zaken van kerkregt, thans aan de uitspraak van de regtskundige commissie van den Geheimen Raad onderworpen met zamenwerking van de aartsbisschoppen en bisschoppen , die leden van den Geheimen Raad zijn. Beide afdeelingen hebben het regt om bij haar aangebragte zaken over te brengen bij het volle hof. De afdeelingen zijn verpligt het geheele jaar door, uitgezonderd gedurende de wettelijke vacantie der verschillende regterlijke collegien, zitting te houden. Alle gesalarieerde leden zijn gehouden, na oproeping, de zittingen bij te wonen, ten ware zij den leeftijd van 70 jaren hebben bereikt, of wettige verhindering hebben. De bevoegdheid van den Lordkanselier en de verschillende regterlijke collegien ten aanzien van minderjarige of onder curatele gestelde personen, wordt bij deze wet niet bij het hof van appèl overgebragt, doch die bevoegdheid van den Lordkanselier kan krachtens Koninklijk besluit, den Geheimen Raad gehoord, worden overgebragt bij zoodanig geregt of zoodanigen regterlijken ambtenaar, als bij dat besluit zal worden aangewezen. FRANKRIJK In de zitting der Nationale Vergadering van jl. Donderdag werd de interpellatie van den heer Raoul Daval gehouden over het bijwonen van feestmalen ter eere van den heer Gambetta door de maires van Havre en Angers. De minister van binnenlandsche zaken deelde in eene langdurige redevoering mede dat de regering deze handelingen der maires niet goedkeurde, over welk antwoord de interpellant zich volkomen voldaan verklaarde. Nadat de commissie van rapporteurs over het tegen-wetsontwerp van de heeren Target c s. betreffende de inrigting van den Staatsraad haar ongunstig rapport had ingediend, ging de vergadering over tot de behandeling van een door den heer Pi inceteau ingediend voorstel. Het strekte om te bepalen dat een lid der Nationale Vergadering door de regering tot eene bezoldigde landsbetrekking benoemd wordende, daardoor ophield lid dier Vergadering te zijn. Na aanneming van een amendement, waarbij eene uitzondering op dien regel werd gemaakt ook voor de onder secretarissen van staat, terwijl het oorspronkelijke voorstel alleen voor de ministers, ambassadeurs, gevolmagtigde ministers en den prefect van de Seine zoodanige uitzondering toeliet, werd het voorstel aangenomen. DUITSCHLAND. De Berlynsche Spenersche Zeitung , die voor een officieus orgaan gehouden wordt, berigt: » Do betrekking van Dtiitsch gezant bij den Heiligen Stoel schijnt op nieuw vervuld te zijn, en wel op eene wijze, welke het voor de ultramontaansche vijanden des rijks moeijelijker zal maken om aan de geloovige katholieken te beduiden, dat er eene soort van oorlogstoestand tusschen de katholieke kerk als zoodanig en het Duitsche rijk bestaat " In de Kölnische Zeitung leest men: » Naar wij vernemen is de cardinaal vorst Hohenlohe bestemd om het Duitsche rijk bij den Roomschen Stoel te vertegenwoordigen. Hij is van Berlyn naar Rome teruggekeerd." De beide bovenstaande mededeelingen worden door de officieuse Norddeutsche Allgemeine Zeitung zonder bijvoeging van eenige aanmerking overgenomen. De Duitsche Rijksdag beraadslaagt sedert eenige dagen over de wet betreffende de rijksambtenaren. Zijne zitting van eergisteren was bijna geheel gewijd aan het debat over artikel 13 dier wet, handelende over de verantwoordelijkheid — met name de civiel-regtelijke verantwoordelijkheid — der ambtenaren. Volgens de regeringsvoordragt zou de regeling van dit onderwerp aan eene latere rijkswet voorbehouden worden en inmiddels zouden de wetten der afzonderlijke staten daaromtrent van kracht blijven. Dit denkbeeld vond echter weinig bijval; vrij algemeen werd het hoogegewigt en de noodzakelijkheid van de verantwoordelijk-verklaring der ambtenaren erkend, en de door sommigen daartegen geopperde bedonking, dat zij de zoo noodige discipline onder de ambtenaren zou benadeelen . onder anderen wederlegd door verwijzing naar de Engelsche politie, waarvan ieder ambtenaar voor elke handeling met gestrengheid verantwoordelijk wordt gesteld, en bij welke toch eene uitnemende tucht heerscht. Ten slotte werd , met ter zijde stelling, van de regeringsvoordragt het 13de artikel in de volgende door den heer von Bernuth voorgestelde redactie aangenomen : » Ieder rijksambtenaar is voor de wettigheid van zijne in de uitoefening van ziju ambt verrigte handelingen verantwoordelijk. Heeft hij echter op last van eenen boven hem gestelden ambtenaar gehandeld, dan rust de verantwoordelijkheid daarvan alleen op dezen." OOSTENRIJK. De Boheemsche Landdag is den 24sten April op zeer eenvoudige wijze geopend. De Czechische afgevaardigden waren niet verschenen. De stadhouder Koller deed voorlezing van het Keizerlijke besluit, waarbij de vorst Carlos Auersperg tot opperlandmaarschalk benoemd is. Deze aanvaardde daarna het voorzitterschap met eene rede, waarin hij onder anderen te kennen gaf dat de zitting slechts van korten duur zon wezen en dat de Landdag zich hoofdzakelijk met de benoeming van afgevaardigden voor den Rijksraad zou hebben bezig te houden. Er is geene Keizerlijke boodschap voorgelezen. — Een tot de grondwets-partij behoorend Weener correspondent det Augsburger Allgemeine Zeitung schrijft onder dagteekening van 24 April : it Algemeen is men het daaromtrent eens, dat, wanneer de door de constitutionele partij bij de Boheemsche verkiezingen behaalde overwinning de gewenschte gevolgen hebben en tot eindelijke bevestiging der nieuwe orde van zaken leiden zal, men thans niet ter halver wege mag blijven staan , maar met vastberadenheid op den ingeslagen weg moet voortgaan. Wat hoofdzakelijk den val van het zoogenaamd burgerministerie veroorzaakt heeft, was juist het gebrek aan die energie. Als een heuglijk bewijs dat men het thans niet daaraan wil laten ontbroken, kan de benoeming van den vorst Carl Auersperg, aan wiens voortvarendheid men in de eerste plaats de bij de stembus behaalde zege te danken heeft, tot opperlandmaarschalk beschouwd worden. Niet ligt zou men deze gewigtige betrekking aan iemand hebben kunnen opdragen die
meer aan de constitutionele orde van zaken gehecht is. Het diametrale verschil tusschen den vorst Auersperg en zijnen voorganger vorst Lobkowitz kenmerkt voldoende de verandering der situatie en geeft grond om te hopen dat men in onze regeringskringen besloten heeft alle weifeling en halve maatregelen voor goed vaarwel te zeggen en aan de constitutie den haar verschuldigden eerbied met nadruk te verzekeren." Een meer gematigd Weener correspondent van hetzelfde blad vermaant tot omzigtigheid. » De regering en de constitutionele partij, ze"t deze, hebben voorzeker reden om zich met den onverwacht schitterenden afloop der Boheemsche verkiezingen geluk te wenschen. Het zal er thans voor hen op aankomen om van de behaalde overwinning een spoedi" en vooral een wijs gebruik te maken, waarbij alles vermeden worde wat aanleiding zou kunnen geven om de elementen, die zich ter verdediging der constitutie vereenigd hebben, wederom te doen uiteenspatten nu het gevaar voor de constitutie afgewend is. De regering van haren kant schijnt ten deze niet geheel zonder beduchtheid te zijn, en zij vermaant reeds tegenover het rustelooze drijven der ultraprogressisten tot die gematigdheid, zonder welke met name de groole grondeigenaars, in wsêrwil van hunne constitutionele gezindheid, al ligt het pas geslotene verbond weder zouden opzeggen." SPANJE. Donderdag-avond werd uit Madrid getelegrapheerd dat de regering, met hef. oog op het aangroeijen der Carlistische benden in de Baskische provinciën en in Navarra, in het belang der eenheid van handelen den maarschalk Serrano belast had met de opperste leiding der militaire operatien in dat gedeelte des lands. De maarschalk zou den volgenden dag naar het Noorden vertrekken. Het Journal des Débats maakt bij dit berigt de opmerking, dat de Spaansche regering den opstand blijkbaar niet als onbeduidend aanmerkt. Wanneer de opstand toch van weinig belang was, zegt het Parysche blad, zou er zeker geen beroep gedaan zijn op de ondervinding van den maarschalk Serrano, die de uitstekendste legeroverste is, welken Spanje bezit. Nog liep te Madrid Donderdagavond het gerucht dat in Navarra eene bende van 120 opstandelingen verslagen was , doch dat zich nieuwe benden hadden vertoond, onder anderen te Valladolid en nabij Bilbao, waar de mijnwerkers zich aan den opstand hadden aangesloten. — Volgens de Times is onder de te Parys gevestigde Italianen het gerucht in omloop, dat de Koning van Italië aan den Koning Amadeus van Spanje met nadruk zou hebben aangeraden Spanje te verlaten, doch dat deze geweigerd zou hebben dien raad op te volgen. ITALIË Volgens berigten uit Rome, door de Kölnische Zeitung medegedeeld, heeft de aartshertog Johan Nepomuk van Oostenrijk , jongste broeder des voormaligen Groothertogs van Toscana , den 21sten dezer in het Quirinaal een bezoek aan den Koning Victor Emanuel gebragt. » Dit is de eerste maal, zegt de berigtgever, dat een lid van een der verdreven vorstelijke geslachten met den Souverein van Italië in persoonlijke aanraking is gekomen , en de stap van den jongen aartshertog is niet zonder politieke beteekenis , vooral wat de stelling van het (Tostenrijksche Keizerlijke geslacht tegenover het Koningrijk Italië betreft, daar hij dien voorzoker niet buiten toestemming van den Keizer Frans Joseph gedaan heeft. In het Vaticaan, hetwelk vooraf van het voornemen dos aartshertogs onderrigt moet geweest zijn, heeft dit bezoek des broeders van een onttroonden vorst bij den zoogenaamderi overweldiger eenen onaangenamen indruk gemaakt, schoon de Paus zelf. gelijk uit oene geloofwaardige bron verzekerd wordt, volstrekt geene bedenking tegen het aan hem door den aartshertog medegedeelde plan gemaakt , maar zich integendeel wederom op zeer gunstige wijze over den persoon des Konings uitgelaten zou hebben." — Aan het Genuesche blad Movimento wordt uit Rome gemeld dat in het eerstvolgonde consistorie alleen bisschoppen benoemd zullen worden ; en dat al de pogingen der vertegenwoordigers van katholieke mogendheden, om van den Paus te verkrijgen dat hij tot de aanvulling van het cardinaals-collegie door benoeming van eenige buitenlandsche cardinalen zou overgaan, dus ver vruchteloos geweest zijn. TELEGRAPHISCHE BERIGTEN Versailles, 26 April. De aankomst van den graaf von Arnim is nog niet bepaald aangekondigd. De politie heeft gisteren te Lyon eenige leden der Internationale in hechtenis genomen. Weenen, 26 April. Het Oostenrijksche en het Hongaarsche ministerie hebben besloten tot het afvaardigen van gedelegeerden naar het door Amerika voorgestelde congres, hetwelk te Londen zal worden gehouden ter beraadslaging over een internationaal strafwetboek. Madrid, 25 April, (des avonds). Men verzekert dat er 15,000 Carlisten onder de wapenen zijn. De troepen worden overal opgeroepen. De maarschalk Serrano zal heden avond met 6000 man naar Vitoria vertrekken. Verscheidene plaatsen zijn in staat van boleg verklaard. De regering weigert berigten aan de dagbladen mede te deelen. Madrid, 26 April. De heer Rios Rosas is tot voorloopig president van het congres verkozen. Hij aanvaardde die betrekking met eene rede, waarin hij het congres uitnoodigde om zich, met het oog op de ernstige omstandigheden van het oogenblik, zonder verwijl te constitueren. Madrid, 26 April. In de provincie Valladolid heeft de gendarmerie eene bende van 200 man verslagen. De opstand breidt zich aldaar niet uit. In Biscaye en Navarra schijnt de opstand zich uit te breiden. ï n de provincie Valladolid zijn twee benden verslagen. Naar men verzekert hebben de Carlisten gisteren het spoorwegstation van Alasua aangetast, maar zijn zij teruggeslagen. New York, 26 April. Het Huis van Vertegenwoordigers heeft eene
resolutie aangenomen , waarbij de president Grant wordt uitgenoodigd om van Spanje de vrijlating van dr. Howard , Amerikaansch burger op bet eiland Cuba en de teruggave zijner goederen te vorderen. Napels , 26 April. De uitbarsting van den Vesuvius duurt met dezelfde hevigheid voort. De lava bedreigt verscheiden dorpen en gehuchten.
---

