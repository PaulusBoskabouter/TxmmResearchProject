BUITENLANPSCH OVERZICHT.
In öpaansche dagbladen wordt een schrijven openbaar gemaakt hetwelk de tegenwoordige eerste minister Zorilla den 23sten Mei aan den koning Victor Emanuel gezonden zou hebben, en hetwelk aldus luidt: „Sire! Het bericht van mijne aftreding als afgevaardigde en van mijn besluit om mij voor het oogenblik aan alle bemoeienis
met de openbare aangelegenheden te ontrekken, zal Uwe Majesteit waarschijnlijk niet verrast hebben na de vijf brieven waarin ik de eer had mijne gevoelens en mijne overtuiging mede te deelen. Ik geloofde, en geloof nog dat het heil des troons van Uwen doorluchtigen zoon en de bevestiging van zijne dynastie eeniglijk te zoeken zijn in het aannemen eener revolutionaire politiek, welke de verwachtingen der conservativen en der Carlisten verijdelde en tevens de republikeinsche kiemen verstikte. In stede daarvan volgt Uwer Majesteits doorluchtige zoon eene politiek van verzoening, welke in Italië goede vruchten kan dragen, maar in Spanje bij het verschil van volksaard alleen kan strekken om den voortgang der vrijheid tegen te houden. Die zucht naar verzoening is het welke aan de hoop der Alfonsisten voedsel geeft en den opstand, der Carlisten mogelijk gemaakt heeft — een opstand die niet te licht geteld mag worden, daar hij onder den dekmantel der godsdienst plaats heeft. Met het oog op deze bedenkelijke gesteldheid van zaken en den val van Uwer Majesteits doorluchtigen zoon voorziende, wiens nalatenschap aan de Alfonsisten of aan de Carlisten ten deel zal vallen, zeg ik, daar mijne oprechte en welgemeende raadgevingen geen gehoor vinden, het openbare leven vaarwel om niet medeplichtig aan zulk eene katastrophe te worden en ze ook niet als getuige te moeten bij wonen. Gaarne zou ik mijn bloed ten offer brengen om haar te verhoeden, nu mijn ïAad geenen ingang gevonden heeft; maar ik wil ten minste in mijne stille afzondering God bidden dat hij den koning, die de hoop der revolutie was, verlichte en dit ongelukkige land verschoone met de beproevingen waardoor ik het bedreigd zie. „Met den diepsten eerbied enz.”
---

BUITENLAND.
DUITSCHLAND. In eene part. corr. uit Berlijn wordt geschreven, dd. 29 Juni: In eene buitengewone vergadering van alle plaatselijke vereemgingen heeft Schulze-Delitsch een hoogst belangrijke redevoering gehouden over „de woningsquaestie voor Berlijn. De zaal van het „Handwerkerverein” was eivol, en de orde werd op voorbeeldige wijze gehandhaafd, dank zij de voorzorgen aan den ingang genomen om alle ruwere elementen verwijderd te houden. Dat is, helaas, meer en meer noodzakelijk geworden, daar de sociaal-democraten stelselmatig algemeene volksvergaderingen verstoren en op die wijze het directe verkeer der leden van de „Fortschrittspartei” met de Berlijnsche kiezers bijna onmogelijk gemaakt hebben. De zoogenaamde volksvergaderingen hebben dientengevolge geheel het karakter van eene partij beweging aangenomen en het pikante eener grondige gedachtenwisseling verloren. Scbulze-Delitsch leidde de samensprekiug in: Omdat het stelsel van eigen hulp, zonder dienstbaarmaking van het groot kapitaal, voor ons te langzaam werkt, zijn wij verplicht eene organisatie in het leven te roepen, welke dat kapitaal aantrekt, want zonder hulp van kapitaal is aan spoedige verbetering niet te denken. Sparen alleen is niet voldoende en de speculatie aan te groote gevaren onderhevig. De bouwonderneming der
nrma i^uistorp neeit den bedoelden weg ingeslagen, doch
de fout begaan, dat de ondernemer aan de deelnemers geene voldoende zelfstandigheid verzekert, waar het de regeling hunner aangelegenheden betreft. Indien de kapitalist of de groote ondernemer hand in hand gaat met de belanghebbenden, in dien zin, dat eene maatschappij op aandeelen den grond koopt, de woningen bouwt en bij vrije overeenkomst aan bijzondere vereenigingen van arbeiders overdraagt, opdat den onbemiddelde na verloop van jaren het eigendomsbezit verzekerd zij, zonder zijne krachten te boven te gaan, dan moet het gebrek aan woningen ophouden. Beide partijen hebben alsdan voldoende zekerheid; de ondernemer is verzekerd zijne gebouwen te verkoopen; de belanghebbende ziet zich in de mogelijkheid gesteld door vereeniging in het vrije bezit eener woning te komen. » Ten slotte werd met bijna algemeens stemmen besloten, zich met de beginselen, door Schulze-Delitsch ontwikkeld, te vereenigen, en werd aan het centraal bestuur opgedragen in dien zin voorbereidende maatregelen voor de oprichting van bouw vereenigingen te treffen. GROOT-BRITTANJE. Sinds Jenny Lind met hare vordering tot schadevergoeding wegens laster een aardig sommetje verdiend heeft, is dat middel om zich te verrijken, meer en meer in practijk gebracht. Allen slagen nogthans niet wel. Zoo kreeg dezer dagen het parlementslid P. J. Smith dertig centen, in plaats van dertigduizend gulden, die hij van den uitgever van den Waterford Citizen gevraagd had. Den uitgever van den Booheller werd één farthing, een en een vierde cent toegewezen. Een koopman had hem namelijk vinnig aan de kaak gesteld, omdat hij, het abonnementsgeld ontvangen hebbende, ’t nog eens eischte. OOSTENRIJK. In den herfst zullen buitengewoon groote militaiere mannoeuvers gemaakt worden, waaraan het geheele leger van Bohemen zal deelnemen. Naar wordt voorgegeven geschiedt zij met het oog de verbetering der.veldtelegraphie. JAPAN. North China Herald deelt mede, dat de volkstelling in 1871 in Japan gehouden heeft opgeleverd eene bevolking van over de 37 millioen zielen.
---

VRIJHEID EN EENHEID.
Professor Quack hield onlangs, bij de opening der algemeene vergadering van het Provinciaal Utrechtsch genootschap, eene rede, getiteld: „Traditie en Ideaal in ’t volksleven.” Hij zeide o. a.: dat — hoewel er groote moed toe behoorde, met een beroep op grootere roeping, dan de traditie aan de hand kan geven, als van meet af zijn eigen geschiedenis wederom te beginnen — ons volk reeds tweemalen in 1572 en 1789 getoond had, dien moed te bezitten. „Het is dezelfde moed,” zoo sprak hij, „die de Hollanders op hunne lange tochten ter zee het onbekende land deed najagen. Nimmer hebben zij geaarzeld het gemakkelijke land te verlaten, om de onstuimige, wisselzieke zee te gaan beploegen. Hoe hoog in hun schatting het land ook stond, dat zij zelf hadden gemaakt, de weg dwars door de zee lokte en wenkte toch nog sterker. Voor die zee vergaten zij het land. Op gelijke wijze hebben zij de traditie, als het moest opgeofferd aan het ideaal. De toekomst, de roeping stond het hoogst. Ja waarlijk, het volksleven beweegt zich tusschen traditie en ideaal. De vrijheid is ons volk niet meer genoeg. Om Nederland tegen oneer te beschermen, roept het volk, geef al wat van de zee verwonnen is terug, doorsteek de dijken, die het Nederlandsche volk verdeeld houden. Laat alle Nederlanders één stam vormen, laat edeler drijfveer, grootscher opvatting, dan die van uw belang, gelden in den Nederlandschen staat. Verdrijf uit uwe landpalen het kleingeestig gekibbel en erken, dat in den langen strijd tegen Spanje reeds begrepen werd, dat voor een volk, op grootsche ondernemingen bedacht, kennis onmisbaar is. Niet in ’t strijden over de hoogere waarde der beginselen van 1572, boven die van 1789, maar in. ’t waardeeren |der godsdienstige en der burgerlijke vrijheden in die tijden verworven, ligt de kracht der traditie. Maar die traditie is niet voldoende om ons nieuwen levensmoed, meer werkzaamheid, meer energie, meer haat tegen ’t middelmatige, wat meer poëzie, de drijvende kracht van het ideale te geven. Daartoe behoort meer, daartoe behoeven wij op nieuw de verheffing onzer nationaliteit. Door die erkenning zullen wij medewerken tot de bevordering van eenheid bij ons volk. Die eenheid kan niet ontstaan, zoolang wij ’t volk verdeden in groote legerplaatsen, waarin Nederlanders zich van elkander afscheiden, om als uitheemsch gespuis, onder ’t aanheffen van krijgsleuzen, elkander klein te achten of kleinmoedig te maken. , Dat maakt ons klein, dat maakt onze levensbeschouwing dor en wild. Wie onzer kan van zich zelf getuigen, dat het hem goed is niets te dulden en te dragen, dat hij ’t absoluut ware gegrepen heeft? Waarom dan die angst voor de vrijheid, zoodat men, ter wille daarvan, zelfs de eenheid opofferen zou. Katholieken en protestanten te zamen, hebben den tachtigjarigen strijd tegen de onderdrukking der gewetensvrijheid gestreden. Oranjemannen en keezen hebben den druk van ’t Pransche juk gevoeld, en de partijschappen
hebben zich tweemalen opgelost in de eenheid van ’t verdrukte volk. Welnu, waarom zouden zij zich dan thans niet vereenigen in ’t verheffen van ’t ideaal. Vooruitgang in geestelijke en natuurwetenschappen is voor geheel ons volk noodig, om met eere de plaats in te nemen, die ons volgens geboorte en roeping toekomt onder de volken. Toegerust met zelfkennis en natuurkennis, zien wij de toekomst flink onder de oogen. Reeds ontwaren wij een volgend geslacht, uit de welgestelde middelklasse ontsproten, om, door‘gevoel van eigenwaarde groot, aan de wereld te toonen wat Nederland vermag. Maar naarmate ’t peil der kennis rijst in de hooger gelegen deelen der maatschappij, moet ’t ook klimmen in de lagen die dieper liggen, en doordringen in alle poriën en schuilhoeken van ’t volksleven. Geen armzalig conservatisme, maar dat echte, edele, dat de ziel doet gloeien van liefde voor ’t ware Nederderland, dat zich in de eenheid van ’t volksleven openbaart, om te bewaren wat goed en grootsch is, en te bouwen aan de algemeene welvaart van allen, op stoffelijk en geestelijk gebied. Het is niet genoeg ons zelf te onderzoeken, en ’t bewustzijn om te dragen, dat wij voor onze betrekkingen onze partij, ons kerkgenootschap eerlijk, getrouw en ijverig werkzaam zijn, hooger moeten wij den blik verheffen, om die indrukken te ontvangen, die noodig zijn om met onvoorwaardelijke onderworpenheid aan ’t ideale mede te bouwen, aan de verheffing onzer volkseenheid. Handelden wij aldus niet, altoos zouden de schaduwzijden van ’t partijleven geteekend, en er de lichtzijden van verwaarloosd worden. Waarom zoo min mogelijk ’t goede opgezocht bij den landgenoot, die onder eene andere banier dan de onze medewerkt aan de veredeling van kennis, aan ’t lesschen van den dorst naar waarheid ? Is dat ter liefde der traditie ? Ja zeker is getrouwheid aan ’t beginsel, dat men beleidt, levensvoorwaarde voor den waren Nederlander, maar moet dat gepaard gaan met cynisch wantrouwen van hem, die langs anderen weg streeft naar ’t zelfde doel. Kunnen beiden, mysterie en realiteit, niet zamenwerken tot ’t vormen van een harmonisch geheel. Miskennen wij toch de hooge voortreffelijkheid der kunst niet, die in ’t streven naar het ideale, poëzie en werkelijkheid te zamen vlecht, tot leering en stichting voor allen, die eene roeping hebben of volgen. Voortaan geen strijd tusschen de mannen van 1572 en die van 1789, want zoowel de door God aan ons volk geschonken vrijheid, als de door eigen werkzaamheid en energie als^ natuurrechten erkende vrijheden vormen een schat, die één en ondeelbaar aan de zee ontwoekerd is, ten behoeve van geheel ’tvolk; dat die zee ook thans maken wil tot eene vrolijke speelplaats, waarop alle Hollanders zich tot hunnen zwerftocht, ter ontdekking der in een verre toekomst liggende landen vereenigen.
---

GEZONDHEIDSLEER.
Wie heeft niet wel nu en dan iets van gezondheidsleer gehoord. Die wetenschap, welke den mensch leert, hoe hij zijne kracht en gezondheid bewaren kan, hoe hij ’t aantal en de hevigheid der ziekten kan verminderen, hoe hij de gebreken waaraan zijne soort blootgesteld is kan verbeteren, hoe hij zooveel mogelijk zijn dagen verlengen kan, en zijne arbeidskracht vermeerderen, bij gevolg zijne welvaart, zijn bescheiden deel verbeteren: die wetenschap is uitgebreid. Vragen wij haar practische wenken te geven, vruchtbare toepassingen, in verband met de behoeften van des werkmans t’huis, dan laat ze Ons niet onbevredigd. Iedereen kan met de gezondheidsleer zijn voordeebdoen, voor iedereen heeft zij goeden raad, en de wijze lessen,
die zij geeft, spreken door hnn dadelijk nut tot’t gezond verstand. Het zou niet zoo moeielijk zijn, bij eenigen goeden wil, ook de regelen der gezondheidsleer in toepassing te brengen, in ieder bedrijf, in elk vak van dat onmetelijk reld van den arbeid, dat zoovelen dagelijks bezig houdt, men zou daarbij zien, met hoevele waarborgen de gezondheid nog te vermeerderen zou zijn, hoevele gevaren in elk vak van nijverheid nog met achteloosheid worden aver ’t hoofd gezien. Maar ’t meest voor den hand ligt de huishouding van len werkman; in zijne gewoonten aan zijn disch, in zijn huisgezin, dringen orde en vrede zich in, wanneer gezondheid de welvaart en ’t geluk van de huisgenooten aevordert. Niemand heeft grootere behoefte aan de gezondheidseer dan juist de werkman, bij hem zullen hare weldaden reker dankbaar genoten worden.
ioch is t juist de werkman, die haar ’t minste kent, ja haar gewoonlijk miskent. Wie is zorgeloozer omtrent zijne gezondheid? Wie kan met meer schijn van recht zeggen: „Ik heb geen tijd om op mijne gezondheid te letten?” Den werklieden belangstelling inboezemen voor de gezondheidsleer ! Maar dat is immers te moeielijk. Hoeveel verzet zich daartegen niet; groote onverschilligheid, veel slechten wil, een schrale beurs, die zelfs voor de noodzakelijkste uitgaven niet altoos geopend worden kan; en boven dat alles, ingekankerde vooroordeelen, waartegen men naar hartelust worstelen kan, maar die, door on wetenheid gevoed, zich met goed gevolg verzetten te^en de beste raadgevingen, de getrouwste en liefderijkste keringen. En dan moet men niet uit het oog verliezen dat de levensvoorwaarden van den werkman al zeer ongeschikt zijn om de gezondheidsleer te doen ingang vinden Vroes-
aan t went en laat eindigen. Dikwerf moeielijk cn gè-
vaarlijk werk. Is ’t dan wonder, dat hij s avonds te moe is om naar de zedeleer voor den physieken mensch, naar de raadgevingen der voorzichtigheid en der gezondheid te luisteren. De volgende dag breekt even snel aan als de vorige, en eischt op nieuw inspanning, arbeid, vermoeienis; en als eindelijk de rustdag komt, zoudt ge vermoeden dat die rusteloos voortgedreven man eindelijk eenige uren tot ontspanning, nadenken en herstel van krachten bezigen zou. Daar gebeurt niets van In stede van in heilzame kalmte zijne krachten te verfrisschen; in stede van zijn lichaam die zorgen te wijden, welke ’t behoeft, om stevig te blijven, gelooft de werkman dikwerf zijn leed te moeten ontvlieden, door ’t nog te vermeerderen in ongezonden en overdreven uitspanningen of vermaken..., warme en ongedurige vergaderingen..., vermoeiend zingenot..., en wat niet al meer ... , en tot zijn nadeel leert hij daarbij, maar al te vaak hoe eene
dwaze vermoeienis nog meer uitput, dan eene geheele week van geregelden arbeid. Slechte voorbeelden, onwetendheid, ziedaar de woeste raadslui, die de rijkste naturen, nauwlijks ontloken, de kracht, de onverstoorbare gezondheid ontnemen, waarop zij terecht trotsch waren, die al hun rijkdom was. Voor den rijkaard is de gezondheid een genot. Voor den werkman is het veel meer, het is zijn kapitaal en dat zijner familie. Niemand heeft grooter behoefte aan gezondheid; niemand heeft dus ook meer belang bij de gezondheidsleer, die de man, die van zijn arbeid bestaan moet, aanwijzen wil, hoe hij zijn welstand onderhouden kan. Het zal dan ook wel niemand bevreemden, dat in eene aan ’t volksbelang gewijde courant gesproken wordt over dingen, bij welke ’tvolk een zoo ontzaggelijk groot belang heeft. Vooral zij, die min of meer lijdend zijn, zullen het
beseffen, en hunne maats onder het oog brengen, dat de gezondheidsleer aller opmerkzaamheid vordert, In eenige opstellen zullen wij achtereenvolgend de invloed der geneeskunde, de dampkringslucht, de arbeiderswoningen, de kleeding, en de voeding behandelen. Wellicht vergeet de zieke bij ’t lezen een oogenblik zijne smarten, bij de gedachte, dat hij althans de gezonden nog van dienst kan zijn, door hen, als wij, toe te roepen: de gezondheidsleer moet ge in eere houden, want ze geneest de kranken niet alleen, maar ze maakt ook de gezonden krachtig, of onderhoudt de krachten door de oorzaken, die ze ondermijnen, weg te nemen.
---

