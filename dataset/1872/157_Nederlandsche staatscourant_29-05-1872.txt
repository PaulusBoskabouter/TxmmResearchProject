NEDERLANDEN. 's GRAVENHAGE, den 28sten Mei 1872.
Bij Koninklijk besluit van 27 Mei 1872 , n°. 3, is aan den heer J. F. Wesseling, op zijn veizoek, eervol onlslag verleend uit zijne betrekking van commies bij de directie van de grootboeken der nationale schuld te Amsterdam , tevens belast met de dagelijksche controle van de rentebetaling dier schuld , behoudens aanspraak op pensioen. Bij besluit van den 26sten Mei 1872, n°. 14, heeft Zijne Majesteit goedgevonden : 1°. den kapitein J. F. M. de Meer , van het 4de regement infanterie, krachtens art 42, § 2c, der wet van den 28sten Augustus 1851 (Staatsblad n°. Ü8), op pensioen te stellen , en het bedrag van dat pensioen, ingevolge de artt. 145 en 19 der wet van dezelfde dagteekening ( Staatsblad n°. 129), te bepalen op f 1035 'sjaars; 2°. aan genoemden kapitein den rang te verleenen van majoor. Bij besluit van den 26sten Mei 1872, n°. 16, heeft Zijne Majesteit goedgevonden aan den officier van gezondheid der 2de klasse L. T van Kleef, van het 2de regement infanterie , de vergunning te verleenen tot het aannemen en dragen van de versierselen der Pruissische KroonOrde 4de klasse, aan het herinneringslint met het Roode Kruis, hem door Zijne Majesteit den Keizer van Duitscbland, Koning van Pruissen, geschonken. Bij Koninklijk besluit van 25 Mei 1872, n°. 21, is aan den heer J. Gomperts Jz., consul van Italië te Paramaribo, vergunning verleend tot het aannemen der ordeteekenen van ridder van de Kroon van Italië, hem door Z. M. den Koning van Italië geschonken.
MINISTERIE VAN KOLONIËN. De Minister van Koloniën; Gelet op: 1°. de Koninklijke besluiten : a. van 10 September 1864 (Staatsblad n°. 93), houdende vaststellipg der verordening op het benoemen van ambtenaren bij de burgerlijke dienst in Nederlandsch Indie; b. van 23 Junij 1871 ( Staatsblad n°. 72), tot wijziging en aanvulling van dat sub a omschreven; c. van 9 Mei 1865, n°. 48, houdende vaststelling der regeling van reis- en verblijfkosten en vacatiegelden, te genieten door de leden der commissie, belast met het afnemen der examina, voorgeschreven in de artt. 4 en 7 van het sub a vermeld Koninklijk besluit van 10 September 1864 ; 2 C . het reglement van orde voor de commissie belast met het afnemen van het examen, bedoeld bij art. 4 van het meergemeld Koninklijk besluit van 10 September 1864, vastgesteld bij de beschikking van het Departement van Koloniën , dd. 14 Maart 1865, lit.R 4 , Kabinet; en 3°. de aankondiging van het Departement van Koloniën, dd. 15 April lö72 (Nederlandsclic Staatscourant van den I7den dier maand . n°. 91), houdende dat de commissie tot het afnemen van meergemeld examen in Nederland, in dit jaar te 'sGravenhage zal bijeenkomen op den 17den Junij 1872 ; Gelezen de adressen van den heer P. C van Vrijberghe de Coningh, gedagieekend Delft 17 April 1872, en van 136 andex-e candidaten, breeder vermeld pp de hierbij gevoegde lijst, alle strekkende om te worden toegelaten tot het afleggen van het examen, voorgeschreven in art. 4 van het Koninklijk besluit van 10 September 1864 (Staatsblad n°. 93), houdende vaststelling der verordening op het benoemen van ambtenaren bij de burgerlijke dienst in Nederlandsch Indie; Gezien enz; Heeft goedgevonden: 1°. Krachtens het bepaalde bij art. 8 van het Koninklijk besluit van 10 September 1864 en § d van art. 1 van het Koninklijk besluit van 23 Junij 1871, te benoemen tot leden der commissie, belast met het in dit jaar in Nederland afnemen van het examen, bedoeld bij art. 4 van eerstgemeld besluit, de volgende heeren: tot lid en voorzitter, dr. W. R. baron van Hoëvell, lid van den Raad van State, te 's Gravenhage: tot leden: dr. T. Roorda, dr. P. J. Yeth, dr. J. Pijnappel Gz. en mr. P. A. van der Lith, hoogleeraren aan de Rijks-instelling voor onderwijs in Indische taal- . land- en volkenkunde te Leiden; J. J. Meinsma, dr. A. W. T. Juynboll en J. R. P. F. Gonggrijp, leeraren aan de gemeente-instelling voor onderwijs in Indische taal-, land- en volkenkunde te Delft; H. Kleyn van de Poll, oud-resident op Java, te Utrecht; J. M. van Vleuten, laatstelijk adsistent-resident van Soemadjang (Probolingo), thans met verlof hier te lande, te 'sGravenhage;
G. K Niemann, lector in de taal-, land- en volkenkunde van Nederlandsch Indie aan het zendelingshuis van het Nederlandsch Zendelinggenootschap te Rotterdam ; W. J. A Nieuwenhuisen, oud-ingenieur der 1ste klasse van den waterstaat en de burgerlijke openbare werken in Nederlandsch Indie, te 's Gravenhage; mr H. ter Haar Bz., leeraar aan de gemeente- hoogere burgerschool te Deventer; dr. A. van Oven, leeraar aan de gemeente- hoogere burgerschool te Dordrecht; K. Mars, leeraar aan de Rijks- hoogere burgerschool te Gouda; J. Menalda van Schouwenburg, leeraar aan de gemeente- hoogere burgerschool te Rotterdam; M. J. A. Masthof, leeraai- aan de gemeente- hoogere burgerschool te Delft : L. Chatelain, leeraar aan de gemeente- hoogere burgerschool te 's Gravenhage : F. S. Gomm, leeraar aan de gemeente- hoogere burgerschool te 's Graverhage; S. Susan, leeraar aan de Rijks- hoogere burgerschool te Groningen ; .T. M Schmidt Crans , te 's Gravenhage ; tot lid en secretaris, .1. Spanjaard , leeraar aan do gemeente-instelling voor onderwijs in Indische taal-, land-en volkenkunde te Delft. 2°. Met terugzigt op het voorkomende ten slotte der bekendmaking van het Departement van Koloniën, van 15 April jl. (Nederlandsche Staatscourant van den 17den dezer maand, n°. 91): «eerst later zal worden bekend gemaakt of, en zoo ja, hoe velen van hen die examen B met voldoenden uitslag zullen hebben afgelegd, nog in den loop van dit jaar ter beschikking van den Gouverneur-Generaal van Nederlandsch Indie zullen worden gesteld ", ter kennis te brengen van belanghebbenden. dat slechts de negen en twintig adspiranten die bij het afleggen van examen B het meest hebben voldaan, zullen worden gesteld ter beschikking van den Gouverneur-Generaal van Nederlandsch Indie; en dat daarenboven, met bestemming voor de regterlijke magt daar te lande, ter beschikking van den genoemden Landvoogd zullen worden gesteld al de meesters in de regten die een voldoend examen hebben afgelegd, al ziin zij niet onder het voormeld nege/i-en-twintigta\ begrepen. 3°. Enz. 'sGravenhage, den 27sten Mei 1872. JJe Minister voornoemd, Voor den Minister, De Secretaris-Generaal, Feith.
---

BUITENLANDSCHE BERIGTEN. ENGELAND
De rapporten van de ministerien van koophandel en van marine over de zoogenaamde Alabama-a\sa\\erx zijn door de regering publiek gemaakt. Het eerste rapport heeft betrekking op de eischen, door het Amerikaansche gouvernement gesteld wegens verliezen welke a in de Amerikaansche handelsvloot door den Alabama en andere in Engeland uitgeruste kapers berokken'! zouden zijn. Van het beginsel uitgaande d.it de toe te kennen schadevergoeding geen ander karakter behoort te hebben dan dat eener restitutio in integrum, oordeelt het departement van koophandel de in de nota der Amerikaansche regering genoemde sommen overdreven en niet genoegzaam gemotiveerd. Sommige cijfers worden tot een bedrag van een millioen dollars meer dan eens in rekening gebragt; de eischen wegens verloren ladingen hangen in de lucht bij gebrek aan bewijzen; de tot een bedrag van 5V 2 millioen dollars in de nota gebragte eisch wegens winstderving is geheel onaanneemlijk; de eischen wegens verloren geraakte schepen en ladingen kunnen eindelgk wel met ruim 12 percent worden verminderd, daar zij gegrond zijn op overdreven taxatiën, waarin alweder de winstderving, de assurantiepremie enz. begrepen zijn. Op deze gronden meent het departement dat eene som van 8 millioen dollars voldoende is te achten voor de betaling der door de Amerikaansche regering opgemaakte rekening, welke na verbetering van eeDige telfouten een eindcijfer van 17,763,910 dollars bereikt. Het rapport van het departement van marine levert eene kritiek op de in rekening gebragte kosten van uitrusting en onderhoud der kruisers, welke tegen de in Engeland uitgeruste kapers der geconfoedereerden door de Amerikaansche regering werden uitgerust. Zonder opzettelijke opdrijving der rekening te willen onderstellen, doet het rapport uitkomen dat ook hier kosten worden gebragt, welke «51 niet behoorlijk zijn gemotiveerd óf in het geheel niet in verband staan met het vervolgen van de kapers der geconfoedereerden. De vlagofficieren. welke dit rapport uitbragten, geven hunne meening te kennen dat uitsluitend schadevergoeding behoort gegeven te worden voor die kosten welke werkelijk en direct geschiedden ten nutte der vervolging en verme-'S-
tering of' vernieling der kapers, en dat de uit dezen hoofde gestelde eiscli van ruim 7 millioen dollars zeer overdreven is. Zij berekenen van hunne zijde de schadevergoeding, volgens hunne meening wegens die kosten verschuldigd, op een eindcijfer van ruim l'/ 2 millioen dollars, in plaats van de geëischte 7 millioen. FRANKRIJK. De Parysche pers laat zich over het algemeen zeer ongunstig uit over den, vroeger door ons medegedeelden, brief van den gewezen Keizer. De brief was aan de generaals DeWimpffen, Lebrun, Ducrot en Douay gerigt en door de geadresseerden aan het departement van oorlog opgezonden. Ook in de parlementaire kringen is men over het schrijven verontwaardigd, zelfs zóó zeer dat er, volgens eenen correspondent van een Engelsch blad , over gesproken werd aan de regering te verzoeken Napoleon III zeiven voor eenen krijgsraad te stellen. Het Journal des Débats vraagt — na eerst gespot te hebben met het in 's Keizers brief doorschemerend denkbeeld dat alleen de volksstemming . een plebisciet dus, bevoegd zon zijn het oordeel te vellen over zijne handelingen te Sédan — of dan toch in de daad de volksstemming over het peheele keizerlijke regime, waarvan de capitulatie van Sédan slechts de oplossing was , niet duidelijk genoeg den staf heeft gebroken ? Dat Napoleon III zelf te Chislehurst resideert en niet op de Tuilerien. is op zich zelf reeds een bewijs , hetwelk nader bekrachtigd is door de uitspraken der zonder eenigen twijfel uit vrije verkiezingen voortgekomen Nationale Vergadering, wier eerste daad te Bordeaux bestond in het bevestigen van den val van het Keizerrijk, en die nu onlangs met algemeene stemmen het vonnis over het Keizerrijk uitsprak, na het pleidooi van den heer Rouher te hebben gehoord. » De Keizer, zoo bealuit het blad, heeft zich aansprakelijk gesteld voor zijne regering. Welnu, men heeft hem bij het woord gevat; wie heeft het regt zich dan te beklagen?" Le Siècle drukt vooral op de bewering in den brief, dat de capitulatie door een gevoel van menschelijkheid zou zijn voorgeschreven. «Wanneer men menschelijk handelen wil, zegt zij, dan toont men zijne menschelijkheid vóór den oorlog, men lokt dien niet uit, omdat iedere oorlog leidt tot bloedvergieten, tot dood, rouwen tranen; wanneer men menschelijk handelen wil en men kan eenen oorlog niet ontwijken , dan toont men zijne menschelijkheid door zich bij tijds voor te bereiden zoo dat men, op den dag van den strijd, de regementen niet zonder ammunitie en zonder leeftogt ter slagtbank voert." Maar volgens dat blad heeft Napoleon III door de capitulatie van Sédan geene menschelijkheid geloond, maar alleen lafhartigheid en pligtverzuim, zoo als het aantoont uit een citaat uit een der werken van den gewezen Keizer, waarin gezegd wordt dat een bevelhebber die in het open veld eene capitulatie sluit, waarbij het leger opgeofferd doch de persoon van den capitulerende bevoordeeld wordt, een eerlooze is en een verrader, die niets beters dan den dood verdient. In de République Franqaise wordt gezegd dat de Keizer mis rekent, wanneer hij meent dat het Fransche volk hem om zijne beweerde menschelijkheid zijne te Sédan betoonde lafhartigheid zal vergeven, n Er zal, zegt het blad, geen genade zijn voor den vorst die eenen gruwelijken oorlog over Frankrijk bragt, en op de bede van den generaal de Wimpffen dat hij zich aan het hoofd zijner troepen zou stellen antwoordde door het bevel om de parlementaire vlag te doen hijschen. Het algemeene stemregt heeft zich kunnen laten verschalken door de legende van den held, die stroomen bloeds vergoot, maar de lafhartigheid kan niet tot eene legende worden hervormd." In dezen toon bespreken de meeste dagbladen de circulaire van Camden Place; enkelen , onder anderen de Constitutionnel, zwijgen , doch hun zwijgen wordt door de andere bladen zeer euvel opgenomen. SPANJE Volgens de laatste berigten uit Madrid en San Sebastian kan men den carlistischen opstand als geëindigd beschouwen, daar de benden in Biscaya de hun door den ir.aarschalk Serrano aangeboden vergiffenis aangenomen en de wapenen nedergelegd hebben. Aan de waarheid van dit berigt kan, zoo als het Journal des Débats opmerkt, wel niet getwijfeld worden , daar een zoo gewigtig feit niet officieel zou worden verspreid wanneer het onjuist was. De dagbladen van Parys, welke jegens de carlisten gunstig gezind zijn, met name de Union , twijfelen echter nog Volgens dat blad is het ondenkbaar dat de getrouwe soldaten van Koning Karei VII de voorstellen, welke hun door den maarschalk gedaan zouden zijn, zouden aannemen of zelfs in overweging nemen. Het bij deze woorden gevoegde beklag, dat de Fransche regering niet in de Spaansche zaken tussclien beide is gekomen om het volk in zijnen «strijd voor de vrijheid" te ondersteunen, bewijst echter dat ook in de oogen van dat legitimistische orgaan de zaak der carlisten in Spanje verloren is. OOSTENRIJK. Door de regering is bij den Rijksraad een ontwerp van wet tot nieuwe regeling der landweer ingediend, met welks onderzoek de daartoe benoemde commissie den 25sten een begin gemaakt heeft. De minister voor 'slands verdediging was in die bijeenkomst der commissie tegenwoordig en lichtte het ontwerp toe, tot het voordragen waarvan de regering hoofdzakelijk bewogen was geworden door de overweging dat de gevolgen van den jongsten oorlog tusschen Duitschland en Frankrijk in alle Kuropesche Staten eene uitbreiding der verweringsmiddelen te weeo- gebragt hadden, en dat derhalve ook Oostenrijk in deze niet achterlijk mogt blijven. Als eene bijzonder gunstige omstandigheid deed hij uitkomen, dat het in 1868 ingevoerde en naar de toenmalige gesteldheid van zaken berekende militaire stelsel voor geregelde ontwikkeling vatbaar was, en niet omver geworpen behoefde te worden om iets geheel nieuws in de plaats te stellen. De daardoor veroorzaakte vermeerdering van uitgaven berekende de minister op omstreeks een millioen gulden, waardoor zijne buitengewone begrooting tot 3'/ 2 millioen zou klimmen; hij voegde er echter de verzekering bij dat die som in 1873 voldoende zou wezen om zoowel de gewone als de buitengewone uitgaven te bestrijden. — » De graaf von Trautmannsdorf, dus schrijft men uit Weenen aan de Rólnische Zeitung , is naar Rome vertrokken om zijne brieven van terugroeping in persoon aan den Paus te overhandigen. Wij maken
hiervan bijzonder gewaj omdat de president van hot Ileerenhuis, toen hij in de jongste zitting du afwezigheid van den genoemden graaf verontschuldigde, zeide dat de graaf von Trautmannsdorf zich nop last van Z. M. den Keizer" naar Rome begeven had ; eene uitdrukking die al ligt tot misverstand aanleiding geven en voorgesteld zou kunnen worden als strekkende tot bevestiging van het dwaze gerucht, als ot onze regering met den Pauselijken Stoel over een nieuw concordaat zou willen onderhandelen. » Ook de nieuw benoemde Oostenrijksche gezant bij den Paus, de baron von Kübeck , is bereids vertrokken om zich op zijnen post te begeven. In strijd met de ultramontaansche organen , die bij voorraad elke aanraking van den heer von Kübeck met de regering in het Quirinaal voor eene beleediging des Heiligen Vaders verklaarden, schijnt die diplomaat de hoop te koesteren dat het hem juist uithoofde van zijne oude betrekkingen tot het Italiaansche Hof mogelijk zal zijn als bemiddelaar tusschen de Curie en dat Hof op te treden. In dien zin heeft hij zich ten minste in den laatsten tijd alhier herhaaldelijk uitgelaten." ITALIË Over de uittreding van den heer Correnti uit het Italiaansche ministerie wordt aan de Ivölnische Zeitung nog het volgende uit Rome geschreven: >• De aftreding van den heer Correnti was geene vrijwillige daad; zijne ambtgenoten en de regeringspartij in de Kamer van Afgevaardigden hielden zijnen strijd tegen het katholieke onderwijs niet zoo zeer voor gewaagd als wel voor ontijdig; daar hij zijn wets-ontwerp niet wilde wijzigen, bleef hem geen andere uitweg open. Schoon men de in de Kamer bestaande ontevredenheid tracht te bezweren door te zinspelen op de mogelijkheM dat Correnti later weder als minister optreden zal, zoo blijft de linker zijde en het geheele liberale element in de vertegenwoordiging ontevreden over de gebleken onmagt van het parlement tegenover een onwillig ministerie, en men begint meer en meer de noodzakelijkheid in te zien van eene herziening der grondwet, waarvan men vertrouwt bij het aanstaande feest der constitutie den Koning wel te zullen overtuigen. Bij deze stemming is het ministerie niet zeker van zijn leven , niettegenstaande de heer Lanza in het parlement door eene behendige redenering alle politieke beteekenis aan de aftreding van Correnti trachtte te ontnemen. i' Hij verzekerde dat men aan die aftreding ten onregte zoo veel gewigt hechtte, en dat zij in het geheel niet moest aangemerkt worden als eene verandering in de tot hier toe door de regering gevolgde gedragslijn. Correnti trad af omdat zijne ambtgenooten meenden dat er tegen het einde van het zittingjaar gewigtiger onderwerpen te behandelen waren dan de hervorming van het onderwijs en de verbetering van het gehalte der onderwijzers; de wets-ontwerpen van Correnti zouden, met eenige wijzigingen, later door de regering kunnen voorgesteld worden. « De heer Correnti deelde daarop mede dat de hervorming van het onderwijs door zijne ambtgenooten voortdurend werd verschoven. Daardoor was hem de weg afgesloten waarop hij werkzaam kon zijn om aan zijn land het dierbaarste kleinood, de vrijheid van den geest, te verschaffen en te bevestigen. Zijn voorstel om de biechtvaders van de latijnsche scholen te weren was geen voorstel met eene vijandige maar met eene verzoenende strekking ; doch zijne pogingen waren voortdurend verkeerd uitgelegd door de regter zijde, welke hem den grond voor de voeten weggegraven had sedert de opheffing der theologische faculteiten." ZWITSERLAND. De Bondsvergadering is den 27sten Mei bijeengekomen om van den Bondsraad mededeeling te ontvangen aangaande het resultaat der stemming over de herziene bondsconstitutie op den 12den Mei Uit het berigt van den Bondsraad blijkt dat bij do volksstemming 255,5*5 stemmen vóór en 261,096 stemmen tegen de constitutie uitgebragt zijn , zoodat deze van den kant van het volk met eene meerderheid van 5511 stommen verworpen is; terwijl de kantons haar met 13 tegen 9 stemmen hebben verworpen. Na de voorlezing van het rapport van den Bondsraad nam de prosidenl van den Nationalen Raad het woord en zeide hoofdzakelijk, dat, vermits de herzieningsquaestie door de stemming van 12 Mei geene definitive oplossing erlangd had, zij weder op den voorgrond trad in de eedgenootschappelijke politiek en deze moest blijven belioerschen tot dat een nieuw jaar 1848 het streven naar hervorming tot een gewenscht einde bragt. Intusschen was er één resultaat verkregen : er hadden zich twee eedgenootschappelijke partijen met bepaald geformuleerde beginselen gevormd: de eene, die naar eene sterkere nationale vereeniging, naar eenheid van leger en eenheid van regt streefde; de andere, die het zwaartepunt der Zwitsersche ontwikkeling in de kantonnale souvereiniteit legde en daarvoor waarborgen verlangde. Bij de aanstaande verkiezingen voor den Nationalen Raad zouden dio beide partijen op nieuw hare krachten tegen elkander meten. RUSLAND. Uit Warschau wordt aan de Augsburger Allgemeine Zeitung gemelde » Volgens officiele berigten is de cholera in den loop der maand April in Rusland weder verschenen in het gouvernement Kiew in do districten Czygyrin en Kaniew; in het gouvernement Podolie in de districten Proskurow en Kamienicz, en in het gouvernement Cherson in de stad Elisabethgrad. Het karakter der ziekte is overal goedaardig, maar hare toenemende verspreiding verwekt ernstige bezorgdheid." TELEGRAPBISCHE BERIGTEN. Loxden , 27 Mei. In de zitting van het Lagerhuis heeft de heer Northcote, bij het beantwoorden eener vraag van den heer Bouverie, bevestigd verklaard te hebben dat de Rritsche commissarissen verantwoordelijk er voor zijn dat zij het aan de regering hebben doen voorkomen , als of de belofte gegeven zou zijn dat de indirecte eischen niet aan het scheidsgeregt te Genève onderworpen zouden worden.
alvorens meer bepaalde ophelderingen te kunnen geven moest hij met de redering en de overige commissarissen in overleg treden. De lieor Gladstone antwoordde op eene vratg van den heer Disraoli, dat de regering gisteren het berigt had ontvangen van de aanneming van het additionele artikel door den Senaat te Washington met wijzigingen. Deze waren eerst heden aan de regering medegedeeld en vereischten eene zeer zorgvuldige overweging. Het gouvernement had daaromtrent nog geen besluit genomen De voorgestelde wijzigingen waren in Amerika niet openbaar gemaakt, maar vertrouwelijk aan het Britsche gouvernement medegedeeld, hetwelk dus niet bij magte W as om ze aan het Huis te doen kennen. Mogt het wenschelijk zijn de bijeenkomst van het scheidsgeregt eenigen tijd te verschuiven, dan zou dit met onderling goedvinden der beide gouvernementen kunnen geschieden. De heer Gladstone voegde er bij dat de regering geene minuut zou laten verloren gaan om op de voorstellen van Amerika te antwoorden. Op eene vraag van den heer Jenkinson antwoordde de heer Gladstone dat het niet waar was, dat de regering voornemens zou zijn de laatste nog gevangen zittende Fenians eerstdaags vrij te laten L oxden , 28 Mei. In eene gisteren gehouden bijeenkomst van houders van Spaansche schuldbrieven is besloten het voorstel van Spanje betreffende de betaling der coupons aan te nemen, en den raad der houders van vreemde fondsen te magtigen om de noodige schikkingen tot uitvoering van het bedoelde voorstel met den Spaanschen minister van fiDantien te treffen. De meeting heeft voorts besloten eenen bezoldigden agent te Madrid te benoemen en de oprigting van eene Engelsch-Spaansche bank aanbevolen, waardoor Spanje in 1 egtstreeksche aanraking met de groote Europesche geldmarkten zou komen. Versailles , 27 Mei. De Nationale Vergadering heeft heden een begin gemaakt met de behandeling der wet op de legervorming. De generaal Chanzy constateerde het bestaan van overeenstemming tusschen de commissie en de regering en bezwoer de Vergadering deze wet zonder nuttelooze discussien aan te nemen De generaal Trochu betoogde dat het verval des Franschen legers reeds van de tijden van het eerste keizerrijk dagteekende en aan het verflaauwen der krijgstucht te wijten was. Hij beval, als middel tot Frankrijks herstel, hervorming aan van het onderwijs, hervorming van het leger door gestrenge krijgstucht en invoering van decentralisatie. Madrid , 27 Mei. Het nieuwe kabinet zal heden in de Cortesvergadering zijn programma mededeelen. Het zal verklaren dat het zich als eene voortzetting van het vorige kabinet beschouwt en de verantwoordelijkheid voor al deszelfs handelingen — de aanbieding der bescheiden betreffende de geheime fondsen daaronder begrepen — op zich neemt. De dagbladen verzekeren dat de nieuwe minister van finantien ook het budget van zijnen voorganger overneemt. De oppositie heeft, in strijd met het gevoelen van eenige leiders der radicalen , besloten een voorstel te doen om het ministerie Sagasta in staat van beschuldiging te stellen. Madrid 27 Mei. In antwoord op eene interpellatie heeft de admiraal Topete in de Cortes verklaard dat het ministerie Sagasta afgetreden is, niettegenstaande het in het bezit was van het vertrouwen der Kroon en der Kamers De heer Ruiz Zorilla verklaarde dat de radicale partij het gouvernement in alle huishoudelijke quaestien zal ondersteunen. Een voorstel, om met betrekking tot de krisis en hare gevolgen een afkeurend votum uit te brengen, werd verworpen. Madrid , 28 Mei. De benden van Ceuguolita en van den pastoor Siërra hebben zich aan den generaal Letona overgegeven en de wapenen nedergelegd. Ook de bende van Cuevillas is in onderwerping gekomen_ Berlyn , 27 Mei. De Rijksdag heeft heden een begin gemaakt met de algemeene beraadslaging over de begrooting van marine. De chef der admiraliteit, generaal Stosch, verklaarde in den loop van het debat, dat hei zwaartepunt der Duitsche magt in het leger te lande gelegen is: en dat de marine niet moest dienen om groote zeeslagen te leveren en zich met Engeland en Frankrijk te meten, maar hoofdzakelijk om de Duitsche kusten te verdedigen Stuttgart , 27 Mei. Gisteren is de Neckar bijna langs zijnen geheelen loop buiten zijne oevers getreden. Te Cannstadt staat het water 13 voet boven het gewone peil. Te Rottenburg is de brug over de rivier vernield Ook in Opper-Zwaben hebben overstroomingen plaats ; bij Friedrichshafen kunnen dien len gevolge de spoorwegtreinen niet passeren. Washington, 27 Mei. Het Congres zal zijne zitting waarschijnlijk niet vóór 3 Junij eindigen.
---

