NEDERLANDEN. 's GRAVENHAGE, den 20sten September 1872.
17 September l w 72, Wij WILLEM III, bij de gratie G-ods , Koning n °, 5. der Nederlanden, Prins van Oranje-Nassau, Groot-Hertog van Luxemburg , enz. , enz. , enz. Op <le voordragt van Onzen Minister van Binnenlandsche Zaken , van 13 September 1872, lit. KK, 12de afdeeling; Overwegende, dat bij Ons besluit van 9 April 1868, n°. 65, voor den tijd van vijftien jaren, gerekend te zijn ingegaan 4 September 1867. een octrooi is verleend aan C. M. Tessie du Motay en C. R Maréchaljr., te Metz, domicilie gekozen hebbende bij de he.eren Vriesendorp en Gaade te 's Gravenhage, op de invoering in dit Rijk der uitvinding van oene nieuwe wijze van goedkoope voortbrenging in hpt groot van zuurstof en waterstof; Gezien de verklaring van de gemagtigden van de -geoctroijeerden, waaruit blijkt dat dit octrooi tot heden niet in werking is gebragt; Gelet op att. 8, lit. C , der wet van 25 Januarij 1817 (Staatsblad n°. 6); Hebben goedgevonden en verstaan: Het voornoemd octrooi, aan C. M. Tessie du Motay en C. R. Maréchal jr., te Metz, verleend, te verklaren voor vervallen. Onze Minister voornoemd is belast met de uitvoering van dit besluit, hetwelk in de Staatscourant zal worden geplaatst. 'sGravenhage, 17 September 1872. WILLEM. De Minister van Binnenlandsche Zaken, Geertsema. Bij Koninklijk besluit van 20 September 1872, n°. 18, is S. P. H. Noordendorp, secretaris der gemeente Rozenburg, herbenoemd als burgemeester dier gemeente. Bij Koninklijk besluit van 20 September 1872, n°. 19, is R. A. Yerploegh Cliassé, secretaris der gemeente Vreeswijk, herbenoemd als burgemeester dier gemeente. MINISTERIE VA IV MARINE. De Minister van Marine brengt ter kennis van belanghebbenden , dat ten gevolge van het uitbreken der cholera te Gefle aan de Bothnische golf, in Zweden , de toepassing van quarantaine-maatregelen is bevolen ten aanzien van alle binnenvallende schepen , die na den 30 sten Augustus jl. die plaats hebben verlaten. 's Gravenhage, den lOden September 1872. De Minister voornoemd, Brocx. MINISTERIE VAN KOLONIËN. De Minister van Finantien vestigt de aandacht der belanghebbenden op de gelegenheid tot verzending van brieven, gedrukte stukken en monsters van koopwaren naar Nederlandsch Indie, door middel van het stoomschip » Prins van Oranje" van de Maatschappij » Nederland' , waarvan het vertrek uit het Nieuwe Diep is bepaald op den 5den October aanstaande. De brieven en verdere stukken welke men met deze gelegenheid wenscht ie verzenden moeten voorzien zijn van eene aanwijzing op het adres, waaruit van dat verlangen blijkt. Omtrent het port en de verdere voorwaarden van verzending wordt naar de vorige aankondiging verwezen. «Gravenhage, den 6den September 1872. De Minister voornoemd, van Dulden.
---

BUITENLANDSCHE BERIGTEN. OOSTENRIJK — HONGARYE.
Nadat de zittingen der delegatie op den 16den September te Ofen geopend waren , heeft de Keizer den volgenden dag de beide delegatien ieder afzonderlijk ontvangen. Daarbij hielden de presidenten korte aanspraken met betuiging van onverandelijke trouw en verknochtheid en met de verzekering dat de delegatien met ijver en offervaardigheid de taak zullen vervullen, waartoe zij door de constitutie geroepen zijn. Het antwoord des Keizers op de beide toespraken (aan de Hongaarsche ''elegatie in de Hongaarsche taal) gegeven was wat den inhoud betreft gelijkluidend. Zijne Majesteit zeide:
« Met voldoening neem ik de verzekering van uwe verknochtheid aan ; gaarne erken ik de opregtheid uwer gezindheid , waaraan ik met dezelfde opregtheid beantwoord. De heuglijke gesteldheid des rijks tegenover het buitenland, de gunstigo betrekkingen met de naburige Staten veroorloven aan mijne regering om van uwe offervaardigheid niet meer tc vergen dan voor de veiligheid der monarchie en voor het onderhoud en de ontwikkeling der bij de wetten vastgestelde middelen van verwering noodzakelijk gebleken is. De voordragten zijn het resultaat van eene gemeenschappelijke beraadslaging met de regeringen der beide rijkslielften. Zij berusten op een naauwgezet onderzoek en op de ondervinding der laatste jaren. Bij uwen vaderlandlievenden arbeid kunt gij op mijn volledig vertrouwen staat maken." — De begrooting voor het jaar 1873. welke door het gemeenschappelijke ministerie aan de delegatien is voorgedragen, bevat de volgende hoofdstukken : Gewone uitgaven 1. ministerie van buitenlandsche zaken fl. 4,246,295; 2. ministerie van oorlog: leger 86 millioen, marine fl.8.490,270; 3. ministerie van finantien fl. 1,819,792; 4. contröle fl. 104,095. Buitengewone uitgaven 1. ministerie van buitenlandsche zaken fl. 94,480; 2 ministerie van oorlog: leger fl. 11,205,075, marine fl 3,254,410; 3. ministerie van finantien fl. 1050. De gewone uitgaven bedragen fl. 99,859,436; de buitengewone fl. 14,555,015; het gezamenlijke bedrag is fl. 114,414,451. Na aftrek van fl. 15,556,000 en fl. 1,977,169 ten laste van de Hongaarsche schatkist, blijft er eene som te dekken van fl. 96,881,281 waarvan 70 pet. of fl 67,816 897 ten laste van Cisleithanie en 30 pet. of fl. 29,061.384 voor rekening van de landen der Hongaarsche Kroon komt. — Aan de Augsburger Allgemeine Zeitung wordt uit Weenen gemeld: » Men wordt niet moede van verschillende kanten het gerucht te verspreiden, dat de Pauselijke Curie zich tot het Oostenrijksche kabinet zou wenden of reeds gewend hebben met het verzoek om te bewerken dat aan den Paus grootere waarborgen voor zijne veiligheid te Rome gegeven mogen worden, bij gebreke waarvan men zich op eene katastrophe zou moeten voorbereiden. Tn hoe ver er iets waars in dit gerucht is zou — daar het eene van het Vaticaan uitgaande handeling betreft — alleen van dien kant ontkend of bevestigd kunnen worden; in de diplomatieke kringen alhier is nog geen stap van den nuntius bekend jreworden, waaruit zou af te leiden zijn, dat de Curie zich met zulk een verlangen tot ons kabinet wil wenden. Het is ook moeijelijk na te gaan, wat het Vaticaan zou meenen daarmede te kunnen bereiken, daar de denkwijze van den graaf Andrassy over de stelling van den Paus in Rome uit vroegere verklaringen van dien staatsman genoegzaam bekend moet wezen en het niet te onderstellen is dat hij sedert van gevoelen veranderd zou zijn Indien derhalve het bedoelde gerucht meer dan een bloot verzinsel is, dan zou zulk een stap der Curie naauwlijks eenig ander doel kunnen hebben dan om te polsen in hoe ver de onlangs te Berlyn tot stand gebragte overeenstemming tusschen de drie rijken zich ook tot Italië en de Romeirische quaestie uitstrekt, dan of ten deze eene gaping bestaat, waarvan nader partij zou te trekken zijn. Het plan zou niet slecht bedacht wezen; alleen schijnt het, voor zoo ver men Oostenrijk daarbij op den voorgrond wil schuiven , te berusten op volslagen onbekendheid met de wezenlijke gesteldheid van zaken, en op eene te lage waardering van de resultaten welke de Souvereinen en diplomaten van hunne ontmoeting te Berlyn verkregen hebben. Maar ook zonder deze laatste in rekening ie brengen, is in Oostenrijk de tijd voorbij, waarin men de godsdienstige overtuiging van hooggeplaatste personen geloofde dienstbaar te kunnen maken aan de uitvoering van nltramontaansche ontwerpen." — Te Prag is in het begin de hoofdredacteur van een orgaan der jong-Czechische partij, na een langdurig- verhoor te hebben ondergaan, in hechtenis gesteld. Volgens berigten van daar zou deze maatregel met politieke woelingen in verband staan. » Sedert verscheiden maanden, zegt een berigt, meent men uit onderscheiden verschijnselen de zekerheid te hebben erlangd, dat zoowel de oud- als de jong-Czechen met zekere buiten 's lands bestaande panslavistisclie geheime genootschappen betrekkingen hebben aangeknoopt, meenende daardoor zekere pressie op de Weener regering te kunnen uitoefenen of haar moeijelijkheden te kunnen berokkenen. Vooral schijnt in den laatsten tijd het levendige verkeer van bekende Czechen met de panslavisten in Servie de regering tot waakzaamheid te hebben genoopt Men heeft daarbij opgemerkt, dat de Servische regering in Belgrad niet alleen van deze woelingen kennis draagt maar ze zelfs in zekeren zin nog schijnt te bevorderen. De bekende spanning tusschen Pesth en Belgrad ontspruit niet alleen uit de verschillen tusschen Hongarye en Servie, maar staat ook in verband met andere verschijnselen, welke buiten de grenzen van Hongarye, in Cisleithanie , waargenomen worden." F R A N K R IJ K Volgens een der Parysche dagbladen zijn de door de regering aan
de verschillende Algemeene Raden gevraagde adviezen nopens de vraag of de prefectuur-raden moesten behouden of afgeschaft worden, thans alle ontvangen en door de regering aan den Staatsraad verzonden. Zoodra deze daarover zijn advies zou hebben uitgebragt, zou de regering door middel van een wets-ontwerp eene oplossing dezer hangende quaestie aan de Nationale Vergadering voorsteller'. — De Indépendance de VEst deelt, op grond van de bij haar ontvangen berigten en van hetgeen de Duitsche dagbladen opgeven, het volgende mede aangaande den stand der afbetalingen van den eerstdaags verschijnenden termijn der oorlogskosten : «Frankrijk heeft te Strasburg in handen der Pruissen afbetaald 39 millioen in specie, 400 millioen in wissels, zoodat er nog 61 millioen moet betaald worden. De regering zal deze som eerst afdoen , wanneer zij de zekerheid zal hebben verkregen dat de tijdelijke kazernen, bestemd voor de troepen welke thans nog de departementen der Marne en der Haute-Marne bezet houden, binnen veertien dagen kunnen gereed komen , met het oog op de bepaling van het laatste tractaat, dat deze departementen veertien dagen na de afbetaling van het halve milliard zullen ontruimd worden. »Volgens de voorwaarden der aanbesteding zijn de aannemers eerst op den eersten October verpligt de gebouwen af te leveren; wanneer de Fransche regering dus de betaling aldus geregeld had dat die op den 7den September ware afgeloopen geweest, dan waren de troepen uit de beide genoemde departementen op den 22sten aangekomen in de andere bezette departementen , waar zij hunne kazernen nog niet voltooid gevonden hadden De regering zou derhalve het tractaat niet behoorlijk hebben nageleefd. » Wij hebben ook geen geloof gehecht aan het gerucht dat de overblijvende 61 millioen op den löden dezer zouden zijn afbetaald De te Havre door den heer Thiers gedane mededeeling dat de ontruiming der beide departementen , ten gevolge van het nog niet gereed zijn der tijdelijke kazernen, drie weken was uitgesteld , heeft onze opvatting bevistigd." Ook in een officieel stuk wordt deze bevestiging gevonden. De prefect van het departement der Haute-Marne heeft, zoo als in het Journal des lïébats wordt medegedeeld, in zijii jaarlijksch verslag aan den Algemeenen Raad verklaard dat er uitzigt bestond dat het departement vóór het einde van October door de Duitsche troepen zou ontruimd zijn. BELGIE Bij een besluit van den minister van binnenlandsche zaken van den 18den dezer is de invoer in en de doorvoer door Belgie verboden van rundvee , wolvee of andere herkaauwende dieren , mitsgaders van derzelver vcrsche huiden en afval, voor zoo ver die uit Engeland afkomstig zijn. VEREENIGDE STATEN. Den 16den en 17den dezer is te Pittsbürg in Pennsylvanie de militaire conventie gehouden tot het stellen van candidaten voor het presidentschap en vice-presidentschap der Unie. In de vergadering, welko door duizenden militairen werd bijgewoond , voerden verschillende generaals ten voordeele der herkiezing van den President Grant hot woord ; zij beweerden dat, nu er niet moer gestreden behoefde te worden voor de groote beginselen . waaromtrent door den burgeroorlog beslist was , het de roeping der krijgslieden van de VereenigdeStalen was te waken dat de in den oorlog verkregen resultaten niet langs andere wegen verloren gingen; en dat zij daarom allen deel behoorden te nemen aan het vreedzame werk der verkiezingen ten einde aan hunnen beproefden opperbevelhebber de overwinning te verzekeren. Mot toejuiching werd in de vergadering een ingekomen brief begroet, waarbij acht honderd personen welke vroeger in het leger der Geconfoedereerden gediend hadden verklaarden . dat de woelingen der demokratische partij in de Zuidelijke Staten de schuld van den burgeroorlog droegen . dat zij niets anders verlangden dan vrede en orde op den voet der door den oorlog verkregen resultaten, waarbij zij zich nederlegden, en dat zij daarom bereid waren zich aan de conventie aan te sluiten in de ondersteuning der candidatuur van den President Grant. Onder algemeenen bijval werd daarop besloten dat de conventie met de meeste kracht die candidatuur zou voorstaan ZUID-AMERIKA. De Amerikaansche dagbladen deelen de uitgebreide redevoering mede, welke de nieuw benoemde President der Republiek Peru, don Manuel Pardo, op den 2den Augustus dezes jaars bij de aanvaarding zijner betrekking in het Congres heeft uitgesproken. Na herinnerd te hebben aan de overwinning welke de partij deiorde onlangs behaald had over den door de gebroeders Guttierez beraamden militairen opstand, gaf de nieuwe President in de volgende woorden kennis van de hervormingen, welke hij op wetgevend gebied tot stand zou trachten te brengen : ii De moedige strijd en de vreedzame overwinning van onze medeburgers hebben bij de jongste verkiezing getoond hoe zeer de bevolking van Peru in den laatsten tijd in politieke ontwikkeling vooruitgegaan is , en deze omstandigheid alleen is reeds voldoende om aan te toonen dat het noodig is haar eene grootere mate van zelfbestuur in plaatselijke aangelegenheden toe te vertrouwen; thans wordt dat zelfbestuur nog belemmerd door bepalingen welke , ofschoon zii geenerlei volkomen zekerheid aanbieden tegen misbruiken , de stedelijke gemeenten verhindert om hare eigene belangen met de noodige kracht voor te staan en om aan de meest verdienstelijke harer medeburgers een aandeel in het bestuur te geven; de wet wekt derhalve de krachten niet op, maar dooft die uit. Deze bezwaren zijn dan ook alleen weg te nemen door eene wijziging der wet, waarbij gezonde beginselen van plaatselijk beheer worden aangenomen en de gemeentelijke vrijheid, eene voor alle landen zoo gewigtige zaak, verheven wordt tot een krachtigen bondgenoot der demokratische instellingen, tot eene der levensvoorwaarden van de zedelijke, politieke en .stoffelijke welvaart der republiek Peru. De gemeentelijke huishouding zal als het ware den staatsburgers tot eene oefenschool verstrekken; zij zal op iedere plaats de nog onbekende en slapende krachten in werking brengen, de gemeenten verlossen uit
het belommerende netwerk der bureaukratie, hetwelk haar thans vangen houdt, on zij zal de regering ontheffen van de verpligting om zich in te laten met oen tal van zaken welke in het minste niet met het algemeen belang van den Staat in dadelijk verband staan , maar voor welker vervulling krachtens de tegenwoordige wetgeving l let gouvernement jegens de gemeenten aansprakelijk -is. De regeling van de gemeentehuishouding moet, wil zij vruchten dragen, verder berusten op een eenvoudig ingerigt kiesstelsel, hetwelk, met min of meer ruime tusschenpoozen in werking gebragt en met eerlijkheid toegepast wordende, aan de demokratische beginselen groote kracht bijzetten en de opregte uitdrukking van den volkswil even zeer als do handhaving der publieke orde waarborgen kan n Het plaatselijk zelfbestuur en de vrije verkiezingen , ziedaar, mijne heeren , naar mijne opvatting de beide hoeksteonen van het grondwettig gebouw. Hij die op alle mogelijke wijze langs den weg der wetgeving naar deze beide in-tellingen streeft, zal een in waarheid reptiblikeinsch gouvernement vestigen, hetwelk langs andere wegen niet te verkrijgen is. De wettelijke aansprakelijkheid der ambtenaren wegens misbruik van magt is mede een vereischte, zoo als de gebeurtenissen van den laatsten tijd duidelijk aan het licht hebben gebragt ; zonder dit beginsel is elke wet overbodig en het regt een spotwoord. Gij kunt verzekerd zijn dat ik mijne grondwettige bevoegdheid geheel zal aanwenden om te bewerken dat de ambtsmisdrijven voor den bevoegden regter vervolgbaar worden gesteld en dat dit mijn streven vrij zal blijven van van hartstogt en partijdigheid. Ik zal mijnen pligt vervullen met de kalmte van eenen burger , in wiens gemoed op dit oogenblik de vijandige gezindheid van den partijstrijd geene sporen heeft achtergelaten." De President wees daarna op de noodzakelijkheid eener herziening van de strafwetgeving en op eene roorganisatie van het leger en de vloot, waarop hij in dezer voege over den toestand der geldmiddelen sprak: ii Daar ik thans de noodige gegevens nog niet bezit om een volledig overzigt van den toestand der geldmiddelen te kunnen vormen, zal mijne eerste zorg zijn een dergelijk overzigt op te maken en aan u voor te leggen. Alsdan zal, met medewerking van het Congres, ons budget in ovenwigt kunnen gebragt worden door aan den eenen kant zorgvuldig te waken voor eene behoorlijke inning der inkomsten van den Staat en aan de andere zijde de uitgaven zoo voel te bekrimpen als do publieke dienst, de verkregen regten der ambtenaren en de voltooijing der reeds aangevangen openbare werken zullen toelaten. » Het ondernemen van nieuwe openbare werken vóór dat de finantiele toestand des lands in alle bijzonderheden voor ons open ligt, zou zoowel aan de toekomst onzer geldmiddelen als ;ian de thans reeds aangevangen werken schaden. Echter zijn er enkele onderwerpen , ten wier aanzien de Staat niet voor het besteden van groote sommen mag terugdeinzen , als bij voorbeeld het volksonderwijs , daar het onderwijs van ioderen staatsburger eene der eerste voorwaarden is voor de grootheid eener natie." Eene betuiging dat de President er steeds naar streven zou overeenkomstig de beginselen der meerderheid van het Congres te regeren, besloot de redevoering . welke door het Congres levendig werd toegejuicht, TKLRGRAPHISCHK BERIGTEN Berlyn, 19 September. De vorst von Bismarck is heden naar Varzin vertrokken. Berlyn , 20 September. De Vossische Zeitung zegt uit eene goede bron te vernemen dat de reeds voor eenigen tijd door Amerika, Duitschland, Oostenrijk en Nederland te kennen gegeven wensch naar algemeene erkenning van het beginsel van onschendbaarheid van den bijzonderen eigendom ter zee gedurende den oorlog — waarmede Rusland en Italië zich later vereenigd hebben — tijdens de zamenkomst der Keizers te Berlyn door de drie rijkskanseliers tot een onderwerp van beraadslaging is gemaakt. München, 19 September De heer von Gasser heeft aan den Koning eene lijst van ministers voorgelegd, waarop hij zelf voorkomt als minister van buitenlandsche zaken, de heer von Lerchenfeld als minister van binnenlandsche zaken, de heer Lobkowitz als minister van finantien, en de heer Auer als minister van eeredienst. Voor de departementen van oorlog en van justitie zijn verscheidene personen voorgesteld. De Koning heeft nog niet boslist. Mainz, 19 September. Op een bij gelegenheid der landbouwtentoonstelling gehouden feestbanket heeft de (onlangs opgetreden) presidentminister Hoffmann eene rede gehouden , waarin hij zeide dat de oorzaken, die den welwillenden en regtvaardigen vorst van het land vervreemd hadden , thans naar hij hoopte voor altoos weggenomen waren. In Hessen bestond nog veel wat weggeruimd moest worden; het land had behoefte aan meer licht en lucht. In weerwil van de niet te miskennen moeijelijkheden vleide hij zich, steunende op het hem van alle kanten betoonde vertrouwen , in naauwe aansluiting van den herboren staat aan Duitschland, in eendragt tusschen vorst, volk en keizer, met eene gelukkige toekomst. Keulen, 19 September. Het heden geopende congres der oud-katholieken was talrijk bezocht. Da opperregeringsraad Wülffing verwelkomde de vergadering. Als sprekers traden op de Engelsche bisschoppen van Lincoln, van Maryland en van Ely, de opperpriester Zanischew uit St. Petersburg, de bisschop Loos uit Utrecht, dr. Rohm uit New York. de geestelijke Langdon uit Florence en de hoogleeraar Schulte uit Prag. Er zijn reeds meer dan 300 gedelegeerden aangekomen. Even voor het einde dezer eerste vergadering verscheen ook de deken van Westminster uit Londen. Madrid, 19 September. In de zitting van heden heeft de minister Zorilla stellig verklaard dat hij de conscriptie afschaffen en eerlang een wets-ontwerp tot reorganisatie van het leger voordragen zal. Men bevestigt dat de aanstaande leening bij openbare inschrijving zal plaats hebben. New York, 19 September. De heer Greeley doet thans eene reis door het Westen, waar hij dikwijls voor talrijke toehoorders redevoeringen houdt, waarin hij verzoening en verbroedering der oude partijen ambeveelt en zich voor eene onbeperkte amnestie verklaart.
---

