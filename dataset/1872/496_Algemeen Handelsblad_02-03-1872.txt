Duitschland.
Men beweert in parlementaire kringen, dat de rijkskanselier het voornemen heeft opgevat, om den Duitschen Rijksdag tegen 3 of 4 April weder bijeen te roepen. Mocht de Pruisische Landdag tegen dien tijd de begrooting ia haar geheel hebben afgedaan, zeker zal dit niet het geval zijn met een ander gewichtig ontwerp, dat betreffende de Krcisordnung. Blijkt dit werkelijk het geval te zijn, dan moet er een middel te baat worden genomen, zegt de Berlijnsche correspondent van de Weser-Zeitung, om den arbeid, door het Huis der Afgevaardigden aan dc voordracht besteed, niet nutteloos te doen zijn, dat wil zeggen: het Huis moet op de eene of andere wijze worden verdaagd.
Een verdaging voor den tijd van 30 dagen kan geschieden op bevel van den president van het Huis, maar binnen dat tijdsverloop, dat is gedurende de zitting van 30 dagen, zal de Rijksdag zijn taak niet kunnen volbrengen, tenzij de regeering het besluit mocht nemen in de eerstvolgende zitting alleen dc rijksbegrooting in te dienen. Wenscht de regeering den Landdag voor een langeren termijn te verdagen, dan is het noodig dat de Landdag daartoe zijn toestemming geve. Wat het Huis van Afgevaardigden betreft, behoeft geen beduchtheid te worden gekoesterd, maar geheel anders staan de zaken met betrekking tot het Huis der Heeren. Dit zou ten stelligste een ontkennend antwoord op de vraag geven. Aangaande de thans in laatstgenoemd Huis heerschende gevoelens ten opzichte van de voordracht op het schooltoezicht, verneemt men , dat thans reeds 95 leden ten gunste van de zaak zijn gestemd, zoo wordt door sommige organen beweerd. Van goed onderrichte zijde wordt echter verzekerd, dat die bewering onjuist is. Zij heeft ten doel om de regeering, ware het mogelijk, terug te houden van het nemen van zekeren maatregel, welke een belemmerenden invloed op de plannen der oppositie zal te weeg brengen. Men mag het als zeker beschouwen, dat de oppositie dc stelling harer batterijen heeft veranderd. Zij heeft het vroeger opgevat voornemen, om de wet pur et simple te verwerpen, opgegeven. Het plan bestaat thans , om op den grondslag van het amendement-Rauchthaupt, in het Huis van Afgevaardigden indertijd ingediend, de voordracht te wijzigen. Daardoor wordt de regeering in de volgende positie gebracht: bf zij moet vasthouden aan het besluit door het Huis van Afgevaardigden genomen, zooals de heer von Bismarck in het Huis heeft verklaard, en dan schuift het Huis der Heeren al dc schuld van het niet tot stand komen der wet op het ministerie; of de regeering moet zich vereenigen met het besluit van het Huis der Heeren en dan stelt zij zich partij tegen het Huis van Afgevaardigden. De tactiek is goed bedacht, maar men betwijfelt dat het Huis daarnaar zal durven handelen. . Volgens een particulier bericht, voorkomende in de Magdcb. Zeitung, zal het gerucht betreffende de aftreding van den minister van koophandel, den heer von Itzenplitz, spoedig worden bewaarheid. Men beweert , dat de heer Achenbach, geheim opperbergraad,, tot diens opvolger zal wordsn benoemd. De aftreding des heeren von Itzenplitz is een nieuwe schrede, gezet op den weg, die tot een homogeen ministerie geleidt. — Het groote" feit, waarvan do gansehe hoofdstad als het ware spreekt, is de val van een spetulant aan de Berlijnsche beurs, Albert Borchardt geheeten. Naar dc voorloopige raming, die waarschijnlijk door de werkelijkheid ver zal worden overtroffen, beloopt het passief ruim 10 millioen th.; hierbij zijn niet in berekening gebracht de engagementen op Maart. Betreffende het actief wordt geen mededeeling gedaan.
— De directie van het Duitsche Verein tot bevordering der zeevisscherij, in het bijzonder van de haringvisscherij, waarvan de zetel is gevestigd te Emden, heeft dezer dagen een circulaire uitgevaardigd. Daarin wordt in hoofdzaak gezegd, dat de deelneming in genoemde reederij wel getuigt van belangstelling in de zaak, maar toch niet van voldoende belangstelling. Nog ruim 50,000 th. ontbreken, aan het gevorderderdo kapitaal, alvorens men de reederij gevestigd kan noemen.
Ten einde geen ongegronde verwachtiugen op te wekken, heeft de directie van den aanvang af — en in da jongst verschenen circulaire is dit herhaald -—■ het volgende op den voorgrond gesteld : aanvankelijk onderstelle men niet dat de onderneming groote voordcelen zal afwerpen. Daartegenover staat het uitzicht op gunstige resultaten, indien de zaak eenmaal gevestigd zijnde met volharding wordt-doorgezet.
Als bewijs daarvan haalt de directie o. a. uit de statistiek betreffende den invoer in het Duitsche tolverbond het feit aan, dat jaarlijks niet minder dan 600,000 ton haring wordt ingevoerd. Deze is belast met een invoerrecht van een thal. per ton, en dit invoerrecht wordt uit den 'aard der zaak niet gevorderd van de haring door Duitsche reederijen aangevoerd. Het artikel zal derhalve mogen beschouwd worden als zeer gewild.
Hetgeen, naar de directie onderstelt, moet beschouwd worden als de oorzaak van de onvoldoende deelneming tot heden, is het volgende. In het jongst verloopen jaar heeft men te Dantzig, Straalsund, Bremcn, Hamburg en elders de haringvisscherij, op kleine schaal, gedreven en allcrwege met groot nadeel. Het laat zich verstaan, dat dergelijke resultaten ongunstig op den ondernemingszucht werken, zegt dc commissie, maar, hiertegenover staat, dat men, leergeld moetende betalen, dit reeds heeft geda.an ; dat dc fouten, vroeger begaan, tot leering kunnen en zullen strekken en dat men thans — "en dit is het groote argument der directie — het betere voorbeeld volgt door Nederland in dezen gewichtigen tak van nijverheid gegeven. Ten slotte drukt de directie de hoop uit, dat de noodige gelden nu spoedig bijeen zullen worden gebracht.
— De Ostsee-7jeitung deelt het volgende mede, betreffende den bekenden heer Kozmian, der. beschermer van den jongen Westerwell, Do verklaringen van vele voorname Polen, die zich te Hamburg bevonden tijdens dc hoer Kozmian die plaats tot tweemalen bezocht, hebben thans de reeds vroeger verspreide geruchten boven allen twijfel verheven; het blijkt namelijk, dat de heer Kozmian bij die gelegenheid vergezeld was van een vrouw, die zich niet mag verheugen in den roem van een zedelijk en ingetogen leven te hebben geleid. Dat hij daar aan de groene tafel ontzaglijk hoog heeft gespeeld, is door diezelfde personen gezien; zij zijn het, die het eerst daarvan bericht hebben gezonden aan den aartsbisschop, den heer Ledochowski. Onder de bevolking te Posen hebben deze gebeurtenissen den heer Kozmian in zoodanigen reuk gesteld, dat hij het niet durfde wagen de begrafenis bij te wonen van zijn veeljarigen vriend, wijlen den proost Prusinowski; hij vreesde, en naar het blad zegt zeer te recht, dat hij waarschijnlijk aan mishandelingen zou bloot staan, indien hij zich in het openbaar vertoonde. Sedert is hij naar het Jezuïetenklooster te Schrimm gezonden, zooals vroeger reeds is medegedeeld, om aldaar zekeren straftijd door te brengen.
Naar men verzekert, zal het opvoedingsgesticht, aan het hoofd waarvan de heer Kozmian heeft gestaan worden gesloten op last der regeering. Het is gebleken naar men verzekert, dat bedoelde inrichting werd gebezigd tot bevordering van plannen, wier verwezenlijking de regeering met kracht behoort tegen te gaan.
---

Italie.
Uit Rome wordt door den correspondent van het Journal des Débats het volgende gemeld, in een schrijven van 24 Februari: //De betrekking tusschen Pruisen en den Heiligen Stoel staat thans op een zeer slechten voet; immers de Heilige Stoel ziet zich te leur gesteld in de verwachtingen, die hij van de Pruisische staatkunde had opgevat. Hiermede zoekt de Bonapartistenpartij alhier haar voordeel te doen; zij doet aanbiedingen aan het Vaticaan; de heer Rouher belooft voor de zaak van 's Pausen wereldlijke macht te zullen pleiten.
//De hervatting van de zittingen der Kamer van Afgevaardigden op 28 dezer zal het begin zijn van eenen heeten strijd over de financieele voorstellen der regeering, dat is mede over het aanblijven of aftreden van het ministerie. Elke partij heeft de aanhangers, die zij onder de leden der Kamer telt, doen uitnoodigcn om stipt op to komen en dadelijk op hun post in de vergadering te zijn. De hr. Rattazzi en zijne vrienden van de linkerzijde willen het ministerie omverwerpen; de kerkelijk gezinde leden der vergadering zullen misschien den uitslag van den strijd beslissen door zich rechts of wel links te scharen."
---

Frankrijk.
De Nationale Vergadering doorloopt een tijdperk van kalmte. De onstuimige beraadslagingen hebben plaats gemaakt voor rustige discussiën , en de tijdroovende behandeling van ijdele quaestiën is vervangen door een degelijke afdoening van zaken. De zittingen van den 26ste en 27ste heeft men nuttig besteed aan het ontwerp, betreffende de heffing van nieuwe registratierechten. Dit onderwerp is van minder belang voor «de politiek, en daarom hebben wij gemeend er slechts m het voorbijgaan melding van te moeten maken. \oor Frankrijk zelf nogtans ware bette wenschen , dat zijn parlement zich wat meer met huishoii delijke aangelegenheden, wat minder met hartstocht wekkende onderwerpen, die slechts tot noodeloos geharrewar kunnen leiden, wilde onledig houden. Dan zou er minder kostelijke tijd vermorst en meer nuttigs en noodigs verricht zijn. Ongelukkigerwijze zijn de voordrachten, waarbij hartstochtelijke uitvallen overbodig zijn, zeer in de minderheid. Al de ontwerpen, dio eerstdaags aan de orde komen, zijn van dien aard, dat dergelijke uitvallen wel zeer zekerlijk er bij te pas kunnen, zoo niet moeten komen. De behandeling der ultramontaansche verzoekschriften, die, gelijk we gisteren mededeelden, aanstaanden Zaterdag, 2 Maart, aan de orde wordt gesteld, zal noodzakelijkerwijze tot onstuimige debatten aanleiding geven. Het vraagstuk van het afschaffen der doodstraf" dat mede eerstdaags in behandeling komen zal, behoeft in dit opzicht voor de Romeinsche quaestie niet onder te doen. De vervolging tegen de Bonapartisten; het in staat van beschuldiging stellen van enkele afgevaardigden wegens beleediging der Nationale Vergadering; de reorganisatie van den Raad van State; de rapporten der groote commissiën (onderzoek der oorzaken van den oorlog — idem der Commune — de capitulatiën der vestingen — de leverantiecontracten); de onafgedane belastingwetten, benevens tal van andere wetten, te veel om op te noemen — ziedaar wel een vruchtbaar veld voor ijdele recriminatiën; de vijanden der orde in Frankrijk, zij die onrust, zaaien met de hoop, om in troebel water te kunnen visschen, behoeven dan ook niet te wanhopen. Er zijn nog onweders genoeg in aantocht, en elk der opgesomde onderwerpen kan stof leveren voor een crisis, of ten minste bijdragen tot het aanwakkeren van den partijhaat, totdat er een crisis uit volge. Dan behoeven niet eens brieven geschreven te worden in den trant van dien des heeren Barthélemy Saint-Hilaire, door den Siècle openbaar gemaakt en gericht tot den' heer Varroy, afgevaardigde en voorzitter van den departementalen raad in Meurthe et Moselle. Toch bewijst deze brief alweer hoe weinig er noodig is om de gemoederen in Frankrijk te prikkelen en te ontvlammen. Is er iets in die missive, dat de vreeaelijke ontroering wettigt, welke zich — volgens het getuigenis van de meeste bladen — van de heeren der rechterzijde en hunne aanhangers buiten het parlement heeft meester gemaakt ? Neen! De meerderheid van boven genoemden departementalen raad had den heer Thiers, na het sluiten der zittingen van het Parlement verleden jaar, een adres toegezonden, in republikeinschen geest gesteld. In antwoord hierop deed de president der Republiek den heer Barthélemy Saint- Hilaire een brief schrijven, welke de ronde doet door alle bladen en den toorn gaande maakt der monarchalen, feudalen en legitimisten. En waarom dit laatste? Omdat de heer Thiers daarin zijn liefde te kennen geeft voor de Republiek. Lieve Hemel, het is alsof hij dit nu voor dc eerste maal doet! Uit den brief zelf blijkt reeds genoegzaam het tegendeel. //Herhaalde malen," schrijft de heer Barthélemy Saint-Hilaire, //heeft hij (nl. Thiers) nu eens op de tribune en dan weer in officieele stukken, de stelligste verzekering gegeven, dat hij vast voornemens is om de Republiek ongsschonden te handhaven. Gij kunt overtuigd wezen, dat ■al zijn pogingen in dien geest worden aangewend en dat hy zijn beloften zal weten te houden. De wetsvoordraeht, gisteren (21 Febr.) door hem der Nationale Vergadering voorgelegd, is een nieuw bewijs daarvoor: we koesteren er de beste verwachtingen van." Ziedaar de zinsneden, welke zoo zeer de gramschap wekken der Fransche anti-republikeinen. Honderdmaal heeft Thiers op de tribune verklaard de Republiek te zullen handhaven. De verklaring ging wel eens gepaard met kabaal, maar ten slotte bleken de //kabalisten" toch genoegen er mede te nemen. Staat niet in de wet van Rivet, den 31sten Aug. van het vorige jaar aangenomen , dat de heer Thiers president is der Republiek? En werd die wet niet met ontzagwekkende meerderheid aangenomen ?
In een ander gedeelte van den brief zegt de heer Barthélemy Saint-Hilaire, dat, indien de republiek voortging Frankrijk zulke groote en nuttige diensten te bewijzen, als zij het in het jongstverloopen jaar bewezen heeft, het niet aarzelen zou haar definitief aan te nemen als den regeeringsvorm, die het de voordeden waarborgt, welke het zoekt: vrijheid met Orde, spaarzaamheid met eerlijkheid, kracht met arbeid in vaderlandsliefde. Maar de schrijver voegt er uitdrukkelijk bij , dat dit zijne persoonlijke meening is (pour ma part enz.) en dat hij dus hier niet langer schrijft uit naam des heeren Thiers. Men mag en moet het er dus voor houden , dat de toorn der anti-republikeinen voornamelijk gekeerd is tegen de eerst door ons aangehaalde zinsneden. Terwijl de organen der rechterzijde den heiligen kruistocht prediken tegen Thiers, kondigen de voorstanders der fractie hun voornemen aan, de regeering te interpelleeren over den brief. Mocht het tot een interpellatie komen, dan kan het er heet toegaan, hoewel het ministerie zich zeer gemakkelijk verdedigen kan met de boven aangevoerde redenen.
De commissie, belast met het onderzoek der wetsvoordracht van den heer Ducrot , strekkende tot het vervolgen der beide bladen, met name ülndépendant des Pyrénées Orientales' en la Constitution, die niet begrepen waren in het ontwerp des heeren Dufaure (minister van justitie), omdat zij geredigeerd worden door leden der Nationale Vergadering, heeft een gunstig rapport dienaangaande uitgebracht.
---

COALITIËN VAN WERKLIEDEN.
Do minister van justitie heeft een belangrijke bijdrage openbaar gemaakt, ter beoordeeling van het wetsontwerp 0p ,j0 verecnigingen van' werklieden en werkgevers, <ja_ tegen Maandag e. k. aan de orde is gesteld. U^j heeft op het verlangen , door de Tweede Kamer in het laatste voorloopig verslag geuit, een tabel doen vervaardigen van de strafvervolgingen die tusschen die tusschen 1850 en 1869 hebben plaats gehad nnar aanleiding van de artikelen 414—416 van het Wetboek van Strafrecht, bepalingen, die hij door andere, meer vrijzinnige, wenscht te vervangen. De overtreding van art. 414 van den Code Pénal — samenspanning van werkgevers om //tegen recht en billijkheid" een vermindering van werkloonen door te drijven — is hier te lande, voor zooverre ons bekend is, niet voorgekomen, althans niet vervolgd. In de verzamelingen van vonnissen on arresten in strafzaken vindt men geen enkel geval van dien aard opgeteekend. Het misdrijf, indien hot al begaan wordt, is dan ook hoogst moeilijk te constateeren. Hoc toch uit te maken , of verlaging van looncn door den werkgever is ingevoerd in overleg met andere bazen en dat die verlaging in strijd is geweest met //recht en billijkheid", injustement et abuawement, gelijk de Fransche tekst luidt? Anders, is het met de beide volgendo artikelen, die de werklieden met straffen bedreigen, zoodra zij in gemeen overleg den arbeid staken , don arbeid beletten ot op eenige wijze duurder zoeken temaken. Hier is, volgens de bestaande bepalingen, het feit reeds strafbaar, ook al hebben de werklieden //recht en billijkheid" aan hunne zijde. Gelijk bekend is, ligt juist in dit verschilpunt het meest stuitende der artikelen en is reeds daarom een wijziging noodzakelijk. Ook het derde artikel (416), dat gelijke straffen bedreigt tegen werklieden, die tegen hunne bazen of kameraden boeten, bedreigingen, verbodsbepalingen of //verdoemingen" hebben uitgesproken, is niet zonder toepassing-gebleven. Die handelingen toch gaan zeer dikwijls met werkstakingen gepaard en zijn evenals deze gemakkelijk te constateeren. In de stukken, welke dc Minister thans heeft medegedeeld, vindt men de verschillende vervolgingen, dio in de laatste twintig jaren (1850—1859) hebben Plaats gevonden, in bijzonderheden vermeld. Het aantal ucr vervolgingen bedroeg 23, waarbij 126 beklaagden terecht stonden. Van deze beklaagden zijn 75 veroordeeld tot gevangenisstraf —■ hoogstens twee jaren — 39 vrijgesproken en 12 ontslagen van rechtsvervolging. In vier zaken is door 28 veroordeelden hooger beroep aangeteekond, doch zijn de vonnissen telkens bekrachtigd , behalve in ééne zaak, waarin oen ontslag van rechtsvervolging door den tweeden rechter in een vrijspraak is veranderd. In dit laatste geval waren 17 veldarbeiders in het arrondissement Brielle vervolgd, omdat ■— gelijk de dagvaarding luidde — //zij zich onderling vereenigd hadden om den veldarbeid te staken, aan dit voornemen werkelijk gevolg hadden gegeven en vier hunner medearbeiders insgelijks genoodzaakt hadden hun werk te staken, waarbij de beide eerste beklaagden zich als woordvoerders en hoofden gedragen hebben." De rechtbank van Brielle achtte het feit niet strafbaar en ontsloeg de beklaagden dus van alle strafvervolging, omdat zij oordeelde dat art. 415 C. P. alleen de werkstaking straft, welke verhooging van loon ten doel heeft (1), terwijl de arbeiders, van welke hier sprake is, het werk verlaten hadden, om — gelijk op Flakké een overoud gebruik is — op zekeren tijd op dc akkers de overblijfselen van graan te gaan zoeken. Zoo althans deelde de procureur-generaal in Zuid-Holland mede, volgens wiens meening deze zaak niet had moeten zijn vervolgd.
Wanneer men de feiten naleest, waarop de 23 strafvervolgingen berustten, dan valt reeds dadelijk de aandacht op de zeer gewichtige omstandigheid, dat in bijna allen de werkstakingen gepaard gingen met gewelddadigheden en bedreigingen. In slechts drie gevallen bepaalden zich de handelingen tot enkele werkstaking (N°. 1, 11 en 22). In de overigen hadden de werkstakers zich tevens schuldig gemaakt aan mishandeling van den werkgever of dwang en feitelijkheden tegenover de werklieden, die aan den arbeid wilden blijven. Al die gevallen nu zouden ook strafbaar zy'n geweest, indien het wetsontwerp van den heer Jolles toen reeds kracht van wet had gehad. Immers die voordracht laat alleen ongestraft het staken van den arbeid, hetzy door één persoon hetzij door velen te zamen. Maar zij bedreigt meer of minder gestrenge straffen tegen bedreigingen, mishandelingen of pogingen daartoe, kortom tegen elke handeling, waardoor eens anders vrijheid om te arbeiden of te doen arbeiden, zou worden verkort. Men behoeft dus góenerlei vrees te koesteren, dat onder de werking der voorgedragen bepalingen feiten straffeloos zullen blijven, als die tot dusverre de rust onveiligheid bedreigden. Men zal wellicht beweren, dat juist die 20 gevallen bewijzen, hoe gevaarlijk werkstakingen op zich zelven reeds zijn en hoe zij bijna altijd met allerlei onbehoorlijke handelingen gepaard gaan. Daaruit zou dan de gevolgtrekking moeten worden opgemaakt, dat het wenschelijk is reeds de werkstaking zelve strafbaar te stellen. Die gevolgtrekking zou echter zeer onjuist zijn. Immers de vervolgingen, sedert 1852 ingesteld, bewijzen hoc weinig de strafbepalingen tegen de coalitiën zelven in staat waren do gevaarlijke gevolgen van werkstakingen te voorkomen. Ofschoon de "wet reeds do enkele vereeniging strafbaar stelt, kwamen herhaaldelijk zulke samenspanningen voor, en bijna altijd vergezeld van de gewelddadigheden, welke in het ontwerp strafbaar zijn gesteld. Het blijkt daaruit, dunkt ons, dat het voldoende is, indien de wetgever alleen die ongeoorloofde handelingen of de poging daartoe onder strafbedreiging verbiedt, maar de rustige werkstakingen niet langer onder de strafbare feiten rangschikt. Slechts zelden zal een werkstaking op andere wijze bekend worden dan door een of andere poging tot geweld of dwang en reeds daarin ligt een reden om alleen die uitingen te straffen, niet een oorzaak welke zelden op zich zelve voorkomt.
Opmerkelijk is het ook, dat volgens de tabel dc
(1) Zie Schooneveld ad art. 415 W. v. S,
vervolgde werkstakingen zich tot dusverre bepaald hebben tot gevallen van vrij onbeduidenden aard en van gerftigcn omvang. Van de grèves op groote schaal, gelijk zij in Engeland en Duitschland voorkwamen, is in Nederland geen spoor to vinden geweest. Het grootst aantal beklaagden in één zaak was 18 , en kwam in het arrondissement Utrecht voor, waar eenige veenarbeiders scheldwoorden en dreigementen uitten tegen veenbazen, //die geweigerd hadden vooraf mede te deelen de hoegrootheid van het loon waarvoor zou gearbeid worden." Merkwaardig is het dat van de 126 beklaagden 38 veenarbeiders waren: in hoeverre het karakter dier werklieden of de aard hunner loonen daartoe aanleiding kan hebben gegeven, is ons niet bekend.
In het algemeen blijkt echter, dat noch do geschiedenis, noch de aard onzer werklieden reden geven om de gestrenge en onbillijke bepalingen van den Code Pénal to handhaven. Wij verwachten dan ook, dat de Staten-Generaal het wetsontwerp zullen goedkeuren; de verdienstelijke voordracht der regeering behoort schipbreuk te lijden op ongewettigde vrees en evenmin hare poging tot verbetering van de wetgeving op de eoalitiën van werklieden, afstuiten op een coalitie van minderheden.
---

BUITENLAND. Groot-Brittannie. De keuken in oproer.
Zij, die met zulk een angst de democratie zien veldwinnen; die alle kloeke mannen, die voor hunne meening durven uitkomen, radicalen en communisten achten en daarom groote vrees voor do toekomst koesteren , moeten al zeer weinig met vrouwen hebben omgegaan. Anders zouden zij weten, dat verreweg de meeste vrouwen van harte en als bij instinct conservatief zijn, dat zij zich aan het verleden en de traditie vastklampen, en dat de natuur hen als het ware heeft voorbeschikt om conservators, bewaarders, to zijn van gewoonten, eigendom en vooroordeelen.
Zoolang de grootste helft der menscliheid conservatief is, zullen alle hervormingen en veranderingen gelukkig slechts trapsgewijze en geleidelijk tot stand komen, en zoo wij er niet tegen opzagen onze gemoedelijke vrienden, de alarmisten, van een aangename opwinding te berooven, zouden wij hun aandacht hierop willen vestigen als op een bewijs, dat de totale ondergang der beschaafde maatschappij nog niet onmiddellijk aanstaande is.
Heeft dit conservatieve instinct der vrouw dus zijne goede zijde, dan staat daartegenover, dat het zijne eigenaardige nadeelen heeft voor hen, die schier uitsluitend va» vrouwen afhangen.
Men neme b. v. de dienstboden. Geen weck gaat er om , dat men in het een of ander der meest gelezen Engelsche dagbladen geene brieven aantreft met klachten van wanhopende mannen of verontwaardigde vrouwen, over de fouten en gebreken van den dienstbaren stand. Gebrek aan hartelijkheid, aan ijver en gedienstigheid , onderdanigheid , beleefdheid en netheid wordt dien stand verweten op allerlei manieren. De Dailg Telegraph vooral kan de vermakelijkste brieven bevatten van dames van den middelstand, die om raad en bijstand verzoeken, daar de dienstboden —■ //die ergste plaag des levens" — hun alle vreugde en geluk bederven.
Indien de helft waar is van hetgeen men in de Engelsche dagbladen leest, dan bestaan er op de geheele wereld geen onaangenamer wezens dan Engelsche dienstboden ; en verschillende damescorrespondenten schijnen te gelooven, dat een strike, een groote werkstaking van keuken- en werkmeiden, aanstaande is.
Wij gelooven, dat de geheele correspondentie der verontwaardigde moeders van huisgezinnen, dc meeste onpartijdige lieden tot de overtuiging gebracht zal hebben, dat de grootste schuld bij de meesteressen ligt, en dat wel ten gevolge van haar overdreven conservatisme.
Gelijk alle conservatieven ijveren de Engelsche vrouwen niet voor het behoud van toestanden en verhoudingen zooals die twee of drie honderd jaren geleden bestonden , maar alleen voor het behoud der toestanden en beginselen , die zij zelve in de laatste 40 of 50 jaren van kracht hebben gezien. Zoo zij ideaal conservatief waren, zouden zij juist pogen de verhouding tusschen meesteres en dienstboden weder aangenaam te maken , en de klove te dempen, welke nu de standen scheidt. Zij zouden den ouden gemeenzamen omgang, die tusschen onze overgrootmoeders en hare meiden bestond, trachten te herstellen. Doch zij zijn slechts conservatief, in den vulgairen zin van het woord, en pogen alleen de toestanden te behouden, waaraan zij nu eenmaal gewoon zijn.
De oorzaak, die eon einde gemaakt heeft aan de aangename verhouding van weleer, is niet ver te zoeken. De keukenmeid van oen burgergezin was weleer in opvoeding, denkbeelden, geloof en beschaving eenvoudig een herdruk harer meesteres op iets grover en dikker papier. De derdemeid was alleen een ietwat afgestompt cliché van de dochter des huizes. Wij gelooven dat, behoudens enkele uitzonderingen, dit waarlijk het geval was in het meerendeel der gezinnen.
Doch terwijl keukenmeid en werkmeid sinds dien tijd op denzelfden trap van ontwikkeling zijn blijven staan ■— behalve wellicht dat er tegenwoordig meer zijn die lezen en schrijven kunnen — zijn de vrouwen der hoogere standen vooruitgegaan in ontwikkeling en kennis en is een mate van verfijning en beschaving het gemeenschappelijk erfdeel geworden van alle lieden, die van ouder tot ouder gedurende drie of vier geslaehtcn tot den beschaafden stand behooren, welke den omgang met dienstboden onverdraaglijk maakt voor de meeste dames.
Italianen, leren en Franschen hebben van nature aangename vormen en beleefde manieren, doch Engelschen en Hollanders zijn geen geboren gentlemen en ladies. Dit heeft een ongelukkig gevolg. Beschaving scheidt daardoor het volk in twee deelen. In taal, stem, manieren en gewoonten ontstaat er verbazend verschil tusschen de hoogere en lagere standen en dit verschil is vooral in Engeland ontzaglijk groot. Indien nu de Engelsche dames slechts niet zoo conservatief waren, om aan deze conventioneelc vormen van verfijning en beschaving met te groote onverdraagzaamheid te hechten, zouden zij de aangewezene opvoedsters zyn harer dienstboden. Dit is echter niet het geval,*en uit al de brieven der radelooze meesteressen, die klagen dat ze geen halfjaar lang een meid kunnen behouden, blijkt dat zij zich zelven als wezens eener hoogere caste beschouwen, die recht hebben te eischen, dat hare onderhoorigen blijmoedig en tevreden hunne onafhankelijkheid sullen opofferen, en een eentoonig leven zullen leiden.
De Engelschen zijn een loyaal volk, zegt men, en dit is waar. Zij eeren de boven hen gestelde machten, geloovcn in een Lord, en zien met een soort van piëteit op naar de hoogere rangen der maatschappij. Doch elke stand doet zich zelven dan ook zeer gelden, en bewaakt met angstige onverdraagzaamheid zijn voorrechten. Alle indringers worden zooveel mogelijk geweerd, en een groothandelaar ziet op een winkelier, een officier of een kantoorbediende neder met een trots die wel iets belachelijks heeft. Dus zien ook de dames van den middelstand op hare dienstboden neder met een souvereine minachting. Zij bemoeien zich niet met hunne aangelegenheden, stellen geen belang in hun wedervaren , en doen ongeveer niets om hun het leven een weinig aangenamer te maken. Zij schijnen volstrekt niet te begrijpen dat eenigerlei soort van vermaak en ontspanning even onontbeerlijk is als voedsel en terwijl veel van de dienstboden gevergd wordt, worden alle genoegens hun ontzegd als iets zondigs. Van dit laatste draagt het conservatisme der vrouw weder dc schuld. Ongeveer vyftig jaren geleden bekeerde do middelklasso der Engelsche steden zich tot een wijziging van het christelijk geloof, welke zij Methodisme noemde. Dit is streng orthodox Calvinisme in de leer, vergezeld door Puriteinsche zeden en gebruiken. Nu zijn deze leer en gebruiken reeds sinds lang door de mannen ter zijde gezet, doch de vrouwen bewaren er nog de traditie van, en gaan nog gebukt onder de halfbewuste overtuiging, dat vermaak en uitspanning niet zeer respectabel, een beetje zondig en een beetje onfatsoenlijk zijn voor dienstboden. Kunnen Hollandsche vrouwen zich voorstellen, dat Engelsche dienstboden niet weten wat een uitgangsdag is, dat de periodieke vrije voormiddag of namiddag hun een onbekende weelde is ? Dit is echter het geval en Engelsche huisvrouwen eischen, dat de dienstboden zich een geheele ballingschap van hun vrienden en verwanten zullen laten welgevallen, zonder eenige de minste ontevredenheid to toonen. Het Engelsche volk is zeker een vrij volk, en zijn vrijheid zou volkomen zijn, zoo er niet twee uitzonderingen op bestonden. De Engelschen hebben niet de vrijheid zich te vermaken op den eenigen dag der week, dat werklieden tijd hebben zich te ontspannen, en zij hebben niet de vrijheid anders te denken als de meerderheid, aangaande heelo of halve theologische vraagstukkon denkt. Wellicht heeft dit gemis aan vrijheid iets te doen met den geest van opstand, die zich tot ontzetting der Britsche huismoeders onder do dienstboden begint te toonen. Doch er is zeker nog een anderereden. In do Engelsche staatkunde bestes-t het axioma niet. langer,
dat het bestaan der lagere standen zijn verklaring en beteekenis vindt in een volmaakte buigzame inschikkelijkheid voor de behoeften en wenschen der hoogere standen; doch in de Engelsche maatschappij is dit axioma zeer zeker nog van kracht. Gedurende geruimen tyd hebben de dienstboden die volmaakte onderwerping , die van hen geëischt werd, niet meer dan natuurlijk gevonden; doch langzamerhand zijn vele hunner kennissen naar de nieuwe wereld vertrokken, en hetgeen zij vernamen van don toestand in Amerika en Australië is niet zonder vrucht gebleven.
In oen nieuw land, waar het onderscheid van standen niet groot is en do burgers als gelijken met elkander omgaan, bestaat het kunstmatige gemak niet voor iederen gegoede, om zich te ontdoen van al het mechanische en minder aangename deel der huiselijke routine. Aldaar kan men geen verfijnd leven leiden , waarbij men zich niet te bekommeren heeft over de vulgaire onderdeden der huishouding, zonder groote inwilligingen te doen aan dienstboden, en hen meer als gelijken, minder als lastdieren te behandelen. De oude Engelsche maatschappij gevoelt thans een gedeelte der bezwaren, die Engelschen in Australië hierdoor ondervinden, en in de dagbladen begint men er op aan te dringen, dat meesters en meesteressen zich in den natuurlijken loop van zaken zullen schikken en een weinig met den smaak en het karakter der dienstboden te rade gaan, eer zij contracten met hen sluiten. //Zeer groote concessiën moeten gedaan worden aan onze dienstboden," zegt do Spectator, //indien wij nog gedurende een eeuw in ons land dienstboden willen houden; en ofschoon deze concessiën natuurlijk onaangenaam zijn voor de klasse die ze doen moet, zoo zullen zy echter voor de klasse te wier wille zij gedaan worden — en deze is de talrijkste — ten slotte van het grootste nut zijn, hoe weinig de gevraagde voorrechten aanvankelijk ook tot het ware geluk van hen, die ze eischen, schijnen to strekken."
Geen rozen zonder doornen, zegt Daily Neu-s. Het was trouwens niet te verwachten, dat bij een feest als dat van verleden Dinsdag — de groote nationale feestdag ter eere van het herstel van den Kroonprins — bij een zoo ontzaglijken toeloop volks, geene ongelukken zouden zijn voorgevallen. Eene tribune nabij Marlborough- House, waarop zich een negentigtal personen bevond, is, nadat de stoet voorbijgetrokken was, door de volksmenigte omvergedrongen , en daarbij , evenals bij het instorten van eene andere tribune in Pall-Mall, hebben verscheiden personen ernstige, sommige hoogst zorgwekkende kwetsuren bekomen; een twintigtal jongelieden, die in een boom van St.-James Park waren geklommen, zijn met den tak, waarop zij zich allen geplaatst hadden, naar beneden gekomen en hebben zich meer of min ernstig gekwetst; een hunner lijdt aan hersenschudding; vijf' of zes personen zijn in het gedrang onder den voet geraakt en met. gebroken ribben of andere kwetsuren naar verschillende hospitalen gebracht.
Ook meldt men, dat eenige personen in het gedrang zijn doodgedrukt; in den avond van Dinsdag was echter bij de politie geen ander geval met doodelijken afloop bekend dan dat van een kind , dat in een overvol rijtuig is doodgedrukt. Het is niet mogelijk eene beschrijving te geven van de bij afwisseling door pracht, goeden smaak of overdaad zich kenmerkende versiering van den weg, dien de optocht volgde ; van de ontelbare vlaggen en wimj pels , banieren en wapenschilden, Venetiaanscho masten en eerepoorten , bloemen, strikken en, niet het minst, j prins van Wallis-pluimen, die het oog overal ontmoette; | daartoe is alleen in een blad als de Times ruimte te | vinden; een enkel staaltje moge volstaan : het Strand | was over eene lengte van twee- of driehonderd ellen | met viooltjes bestrooid. De Koningin was in het zwart gekleed, met een ; enkele witte veder op den hoed; naar haar uiterlijk te oordcelen, was de toestand harer gezondheid alleszins bevredigend. De prins van Wallis was in generaalsuniform gekleed; zijn gelaat was eenigszins bleek, en droeg er de sporen van, dat hij sedert zijne jongste bijna doodelyke ziekte zijne krachten nog niet geheel i herwonnen heeft. Echter ontblootte hij in het open rijtuig, waarin hij gezeten was, herhaaldelijk het hoofd, ter erkenning der luide toejuichingen, die gedurende den langen tocht onophoudelijk werden aangeheven door de dichte monschenmenigte, die ter wederzijden van den weg door militairen en politiebeambten werd in toom gehouden, en die, ofschoon volkomen ordelijk, gestadig de ijdel gebleken vrees deed ontstaan, dat zij dien toom verbreken zou.
In de kathedraal waren 13,000 personen bijeen, eene schare, die gezegd kan worden alles te bevatten wat Engeland edels, schoons en uitstekends bevat. Het was een plechtig oogenblik toen de Koningin, langzaam naar haren zetel tredende, nederknielde en een stil gebed uitsprak. Onder 't zingen van het Te Deum bleef de koninklijke familie staande; maar bij 't daaropvolgend gebed , knielde de Koningin weder. Prachtig werd de lofzang uitgevoerd. Dit oogenblik was wel 't indrukwekkendst. De Koningin stond vooraan, 't hoofd een weinig gebogen. Achter haar de geheele massa van kleuren en goud, badend in een door de tinten der vensterglazen getemperd zonlicht. In hare onmiddellijke nabijheid bevonden zich de Prinsessen, gekleed in blauw en lila.
De aartsbisschop van Canterbury had voor zijne toespraak deze woorden uit het 12de hoofdstuk van den Brief aan de Romeinen tot tekst gekozen: //Elkeen zijn wy malkanders leden." Hij toonde aan, hoe de donkere Dccemberdagen van beproeving de goddelijke instelling van het huisgezin te meer hebben doen waarderen; hoc zij de even goddelijke instelling van den staat, juist op een oogenblik waarop daaraan behoefte scheen te bestaan, te meer hebben doen eerbiedigen , daar het bleek , hoe de natie medeleed met het hoofd van den Staat en hoe in die dagen de behoefte aan eene kerk meer erkend werd. //Thans (aldus eindigde de aartsbisschop) zijn wij allen, ofschoon wij tot verschillende gezindten behooren, in den tempel van Christus bijeengekomen om openlijk onze dankbaarheid uit te spreken voor eene groote, nationale uitredding, en om — terwijl wij aan onzen aardschen souverein trouw beloven, en getuigenis afleggen van ojizen eerbied en van onze liefde voor hare persoon en voor haar gezin — ten plechtigste te verklaren, dat wij voor haar, voor hen die haar dierbaar zijn, voor ons zelven, voor onze gezinnen en voor den Staat opzien tot den Eeuwigen, Onsterfelijken en Onzienlijken Koning, die alle gebeurtenissen bestuurt van ons persoonlijk, huiselijk en nationaal leven. De kerk van Christus is voor alle standen, leeftijden en volken. Gode zij dank, in Christus hebben wij allen, armen en rijken, geleerd één te zijn. Do armsten zijn kortelings, wij zeiden het, met de rijksten in den gebede vereenigd geweest, en al zijn zij heden niet met ons aan deze plaats, zij danken toch God met ons. Een dag als deze doet ons in waarheid gevoelen, dat wij //malkanders leden zijn." "
In den avond heeft in de hoofdstraten der City eene algemeene en op vele punten allerschitterendste illuminatie plaats gehad. De koepel der kathedraal van St. Paulus is eerst met een 120 tal gekleurde en van sterke reflectors voorziene scheepslantaarns, die met levensgevaar door matrozen geplaatst en ontstoken waren, verlicht geweest.' Toen deze waren uitgebrand, is het westelijk front der kerk door van naburige hooge punten ontstoken kalklichten, verlicht geworden. En eindelijk zijn van den top der kathedraal een rood gekleurd vuur, en van het plein vóór de kerk vuren van verschillende kleuren ontstoken, waardoor het prachtige gebouw op eene waarlijk indrukwekkende wijze werd verlicht.
---

