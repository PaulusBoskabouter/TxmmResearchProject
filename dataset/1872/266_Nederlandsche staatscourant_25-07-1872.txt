NEDERLANDEN. 's GRAVENHAGE den 24sten Julij 1872.
Bij Koninklijk besluit van 16 Julij 1872, n°. 12, is aan de na te melden officieren bij de dienstdoende schutterij, op hun verzoek, eervol ontslag verleend, als : bij die te Rotterdam, aan J. van Vollenhoven Azn. en D. A Lamme, als kapitein, laatstgenoemde onder gehoudenheid tot het volbrengen van de op hem uit kracht der wet nog rustende verpligtingen als gewoon lid der schutterij bij de reserve, met al de gevolgen daaraan bij de wet gehecht, en aan S. T. Chabot, als 2den luitenant; bij die te Leiden, aan M. van Kaathoven, als 2den luitenant; bij die te Vlissingen, aan H.F. Suyck, als kapitein, uit hoofde van verandering van woonplaats; bij die te Leeuwarden, aan F. J. Haverschmidt, als kapitein. Voorts zijn bij de dienstdoende schutterijen benoemd: bij die te Rotterdam, tot kapitein H. de Jongh en M. Zeewoldt. beiden thans 1ste luitenant; tot lsten luitenant J. van Alphen en J. van Vollenhoven, beiden thans 2de luitenant; tot 2den luitenant, J. C. Nijgh, A. Havelaar en F. L. Gransberg, allen thans sergeant; bij die te Vlissingen, tot kapitein J. H. Will, thans 1ste luitenant; bij die te Zeist, tot lsten luitenant dr. J. W. C. Ermerins, thans 2de luitenant; bij die te Leeuwarden, tot kapitein P. F. de Jonge, thans 1ste luitenant; tot lsten luitenant J. Winkeler, thans 2de luitenant; tot 2den luitenant M. B. de Boer. Bij Zijner Majesteits besluit van den 16den Julij 1872, n°. 30, is aan S. van Driel, op zijn daartoe gedaan verzoek , eervol ontslag verleend als plaatsvervangend kantonregter te Woubrugge. Bij Zijner Majesteits besluit van den lfiden Julij 1872, n'. 28, is benoemd tot griffier bij het kantongeregt te Ootmarssum mr. J. P. B. van der Mandere , advocaat te Utrecht. Bij Zijner Majesteits besluit van den 19den dezer, n°. 18, is aan den kapitein-luitenant ter zee J. A. H. Hugenholtz vergunning verleend tot het aannemen en dragen der versierselen van ridder der orde van het Legioen van Eer, hem geschonken door den Piesident der Fransche Republiek. Bij Koninklijk besluit van 16 Julij 1872, n°. 21, is de bij dat van den 29sten Junij bevorens, n°. 18, gedane benoeming van den heer J. E. J. Jordaan, ontvanger der registratie en domeinen te Terborg, tot ontvanger der registratie en domeinen te Eindhoven, op zijn verzoek, ingetrokken, en is hij alzoo in zijne betrekking van ontvanger der registratie en domeinen te Terborg bevestigd; en zijn voorts benoemd tot ontvanger der registratie en domeinen : te Eindhoven , de heer G. van Iterson, thans ontvanger der registratie en domeinen te Groenlo; te Enschede', de heer H. Budde, thans ontvanger der registratie en domeinen te Raalte. Bij Koninklijk besluit van 16 Julij 1872, n°. 25, is aan den heer P. J. A. de Fremery, op zijn verzook, eervol ontslag verleend uit zijne betrekking van directeur van het postkantoor te Brielle, met vrijlating om zijne aanspraak op pensioon te doen gelden. Bij Koninklijk besluit van 16 Julij 1872, n°. 26, is de heer Th. F. C. Leclercq, thans ontvanger der directe belastingen en accijnsen te St. Odilienberg c. a. (Limburg), benoemd tot ontvanger derzelfde middelen te Heythuizen c. a. Bij Koninklijk besluit van den 12den Julij 1872 , n°. 14, zijn, met ingang van 1 September 1872 , benoemd tot apotheker der 3de klasse bij de militaire geneeskundige dienst in Nederlandsch Indie, de voor die betrekking opgeleide kweekelingen der pharmacie K B. van Dort , L. E. Hekmeijer en J. A. M. Bressier. MINISTERIE VAN MARINE. Bij beschikking van den Minister van Marine van den 24sten dezer, n°. 69, is aan den opperschipper in het vaste corps dek- en onderofficieren J. J. Sporrij, dienende aan boord van Zr. Ms. wachtschip te Willemsoord, toegekend de gouden medaille voor 50 jaren eerlijke en trouwe militaire dienst. MINISTERIE VAN KOLONIËN. Bij beschikking van den Minister van Kolónien, van den 23sten
Julij 1872, lit. A pz ., n°. 2, zijn W. J. van Dorp, .1. J. C. van den Abeelen , M. F. van Schaik , en C. M. Haccou , gesteld ter beschikking van den Gouverneur-Generaal van Nederlandsch Indie, om te worden geplaatst als machine-opsteller bij de fabriek voor de marine en het stoomwezen te Soerabaija
---

BUITENLANDSCHE BERIGTEN. FRANKRIJK.
In het Journal Officiel worden de door verschillende bladen verspreide geruchten tegengesproken, dat er uit de musea van de Louvre en van het Luxembourg schilderijen en andere kunstwerken zouden verdwenen zijn. «Dit is geheel onwaar, zegt het officiele blad. Geen enkel kunstwerk, van welken aard ook, ontbreekt uit onze musea. Een ingesteld onderzoek heeft bewezen dat de in de verschillende verzamelingen openbaar ten toon gestelde voorwerpen even als de in bergplaatsen aanwezige geheel ongeschonden voorhanden zijn." — Maandag hervatte de Nationale Vergadering de behandeling der tariefwet. De heer Clapier ging voort met zijn amendement tot aanzienlijke verlaging van het voorgestelde invoerregt op de oliezaden te verdedigen. Hij hield op nieuw vol dat het door de regering voorgestelde hooge regt op den duur de Fransche nijverheid tot den ondergang zou brengen , en voerde daarbij aan dat het veel minder leveren zou dan men er van verwachtte, vooral gedurende den tijd, dat het handelstractaat met Italië nog geldig bleef, vermits daarbij bedongen was dat oliezaad zonder certificaat van oorsprong in Frankrijk zou worden toegelaten en dus al het oliezaad, hetwelk thans over de andere grenzen werd binnengevoerd, den weg over Italië naar Frankrijk zou nemen. De heer Paris bestreed liet amendement, den spreker verwijtende dat hij uitsluitend de belangen van zijn departement, dat der Monden van de Rhóne, op het oog had. Het werd daarna met groote meerderheid verworpen, even als een ander amendement op het artikel, om het invoerregt voor de uit Senegal afkomstige oliehoudende aanlnoten te verminderen van 4 en 5 trancs op l'/ 2 francs de 100 kilogrammen. Het artikel werd daarna onveranderd aangenomen met 332 tegen 162 stemmen. Verder keurde de Vergadering zonder discussie een aantal andere posten van het tarief goed. De behandeling van het tarief werd afgewisseld door eene korte woordenwisseling over den dag, waarop de heer de Belcastel zijne interpellatie over de binnenlandsche politiek aan de regering zou rigten. De minister van justitie verzocht namens de regering dat de bepaling van dien dag zou plaats hebben, wanneer de commissie ian onderzoek over het voorstel van den heer Martel betreffende het reces der Vergadering zou zijn benoemd. Men zou aan deze commissie dan kunnen opdragen om, in overleg met de regering zoo zij dit noodig achtte, daaromtrent aan de Vergadering een voorstel te doen. De heer de Belcastel wenschte daarentegen dat reeds terstond een bepaalde dag voor zijne interpellatie zou worden vastgesteld, des noods dezelfde dag waarop het rapport der commissie over het voorstel van den heer Martel aan de orde zou komen , doch in allen gevalle nadat de inschrijving voor de leening zou afgeloopen zijn. Hij betuigde dat hij in het minst niet verlangde door zijne interpellatie eenige onrust in den lande te verwekken. De Vergadering besloot dat de dag voor de interpellatie zou bepaald worden na afloop der beraadslaging over het voorstel betreffende het reces. \ In den loop der zitting had de stemming plaats voor leden van den Staatsraad, uit de door eene speciale commissie opgemaake nominatie. Voor de 22 vacaturen verkregen 14 personen de volstrekte meerderheid, terwijl bepaald werd dat voor de vervulling der andere acht plaatsen aanstaanden Dingsdag op nieuw eene stemming zou plaats hebben — Het wetsontwerp op het lager onderwijs, ontworpen door eene commissie in welke de bisschop van Orleans eenen grooten invloed had, wordt in de groote Parysche dagbladen meestal in eenen afkeurenden zin besproken. Hot Journal des Débats keurt, het af dat de commissie zoo weinig rekening heeft gehouden met den, volgens dat blad zeer gegronden, volkswensch naar schoolpligtigheid. De commissie, zegt het, maakt zich hiervan af door de vrijheid van de ouders ten aanzien van de opvoeding hunner kinderen zeer hoog te stellen ; maar. vraagt het, vergeet zij daarbij niet het regt hetwelk ieder kind heeft op een voldoend lager onderwijs, stellig wel de geringste reispenning voor het leven ? Het blad vraagt verder, of voor den Staat de verpligting om dat regt te handhaven niet zwaarder behoort te wegen dan die hooggeroemde vrijheid der ouders, waarop het beginsel der schoolpligtigheid alleen in zoo verre inbreuk maakt, dat zij het misbruik maken van die vrijheid belet. Ook in het Bien Public vindt het wets-ontwerp bestrijding. Het orgaan van den heer Thiers keurt het af dat de commissie het godsdienstig karakter van het lager onderwijs zoo zeer op den voorgrond stelt. De
wet van 1850, zegt het, schoon ontworpen door eene commissie waarin het clericale element den boventoon had, sprak van » zedelijk en godsdienstig onderwijs", maar de commissie van 1872 was daarmede niet tevreden. Zij schreef in haar ontwerp: » het lager onderwijs stelt zich ten doel het mededeelen van de kennis welke kan. bijdragen tot de eerste godsdienstige, zedelijke en verstandelijke ontwikkeling der kinderen"; en, als hadde zij haar denkbeeld nog niet duidelijk genoeg uitgedrukt, hurliaalt zij in een volgend artikel dat het lager onderwijs » noodzakelijk omvat het onderwijs in de godsdienst en in de zedeleer". Volgens het Biea Public zou de commissie wel gedaan hebben met het voorbeeld harer voorgangster van 1850 te hebbfn gevolgd » Deze begreep en wilde doen begrijpen dat eene burgerlijke maatschappij, welke de godsdienst acht, beschermt en haar de volle vrijheid waarborgt, toch aan de godsdienst geenerlei overwigt kan of mag toekennen , ge^nerlei privilegie noch alleen heerschapp'g op eenig gebied, ook niet op dat van het onderwijs." — De Fransche dagbladen zijn gevuld met aanhalingen uit Engelsche , Duitsche, Italiaansche en Belgische bladen waaruit blijkt dat nergens aan het welslagen der leening getwijfeld wordt. ENGELAND ln het Hoogerhuis werd eergisteren het door lord Buckhurst voorgestelde wetsontwerp tot het vestigen van een streng politietoezigt op de door publieke kunstenmakers uitgevoerde halsbrekende toeren ingetrokken , ten einde gevolg te geven aan <le aanmerkingen welke bij de behandeling van het ontwerp in comité daarop waren gemaakt. Lord Shaftesbury, de bekende philantroop, verklaarde zich te zullen verzetten tegen iedere bill van dien aard, welke geene strafbepalingen bevatte tegen de wreedaardige opleiding van kinderen tot akrobaten, waardoor er zoo velen, zoo als hij met sterk sprekende voorbeelden aantoonde, reeds in de prilste jeugd misvormd en voor hun geheele leven ongelukkig gemaakt werden. Andere leden wezen op de gebrekkige omschrijving, welke van het woord akrobaat in de wet gegeven werd als » een persoon welke zich uit winstbejag of als broodwinning onledig hield met eene voor zijn lijf of leden gevaarlijke toepassing zijner spierkracht"; zij meenden dat de jokeys en de matrozen onder deze definitie vielen. Het pensioen van 1000 p. st. aan de weduwe van lord Mayo werd met algemeene stemmen door het Huis goedgekeurd. Ook in het Lagerhuis vereenigde men zich eenstemmig met dit voorstel . nadat door een der leden eenige aanmerkingen op den vorm waren gemaakt, en zoowel van de zijde der regering als van die der oppositie eene warme hulde was gebragt aan de groote verdiensten van den laatsten gouverneur-generaal van Britsch-Indie. Op eene vraag van lord John Manners naar de hoeveelheid steenkolen welke in het eerste halfjaar van 1872 was uitgevoerd, en naar de mogelijkheid om dien uitvoer door de heffing van eenig regt te beletten, antwoordde de minister van koophandel, de heer Chichester Fortescue, als volgt: blijkens de door zijn departement opgemaakte statistiek waren in het eerste, halfjaar van 1872 uitgevoerd ongeveer 6'/» millioen tonnen Engelsche steenkolen, en bedroeg de uitvoer daarvan over het geheele jaar 1871 bijna 13 millioen tonnen. Op het tweede gedeelte der vraag antwoordde de minister dat in het opgeze"de handelstrnctaat met Frankrijk, hetwelk in Maart 1873 ophield te werken, verboden was een uitvoerregt op de steenkolen te heffen, dat hetzelfde verbod voorkwam in het in 1877 afloopende tractaat met het Tolverbond, en dat natuurlijk voor den handel met alle natiën, welke zich de gelijkstelling met de meest bevoorregte natie hadden voorbehouden, tot in het laatstgemelde jaar dezelfde hinderpaal tegen een zoodanig regt bestond. Het Huis zette daarna de behandeling der begrooting van oorlog voort. De heer .Jacob Bright drong, bij den post van 379,000 p st. voor geneeskundig toezigt in garnizoensplaatsen, op nieuw aan op eene intrekking der wet op de besmettelijke ziekten, waardoor in het belang van den gezondheidstoestand van den soldaat een geneeskundig onderzoek werd ingesteld van de geprostitueerde of als geprostitueerden aangemerkte vrouwen binnen zekeren omtrek van het garnizoen. Die weU waartegen veel oppositie wordt gevoerd, gaf, zoo als de spreker aanvoerde, in de toepassing aanleiding tot de grootste schandalen, terwijl zij bij lange na zoo gunstig niet werkte als de in andere landen op dit stuk bestaande maatregelen. Hij stelde daarom als amendement voor. dezen post te verminderen met de kosten van dat speciale toezigt. De minister van oorlog weigerde, bij gelegenheid der begrootingsdiscussie, als het ware incidenteel, eene zoo gewigtige quaestie te bespreken, maar voerde tegen het amendement alleen aan, dat het niet aanging, wanneer men eene zekere wet afkeurde , het Parlement tot hare intrekking te dwingen door aan de regering de middelen te onthouden om haar uit te voeren. Andere sprekers traden echter in eene beantwoording var den heer Bright en wederlegden of ondersteunden zijne beweringen en beschouwingen , waarna het amendement met 140 tegen 74 stemmen verworpen werd. 'Tusschen de deskundige leden van het Huis werd verder nog eenige discussie gevoerd over de wapening der infanterie en over de verdedigingswerken welke de regering op Bermuda deed aanleggen. Sir Henry Storks deelde namens de regering mede dat nog geen enkel liniere< T ement met het Martini-Henry geweer gewapend was, doch dat er in den loop van dit jaar nog 52,000 stuks geweren van dat model zouden worden vervaardigd: ten aanzien der vraag of het stelsel van sabel-bajonetten dan wel dat der gewone bajonetten zou woiden aangenomen. was de regering nog niet tot een vast besluit gekomen: dat punt werd nog onderzocht. Aangaande de verdedigingswerken op Bermuda zeide de minister van oorlog dat de regering in het geheel niet voornemens was van die plaats een Sebastopol of zelfs eene bepaalde oorlogshaven te maken. Met het oog op de ligging van dat eiland, aan den groofen handelsweg naar de Vereenigde Staten, zouden de ontworpen en reeds ten deele uitgevoerde verdedigingswerken alleen strekken om de handelsdokken, de steenkolenmagazijnen en de haven te beveiligen in het belang van de Bfitsche handelsvloot. De kazernering zou er niet uitjebreid worden , hetgeen dan ook niet noodig was daar de tegenwoordige bezetting van 400 man voldoende was voor het doel, waartoe de regering het eiland bestemde. In geval van oorlog kon het als haven van reparatie voor de oorlogsvloot dienen . en met het oog daarop was er voor het eiland een volledig stelsel van verdediging door middel van torpedos ontworpen.
De Times berigt uit Genève dat het scheidsgeregt voortaan geregeld dagelijks zou zitting houden, uitgezonderd des Zaturda»s en des Zondags. VEREENIGDE STATEN. In de Times worden de telegraphische depêches medegedeeld, welke tusschen den Amerikaanschen staatssecretaris Fish en den Amerikaanschen agent bij het scheidsgeregt te Genève gewisseld werden naar aanleiding der verklaring van het scheidsgeregt dat het de zoogenaamde indirecte eischen beschouwde niet van zoodanigen aard te zijn, dat die naar de heerschende begrippen van volkenregt tot de toekenning eener schadevergoeding zouden kunnen leiden. Op het berigt van het afleggen dozer verklaring gaf de heer Fisch het volgende antwoord: n Washington, 23 Junij. n Uw telegram van den 19den dezer berigtte mij dat het scheidsgeregt eene verklaring heeft afgelegd, enz Gij deoldet naij ook mede dat, naar het in geschrifte gegeven advies der Amerikaansche regtskundige raadslieden bij het scheidsgeregt, deze verklaring van het scheidsgeregt behoort te worden aangemerkt als eene beslissing v»n het re^tspunt, waarover de Vereenigde Staten hebben volgehouden dat het scheidsgeregt uitspraak behoorde te doen, en dat die raadslieden daarom v«n oordeel zijn dat aan deze uitspraak moet worden gevolg gegeven voor zoo ver de eischen betreft welke in de memorie der Vereenigde Staten waren gesteld wegens het overgaan van den Amerikaanschen handel onder de Briische vlag, de verhooging der assurantiepremien en de vermeerdering der kosten van het dempen van den opstand; dat die eischen moeten worden aangemerkt als afgewezen en afgedaan; dat zij niet meer voor het scheidsgeregt kunnen worden bepleit, en door het scheidsgeregt bij de berekening der toe te kennen som voor schadevergoeding moeten worden ter zijde gesteld » De President gelast mij u te antwoorden dat hij zich nederlegt bij de uitspraak van het scheidsgeregt als beslissende een vraagstuk van volkenregt, hetwelk hij meende dat in het belang der beide regeringen behoorde uitgemaakt te worden, en voor de oplossing van hetwelk hij het noodig oordeelde de onderwerpelijke eischen aan het scheidsgeregt ter beslissing voor te leggen. »De regering heeft alsnu het doel bereikt , dat zij met de indiening dezer eischen beoogde. Wij wenschten daarvoor geene geldelijke schadevergoeding , maar wenschten uitsluitend dat het scheidsgeregt de vraag zou uitmaken of neutrale Staten in de daad wegens eischen van dien aard tot schadevergoeding verpligt kunnen geacht worden. i) De 1 lesident heeft daarom besloten den hierboven vermelden raad van de regtskundige raadslieden op te volgen, en magtigt u aan het scheidsgeregt te verklaren dat hij deszelfs verklaring aanneemt als de uitspraak van deszelfs gevoelen over de volkenregtelijke quaestie, welke hij het zijnen pügt achtte aan het oordeel van het scheidsgeregt te onderwerpen; dat hij, met het oog op die uitspraak, het voor onvoegzaam en onmogelijk houdt nader aan te dringen op die eischon welke in de verklaring van het scheidsgeregt bedoeld werden; en dat de regering der Vereenigde Staten, ten einde de behandeling der andere eischen voor het scheidsgeregt niet door eenig uitstel te belemmeren, als hare meening uitspreekt dat de door het scheidsgeregt bedoelde eischen niet meer door de Vereenigde Staten zullen gesteld worden, en door het scheidsgeregt bij de berekening der toe te kennen schadevergoeding ter zijde gelaten kunnen worden." DU1TSCULAND. Tot opheldering van de minder duidelijke berigten, onlangs door de dagbladen gegeven aangaande het wegnemen van twee Haïtiaansche schepen door twee Duitsche korvetten , wordt door den Reichs-Anzeiger een officieel verslag van het gebeurde medegedeeld Daaruit blijkt dat de Duitsche korvetten Vineta en Gazelle onder bevel van den kapitein ter zee Batsch den Uden .Tunij voor Port au Prince verschenen zijn, om voldoening te erlangen van eene sedert jaren aanhangige vordering van Duitsche kooplieden tot vergoeding van schade, hun door handelingen der regering van Haïti toegebragt. "Uit aanmerking, zegt het berig:, dat deze zaak sedert verscheiden jaren in weerwil van allen aandrang slepende was gehouden, en dat ook niettegenstaande de in Jannarij jl. aan den bevelhebber der Gazelle gedane toezegging door de regering van Haïti niets verrigt was om haar af te doen, meende de kapitein Batsch een ultimatum ie moeten indienen, waarbij hij aan de regering tot zonsondergang tijd liet om een besluit te nemen. Daar nu ten 5 ure na den middag een ontwijkend antwoord van de regering ontvangen werd, deed de kapitein Batsch na zonsondergang de beide voor de stad ten anker liggende Haïtiaansche oorlogsschepen Union en Mont-organisé door booten enteren, de schepen in bezit nemen, de Duitsche oorlogsvlag op dezelve hijschen en de bemanning aan wal brengen. Er was bevel gegeven om van de wapenen alleen in geval van tegenstand gebruik te maken; de bemanning der schepen werd echter door den aanval zoo zeer verrast dat geen ernstige tegenstand beproefd werd. »De Duitsche consul werd van het voorgevallene onderrigt, te gelijk met de verklaring dat de kapitein Batsch thans bereid was tot het houden van eene conferentie met de regering aan boord van zijn schipDe stoompinas van de Vineta, met zes gewapende zeelieden bemand, bragt den met het bezorgen van dezen brief' belasten officier aan wal en wachtte diens terugkomst aan den stijger af. Hier werd de pinas omstreeks 10 ure des avonds door eenen troep van een twintigtal soldaten aangevallen, ten gevolge waarvan zij zich onder een levendig geweervuur, hetwelk echter geringe schade veroorzaakte, van den wal verwijderen moest. Op nieuw werden nu de zware sloepen gewapend en bemand om de stoompinas te dekken, welke wederom aan wal gezonden werd om den officier af te halen. Deze keerde kort daarop terug, na den brief in persoon bezorgd te hebben. nTen 2 ure des nachts kwam de als bemiddelaar der Haïtiaansche regering fungerende Belgische consul Hartmann aan boord van de Vineta om in naam der regering de gevorderde som terstond te betalen; maar bezwoer den bevelhebber in het belang der te Port au Prince wonende Duitschers en andere vreemdelingen, om de weggenomen schepen zoo. mogelijk nog vóór den volgenden dag terug te geven De kapitein Batsch maakte, nu aan zijne vordering voldaan was, geene zwarigheid om
aan dien wensch te beantwoorden, en mitsdien werden do beide schepen den volgenden morgen weder aan de Haïtiaansehe commandanten overgegeven. «Nadat de aangelegenheid alzoo op bevredigende wijze geregeld was , werd den 12den de Haïtiaansehe vlag met een saluut begroet en dit saluut terstond beantwoord. Den 13den ver'ieten de Vineta en de Gazelle de reede van Port au Prince." OOSTENRIJK. Ken Hongaarsch blad, hetwelk gewoonlijk als het bijzondere orgaan van den graaf Andrassy beschouwd wordt, geeft zich in den laatsten tijd veel moeite om te betoogen dat de politiek des rijksministers van buiienlandsche zaken vredelievend is en zijn moet. In zijn Dommer van 20 dezer komt een artikel van die strekking voor, waarvan de volgende zinsneden, die de noodzakelijkhed van vriendschappelijke betrekkingen met Rusland uit de tegenwoordige verhouding tusschen Oostenrijk en Duitschland afleiden, bijzonder de aandacht tot ; ich getrokken. » Het volgende, wordt daar gezegd, is duidelijk en eenvoudig. Van Duitschland tegelooven, dat men het tot eene vijandige politiek jegens Rusland zou kunnen bewegen, is eene ongerijmdheid, waartoe men den graaf Andrassy niet in staat kan achten. Ook dit is duidelijk dat het vrij moeijelijk zou wezen tegenover den vorst Bismarck eene dubbelzinnige houding aan te nemen. Zoo als de verhouding tusschen Duitschland en Rusland tegenwoordig is kan het aan niemand, wie het ook zij, gelukken eene naauwere betrekking met den vorst Bismarck aan te knoopen, wanneer hij op een gespannen voet met den vorst Gortschakoff staat. Wat eindelijk Rusland betreft, heeft het Journal des Débats zeer te regt opgemerkt, dat telkens . wanneer de betrekking tusschen Oosten rijk-Hongai'ye en Duitschland van meer innigen aard werd. Rusland, zonder juist tot het verbond toe te treden , met beiden in miauwere betrekking wenschte te treden." RUSLAND Uit St. Petersburg wordt onder dagteekening van 18 Julij geschreven : i) Naar een in onze hoogere kringen verspreid gerucht schijnt het zeker te zijn dat de Grootvorst-troonsopvolger tegen het midden van September naar Berlyn zal gaan ter bijwoning van de groote militaire manoeuvres, waarbij ook de Keizer van Oostenrijk tegenwoordig zal zijn. De Keizer Alexander zelf zou door den Keizer Wilhelm tot een bezoek te Berlyn bij die gelegenheid uitgenoodigd zijn , maar daar hij persoonlijk verhinderd wordt , besloten hebben zich door zijnen zoon te doen vervangen , ten einde daardoor aan den Duitschen Keizer een nieuw bewijs van zijne opregte hoogachting en vriendschap te geven."' JAPAN. In een door de Augsburger Allgemeine Zeitung medegedeeld schrijven uit Jokohama van het laatst van Mei leest men het volgende: » Het gewigtigste voorval in deze maand is een opstand der boeren in de provincie Nergata, welke weigerden de belasting te b'etalen die men hun voor den aanleg van een kanaal opgelegd had Den lOden dezer liepen de bewoners der dorpen Stasa-Gama-Mura en Kawama-Mura te wapen, de alarmklok werd geluid, en met slaande trom trokken zij naar de naburige dorpen waar de bevolking door hevige bedreigingen genoodzaakt werd zich bij hen aan te sluiten. Te vergeefs trachtten de overheden deze opstandelingen tegen te houden ; zij drongen onder de leiding van zes opperhoofden, die zich «oude krijgslieden" noemden, tot Hiehijo door, en waren naar men verzekert allengs reeds tot 30,00'» man aangegroeid , toen het aan de regeringstroepen in een beslissend gevecht gelukte hen te verslaan en deze poging tot omwenteling te onderdrukken. Daar de aan de vreemdelingen toegewezen landerijen in do onmiddellijke nabijheid van het toonrel des opstands liggen, is het zeer gelukkig dat de muiters in eene andere rigting uitgetrokken zijn en de nederzettingen der Europeanen verschoond hebben. » De Mikado gaat voort zich in het openbaar te vertoonen: hij heeft dezer dagen de tentoonstelling van kunstgewrochten te Jedo bezocht, alsmede het gymnasium te Nanko, alwaar de kweekelingen in zijn bijzijn geëxamineerd werden. De regering schijnt niet tevreden te zijn met de vorderingen der jeugd in de scholen welke een subsidie van den Staat genieten. Er js bevel gegeven om groote openbare examina te honden, naar de uitkomst waarvan beoordeeld zal wordeu, welke scholen in het genot van subsidi t blijven zullen. De regering gaf tot dus ver voor dit doel jaarlijks 500.000 dollars uit. Ter bevordering van kunsten en wetenschappen zullen te Jedo en in zeven andere steden akademien opserigt worden." TELEGRAPHI SCHE BERIGTEX Londen , 23 Julij: In het Lagerhuis vroeg heden de heer Peel welke maatregelen de regering dacht te nemen om uitvoering te geven aan de bestaande wet rakende het verblijf der Jesuiten in Engeland. De heer Gladstone antwoordde dat men zich wel bedenken moest al vorens over te gaan tot de uitvoering eener wet welke nooit in werking is gebragt. Indien de heer Peel deze quaestie behandeld wenschte te zien , dan was het beter dat hij eene bepaalde motie voorstelde. Dé heeren Peel en Newdegate kondigden daarop eene interpellatie over deze aangelegenheid aan. Versailles , 23 Julij. De Nationale Vergadering heeft het voorgedragen regt op de weefbare grondstoffen goedgekeurd en daarna het eerste artikel van het tarief in zijn geheel aangenomen met 317 tegen 235 stemmen. Madrid , 24 Julij. Zoowel te Valencia als te Santander is de Koning door de bevolking met bijzondere geestdrift ontvangen. Te Santander, waar de Koning gisteren avond aankwam, heeft hij te voet eene wandeling door de stad gedaan. Genève . 23 Julij. Het scheidsgeregt zal heden en morgen geene zitting houden ten gevolge van eene onvoorziene moeijelijkheid. Van welken aard deze zij , is niet bekend. Weenen , 23 Julij. Volgens berigt uit Ischl is de Kroonprins van
het Duitsche rijk heden aldaar aangekomen en aan het hotel Elisabeth afgestapt, alwaar de Keizer van Oostenrijk hem terstond een bezoek bragt, hetwelk een half uur duurde. Athene , 23 Julij. De nieuwe regering keurt niet goed wat dus ver in het geschil over de mijnen van Laurium verrigt is; de onderhandelingen zijn geschorst en de Kamer zal verdaagd worden. New York , 23 Julij. De heer Barnard, regter in het hooggeregtshof van New York, is in staat van beschuldiging gesteld, als hebbende zich door Fisk. Gould en Tweed in onderscheiden regtsgedingen betrekkelijk de zaak van den Krie-spoorweg laten omkoopen.
---

