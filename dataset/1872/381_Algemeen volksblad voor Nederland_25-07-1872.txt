GROOTE WOORDEN.
Wem zu glauben ist, redlicher Freund, das will ich dir sagen: Glaube dem Leben, es lehret besser, als Eedner und Buch. „In het. vleesch en bloed onzer natie sluipt en woedt de giftige kanker der ontuchtigheid." „Be christelijke liefde alleen overwint den haat en den opstand, die het liberalisme uitmaken." Eet liberalisme zeide: Baar is geen Christus der openbaring. De Internationale zegt: daar is geen God. „Be democratie is een der ontzettendste vormen van de revolutie." Met deze en andere ontboezemingen werd, in de Standaard, het toenemen der openbare onzedelijkheid als een gevolg van ’t liberalisme, naar aanleiding van een kout over prostitutie in ’t Nieuws v. d. Dag in den rij der feiten gesteld. De drie factoren van ’t liberalisme, en daarmede ’t beginsel zelf, waren slechts uit te roeien door Gods woord of de genade Gods. En ’t middel ter uitroeiing van openbare onzedelijkheid, Internationale en Democratie, zou de vrije school zijn. „Wij zijn volkomen in ons recht,” roept de Standaard uit, „indien wij beweeren, dat het liberalisme de vrijheid aan banden legt, door de „dommekracht van het geld.’ „Men moet de vrijheid willen, of men moet ze niet, willen,” redeneert ’t blad, al verder doordravend, en voegt er bij: „Hoewel wij niet als pleitbezorgers voor het gehalte van elke vrije school willen optreden, en wij het katholiek schoolonderwijst ten deele als schadelijk voor ’t volk houden, willen wij toch de volksverheffing door de vrije school. Zijn zulke groote woorden, dus vragen wij, in staat voor ’t ernstig streven der antirevolutionaire partij om volksverheffing te bewerken, vertrouwen in te boezemen ? Liggen niet de redenen, die het liberalisme noodzaken den invloed der clericalen uit de openbare school te weeren, voor de hand? Het is overbodig ze te ontwikkelen, zoolang de Standaard, even als de Tijd, en ’t Dagblad v. Zuid-Holland, met alle in hun gevolg komende clericale en conservatieve organen, Maasbode, Noordstar, Werkmansvriend, 'enz. enz. enz. in hunne vijandige houding tegenover de democratie volharden, en ’t blijft dan plichtmatig voor ’t liberalisme dat clericalen en conservatieven binnen zoo nauwe grenzen beperkt blijven, als de wetten maar eenigszins toelaten. Het parlementarisme, den arbeid en de volkssouvereiniteit samen te koppelen, onder de leuzen: onzedelijkheid, Internationale en democratie, getuigt van begripsverwarring. De offerbok van vader Abraham, ter gelegenheid dat hij een Gode welgevallig offer toebereiden zou, was niet vaster verward in de struiken als de Standaard in de staketsels van ’t liberalisme verward geraken zou, indien ze ’t woord liet aan H., om zijn haat tegen liberalisme, Internationale en democratie bot te vieren. Men beschuldige toch niet te lichtvaardig de democratie. Waar H. zegt, dat ze in haar aard en wezen een der dreigendste verschijnselen van de vijandschap tegen alle goddelijk gezag is, daar stelt hij zich zelven bloot aan meer dan de ongenade der menschen. Hij verkracht de historie en vergeet dat Willem de Zwigqer door de democratie gastvrij werd geherbergd, toen de Coligny door de aristocratie als spijs voor de Parijsche bloedbruiloft geofferd werd. Wij willen evenmin met E. over democratie als met een blinde over de kleuren twisten, maar de Standaard herinneren, dat groote woorden in den mond van deftige lieden, soms hunne respectabiliteit in gevaar brengen, en waar zij die verloochenen, komt bij ’t Nederlandsch volk allicht de oude Adam uit, en een quaestie, die anders na langdurige en langwijlige debatten hoogst deftig bij stemming was uitgemaakt, wordt dan door een enkelen grijnslach beslist. Zoo’n lach wekt den spotlust en ’t koddige trekt aan. Er vormen zich lachende groepen en raakt daar tusschen een gewoonlijk deftig man, door hartstocht en geestdrift verblind, in extase, dan maakt hij een mal figuur, en
zij, die vroeger aan de waardigheid van dien deftigen man geloofden, houden hem daarna voor een sukkel. Evenmin als tusschen democratie en parlementarisme, kan er tusschen anti-revolutionairen en conservatieven samenwerking zijn, tenzij men, ter voorkoming van onaangenaamheden, van weerszijdfen de conventioneele vormen in ’t oog houde.
---

BUITENLANDSCH OVERZICHT.
De overwinning van Thiers is volkomen; dank zij de hulptroepen uit het kamp der linkerzijde zijn de voorstanders van bezuiniging en de vijanden van bescherming geslagen. De veldheer, die met groote behendigheid zijne tegenstanders op politiek terrein had gelókt, zag gebeuren wat hij had verwacht: de strijd der politieke hartstochten maakte de stemmen onhoorbaar van hen, die de zuivere staathuishoudkundige beginselen en de motiven van het gezond verstand trachtten te doen gelden. Met welgevalligen blik ziet de overwinnaar terug op zijn werk, de economische quaestie is doorgehakt; hij heeft zijn zin. In het officieus orgaan der Italiaansche regeering leest men omtrent de handelspolitiek van Thiers: „Erankrijk moge aan zijne natuurlijke neiging voor de verouderde theoriën van het douanestelsel botvieren, en de reactie volgen op handelsgebied, zoo als het reeds in politieke en godsdienstige quaestiën den weg der reactie ingeslagen heeft. Doch Italië wil daaraan niet medeplichtig worden, maar de banier der handelsvrijheid blijven volgen. „Bovendien is het geheel niet geraden zich bovenmatig gedienstig te toonen jegens eene regeering, welke verklaart dat zij ons alleen het leven gunt, omdat zij de macht niet heeft om ons te vernietigen. Mogen wij aan eenen vijand, welke geene gelegenheid om ons te benadeelen voorbij laat gaan, de wapenen in de hand geven waarmede hij ons verslaan, en ons uit den rij der onafhankelijke volkeren wegstooten kan ? De weg dien wij te volgen hebben wordt ons duidelijk afgebakend. Het staat aan den heer Thiers om in vrij Erankrijk de middeieeuwsche handelspolitiek weder in te voeren, welke hij bewondert. Maar de Italiaansche regeering kan en mag hem bij dat streven de hand niet reiken, wanneer zij de groote belangen welke haar toevertrouwd zijn niet verraden en de heiligste en rechtmatige gevoeligheid der Italiaansche natie niet opwekken wil.” In de handelspolitiek van Thiers is het recht op de grondstoffen zijn lievelingsdenkbeeld. Volgens de afgevaardigden van Lyon, Marseille en Parijs, zou het de fabrieken van Lyon doen stilstaan, de havens van Bordeaux en Marseille ledig doen worden, en de kleine industrie, welke te Parijs meer dan 500,000 werklieden voedt, die meerendeels voor ’t buitenland werken, dooden. Het Journal des Bêbats zegt aan de Nationale Vergadering: „Stel ook een perk aan het vootrdurende uitzetten der uitgaven. Wat gij ook doet, stoor den arbeid niet; desorganiseer de nijverheid en de regeling der arbeisdloonen niet door onvoorzichtige en tot een afgesloten tijdvak behoorende heffingen; haal aan het land ook geene eindelooze en verbittering wekkende moeiejjjkheden met de andere staten op den hals. Wat Eranfyijk in de tegenwoordige omstandigheden vóór alles noodig heeft is: binnen ’slands de arbeid en buitenaf vriendschappelijke betrekkingen.” Dat de verhooging van het patentrecht van korten duur zal zijn, houdt het Journal des Bêbats voor zeker. De langdurige beraadslagingen, welke in de laatste weken gehouden zijn, hebben althans deze twee feiten helder in het licht gesteld: vooreerst dat de belasting op de grondstoffen jaren lang niet dan eene zeer onbeduidende som zal leveren, in de tweede plaats dat de regeering de behoeften der schatkist met overdreven cijfers uitgedrukt heeft. Tusschen deze beide feiten bestaat een nauw verband; de regeering gevoelde zelve zeer wel dat hare lievelingsbelasting tot teleurstelling zou leiden. Zij eischte daarom een veel hooger bedrag aan belastingen dan er strikt noodig is. De toeleg is behendig aangelegd, doch gemakkelijk te doorzien. De heer Thiers, zijne lievelingsbelasting bedreigd ziende, heeft zich plotseling naar de andere zijde gewend;
hij heeft zich vereenigd met het voorstel van den heer Gaslor.de, hetwelk bestemd was de belasting op de grondstoffen te vervangen, en is toch zoo Stijfhoofdig geweest van de noodzakelijkheid dezer laatste belasting te blijven volhouden. Deze onverwachte wending heeft de Vergadering verrast, maar die verrassing kan niet lang duren. De Vergadering is van het eene uiterste in het andere vervallen. De gulden middelweg schijnt haar niet bekend. Eerst werd alles wat Thiers niet wilde, aangenomen en bekrachtigd, thans wordt alles gedaan om ook het oeconomisch-protectionnistisch beleid van den president te steunen. De uitlegging echter die door den heer Thiers aan de bepaling der handelstractaten betreffende het zoogenaamde compensatie-recht gegeven wordt, schijnt deze vergadering meê te slepen en hare ontbinding moet daarvan ’t gevolg worden. Het recht op de grondstoffen, en de strijd over dit recht dreigt de banier te worden, waaronder zich de conservatieve en clericale partijen in Erankrijk aangorden ten [strijde tegen de vrij-handelspolitiek van Engeland en Italië. Het Journal des Bêbats laat Zich over het thans aangenomen recht op de grondstoffen aldus uit: „De opbrengst van dit recht hangt gedurende verscheiden jaren geheel af van den uitslag der onderhandelingen, welke men-' daarover met de mogendheden zal aanknoopen. Met andere woorden, gedurende den geheelen loop der nog bestaande tractaten, hangt de opbrengst dier belasting af van de toestemming der mogendheden, en van de offers welke zij ons ten gevalle wel aan hare eigene nijverheid en aan haar eigen handel gelieven op te leggen.” .a i i • i i i mi • iii
De zekerheid van den heer Thiers dat deze onderhandelingen een goeden uitslag znllen hebbeu, noemt het blad eene hersenschim, daar de verschillende regeeringen reeds te Parijs hebben laten verklaren, dat zij in geene verandering der tarieven zullen bewilligen, en tegenover de uitlegging van den heer Thiers de bedoeling der tractaten eveneens opvatten als de heer Buffet en de commissie voor de tarieven uit de Nationale Vergadering. „De groote dwaling der protectionisten,” zoo gaat het voort, „ligt in hunne verwarring van accijnsen en rechten bij in- of uitvoer. „De Europeesche regeeringen hebben eenstemmig verklaard, dat zij geene andere uitlegging dan de boven bedoelde erkennen. En uit deze herhaalde verklaringen vloeit voort, dat wij niet dan wederrechterlijk, d. i. door schennis der tractaten de grondstoffen bij invoer in Frankrijk kunnen belasten, omdat het niet mógelijk is het meerendeel der voorwerpen, waarvan de staat de noodige ontvangsten verwacht, door nieuwe accijnsen of consumtive rechten te belasten. „In alle omstandigheden, maar vooral wanneer er sprake is van nieuwe en zekere hulpbronnen voor de schatkist te openen, is het zaak zich niet door illusiën te laten leiden.” Zoolang daarom niet uitdrukkelijk die regeeringen met name zijn genoemd, welke zich bij de door den heer Thiers gegeven uitlegging der handelstractaten nederleggen, mag men zich niet vleien met een gunstig resultaat der aan te knoopen onderhandelingen. Ten slotte beroept het blad zich nog op de redactie eener bepaling in het handelstractaat met het Tolverbond, waarin de besproken bepaling der handelstractaten met Groot-Brittanje en Italië in de volgende duidelijke bewoordingen is opgenomen : „De rechten bij invoer zullen alleen kunnen verhoogd worden met het bedrag, gelijk staande met dat hetwelk door de accijnsen van de voortbrengselen der nationale nijverheid geheven wordt.” Daar bovendien Duitschland bij het vredes-tractaat van Frankfort voor zich in handelsaangelegenheden de behandeling heeft bedongen op den voet der meest bevoorrechte mogendheid, en met name van Oostenrijk, Italië, GrootBrittanje, Nederlaud en Zwitserland, heeft Duitschland hetzelfde belang als de genoemde staten, en zal het zich zonder twijfel bij hen aansluiten.
---

GROOT BRITTANJE.
BUITENLAND.
Daily-News zegt van de vrouwen; —i Hat eenvoud
spaarzaamheid en overleg heden ten dage in eene huisvrouw onschatbaarder deugden zijn, dan ooit tevoren. Tot een aangename betrachting van die deugden is intelligentie, ontwikkeling noodig. Aan spaarzaamheid, althans aan den goeden wil tot sparen, ontbreekt ’t de meeste vrouwen niet. Maar overleg, bekwaamheid om met de beschikbare middelen zooveel nut en genot mogelijk te verschaffen — ddarmee kon ’t heel wat beter gesteld zijn. En waarlijk — die bekwaamheid kan de vrouw niet enkel in de naaischool en in de keuken opdoen. Eene illustratie van deze waarheid vinden we in een der jongste nummers van den Times, die ze levert naar aanleiding van de verbazende stijgdng van den prijs der steenkool. Dit artikel is op ’t oogenblik, voor huiselijk gebruik, niet minder dan 50 pet. duurder dan verleden zomer : zoodat voor de onmisbare winter-provisie ongeveer ’t dubbele van vroeger zal moeten uitgelegt worden. — ’t Lust ons hier nu niet, de oorzaken op te sommen van deze prijsverhooging. Evenmin willen we met den Times nagaan, hoe bij ’t industrieel verbruik van kolen zeer belangrijke bezuinigingen zouden kunnen ingevoerd worden — al ware ’t slechts door ruimere aanwending van de thans nutteloos verloren gaande drijfkracht van water en wind. We lezen voor ditmaal slechts wat ’t City-blad zegt over ’t verspillen van brandstof in ’t departement van de huishouding. In dit opzicht — klaagt de Times verontwaardigd is de Britsche huisvrouw letterlijk ’t weerloos slachtoffer van haar architect, haar smid en haar keukenmeid. Geen toestel, beter berekend tot ’t snel verslinden van kolen, dan onze fornuizen; geen bouworde, geschikter tot t afvoeren en doen vervliegen van de warmte, dan onze open vuurplaten en schoorsteenen ; geen schepsel, handiger om den verzwelgenden krater steeds met nieuw voedsel te vullen, dan onze keukenmeid. Ga in uw keuken ten 10 uur des ochtends, ten 3 uur des namiddags, ten 10 uur des avonds — en een tropische hitte stroomt u tegemoet; gij vindt een razende hel, waarover ge een os zoudt kunnen roosten — en die toch hoogstens dienen moet om u een cotelette te braden, of een ketel water te doen koken. — Zie, huismoeder! De architect heeft er geen voordeel bij, zoomin als de smid en de keukenmeid! Maar zou ’t voor u niet de moeite loonen, nu de kolen £ 2 per ton gaan kosten, uw vernuft te spitsen, of uw invloed te doen gelden, tot ’t verkrijgen van een kook-inrichting, die meer warmte gaf, en minder brandstol koste — ? Vreemd! — Hoe meer we rondzien in de wereld, hoe meer we tot de overtuiging geraken dat ’t leven toch niet zoo duur en zoo kwaad zou behoeven te zijn ; dat we, zonder goochelaars te wezen, maar met wat kennis en overleg, haast voor één kwartje zouden kunnen genieten, waar we thans er twee voor moeten betalen; en dat er, na al onze uitvindingen en ontdekkingen, toch nog arbeid genoeg voor onze intelligentie overblijft ■— zelfs binnen ’t heiligdom, dat we ons huis noemen. — Laat deze overtuiging, vooral in dagen van bezorgheid, ons aanmoedigen tot onverdroten werkzaamheid !
---

