NEDERLANDEN. 's GRAVENHAGE den 20sten Augustus 1872.
Hij Koninklijk besluit van 13 Augustus 1872, n°. 42, zijn, op grond van artt. 43 en 48 der wet van 9/3 Mei 1816 51 [Staatsblad n°. 24/49), pensioenen verleend ten laste van den Staat aan : Gerhard Conrad Bernhard Suringar, emeritus hoogleeraar in da faculteit der geneeskunde aan de hoogesehool te Leiden, ten bedrage van f i!800 'sjaars; Willem Muurling , emeritus hoogleeraar in de godgeleerdheid aan de hoogesehool te Groningen, ten bedrage van f 3225 'sjaars. Bij Koninklijk besluit vau 13 Augustus 1872, 'n°. 4.3, zijn, opgrond van art. 26 der wet van 13 Augustus 1857 ( Staatsblad n°. 103), pensioenen verleend ten laste van den Staat aan: Adrianus Josephus Huybregts, eervol ontslagen hoofdonderwijzer te Oudenbosch. ten bedrage van f 533 'sjaars; Henricus Hendriks, gewezen hoofdonderwijzer te Slagharen, gemeente Ambt -llardenberg, ten bedrage van f425 'sjaars; Karei van der Hulst, eervol ontslagen hoofdonderwijzer te Kuinre, ten bedrage van f 533 's jaars. Bij Zijner Majesteit besluit van den 16den Augustus 1872, n°. 12, is benoemd tot plaatsvervangend kantonregter te Cortgene E. P. van Hoboken, ontvanger der registratie en domeinen aldaar. Bij Zijner Majesteits besluit van den 16den Augustus 1872, n°. 13, is benoemd tot griffier bij het kontorigeregt te Tholen mr. J. F. M. Prijn, advokaat te Leiden. Bij Zijner Majesteits besluit van den lOden Augustus jl., n°. 14, js aan C. van Mourik, op zijn daartoe gedaan verzoek, eervol ontslag (verleend als plaatsvervangend kantonregter te Naaldwijk. De kapitein-luitenant ter zee J. J. Boelen, wordt, naar aanleiding <van 's Konings besluit van den 16den Augustus 1872, n° 40, met •den laatsten dezer, eervol ontheven van het bevel over Zr Ms. schroefstoomschip Citadel van Antwerpen , terwijl dat bevel, met den eersten September aanstaande, wordt opgedragen aan den kapitein-luitenant ter zee J. W Binkes. Voorts heeft Zijne Majesteit bij bovengemeld besluit goedgevonden: 1°. den kapitein-luitenant ter zee J. J. Boelen, op zijn verzoek, kraehtens § IA van art. 33 der wet van den 28sten Augustus 1851 (Staatsblad n°. 126), ter zake van ongeschiktheid voor de militaire dienst, ten gevolge van in en door de dienst ontstane ligchaamsgebreken, met den eereten September aanstaande, op pensioen te stellen, onder toekenning, ingevolge lit. b van art. 14 der wet van den 28sten Augustus 1851 ( Staatsblad n°. 127), van een jaarlijksch pensioen van vijftien honderd gulden (f 1500); 2°. met ingang van laatstgemelden datum te bevorderen; tot kapitein-luitenant ter zee, den luitenant ter zee der 1ste klasse K. C. Bunnik; en tot luitenant ter zee der 1ste klasse, den luitenant ter zee der 2de kln66e J. C. de Ruyter de Wildt. MINISTERIE VAN BINNENLANDSC HE ZAKEN. Verbetering. In de beschikking van den Minister van Binnenlandsche Zaken van 15 Julij jl., opgenomen in de Staatscourant van 31 Julij daaraanvolgende, n°. 178, is in de lijst B: vergiften, die, mits zij een duidelijk kenmerk dragen , desverkiezende buiten de gesloten vergiftkasten mogen bewaard worden, in plaats van: «Acidum n : tricu^ , Acidum sulphuricum", te lezen: Acidum nitricum dilutum, Acidum sulphuricum dilutum.
---

BUITENLANDSCHE BERIGTEN. FRANKRIJK.
Een jl Zaturdag door den President der Republiek aan Honfleur gebragt bezoek had ten doel, den toestand der havenwerken aldaar in °ogenschouw te nemen, welke sedert eenigen tijd in zoo groote mate v erzand zijn, dat er herhaaldelijk schepen bij het binnenkomon der haven stranden en men ernstig vreest dat, tenzij er spoedig verbetering in den toestand wordt gebragt, de stad, welke in volgorde van belangrijkheid de negende der Fransche havens is, van haar standpunt za ' afdalen. In tegenwoordigheid van den prefect van het departement (Calvados) *an den maire van Honfleur, van den president der kamer van koophandel
en van andere autoriteiten heeft de President zich de tot verbetering der zeeweringen en havenwerken ontworpen plannen doen voorleggen, aan welker uitvoering volgens de ramingen, eene uitgave van 4 millioen zou verbonden zijn. De heer Thiers toonde zich, zoo als van offlcieuse zijde aan de Parysche dagbladen gemeld wordt, overtuigd van de noodzakelijkheid eener spoedige voorziening in den toestand en gaf de autoriteiten eenig uitzigt op finantiele hulp uit do schatkist, wanneer althans een door 's lands ingenieurs in te stellen onderzoek gunstig uitviel. Aan den President viel te Honfleur, waar hij slechts eenen dag vertoefde, eene zeer hartelijke ontvangst van wege de bevolking te beurt. — Aan de Agence Ilaoas wordt uit Konstantinopel het volgende geschreven betreffende het gebeurde met den Franschen gezant den heer de Vogué: li Toen de heer de Vogué zijne afscheidsaudientie bij den Sultan zou hebben, had hij zich op zijn stoomjagt en van zijnen drogman vergezeld naar het paleis begeven. Het was eene particuliere audientie, en daar de heer de Vogué den rang van ambassadeur bezit had de Sultan hem de hand gereikt en hem tot zitten uitgenoodigd moeten hebben. De Sultan had hem echter staande ontvangen, even als of hij niet meer dan een buitengewoon gezant ware »Nadat eenige woorden waren gewisseld had de Sultan zich in zeer gunstige bewoordingen over Frankrijk en over den heer Thiers uitgelaten , doch de heer de Vogué, ziende dat de Sultan hem niet uitnoodigde plaats te nemen , had zich tot den bij de audientie tegenwoorden eersten tolk der Porte gewend met de vraag, of het Zr. Ms. voornemen was plaats te nemen en hem uit te noodigen hetzelfde te doen. •> De Sultan vroeg aan Sadullah-bcy wat de ambassadeur gezegd had en bood na dit vernomen te hebben onmiddellijk den heer de Vogué eenen fauteuil aan, terwijl hij zelf ook plaats nam, tot zijne verontschuldiging de opmerking makende dat hij het jagt van den lieer de Vogué voor het paleis onder stoom had zien liggen, en daaruit had meenen op te maken dat de ambassadeur haast had. »De heer de Vogué, reden hebbende om in deze overtreding der etiquette geenerlei bedoeling van den Sultan zeiven te zien, maar alleen een min of meer opzettelijk verzuim van Mahmud en Server-pascha, antwoordde den Sultan , dat hij zich persoonlijk in het minst niet gekrenkt gevoelde, maar dat hij, als vertegenwoordiger van Frankrijk, een magtig land voor hetwelk de Sultan nog zoo pas zijne welwillende gezindheid had uitgedrukt, er prijs op stelde niet anders dan als ambassadeur ontvangen te worden. De Sultan verdubbelde toen in beleefdheid en na aan Sadullah-hey, — als of hij dit niet wist, — gevraagd te hebben welken diplomatieken rang de heer de Vogué bekleedde , reikte hij hem, vernemende dat hij ambassadeur was , de hand , greep die van den heer de Vogué en drukte die verscheiden keeren op veel beteekenende wijze. » De heer de Vogué verontschuldigde zich op nieuw en voegde er bij dat Z. M. hem niet voor het gebeurde aansprakelijk moest houden. Nadat nog eenige pligtplegingen gewisseld waren, nam de heer de Vogué van den Sultan afscheid. Buiten de gehoorzaal gekomen, verweet hij Sadullah-bey Z. M. niet onderrigt te hebben dat hij aan eenen ambassadeur audientie zou verleenen; daags daaraan legde hij een bezoek af bij Mahmud en Server, welke zich verontschuldigden met te zeggen dat zij niets van de zaak wisten. » De lieer de Vogué meent echter reden te hebben om te veronderstellen dat deze ministers zijne audientie bij den Sultan hadden willen bekorten, ten einde hem de gelegenheid te benemen om Z M. te onderhouden over de tallooze grieven w,,lke hij kon doen hooreu ten aanzien van een gebleken gebrek aan welwillend van de zijde der Turksche regering. • » Men hield de geheele zaak voor afgedaan. toen op eens Mahmud en Server door middel van den Turkschen gezant te Parys, Dje'milpasclia, bij de Fransche regering klagten kwamen indienen over den heer de Vogué, welke, naar zij beweerden , den Sultan had beleedigd. Die klagten werden echter afgewezen." Deze correspondentie overnemende, voegt het Bien Public er bij, dat de Turksche gezant Djémil-pascha Parys verlaten heeft om naar Konstantinopel terug te keeren, waar hij tot de functien van minister van buitenlandsche zaken is geroepen, doch dat de tot zijnen opvolger benoemde Server-pascha nog niet uit Konstantinopel vertrokken is. — In strijd met hetgeen dezer dagen in een officieus 1'aryscii dagblad gemeld werd, dat de Grieksche minister van finantien en de Fransche gezant te Athene, de heer Ferry, beiden van oordeel wax - en dat de Laurium quaestie niet langs den diplomatieken weg beslist, maar aan de uitspraak der regterlijke magt in Griekenland behoorde onderworpen te worden, wordt thans in de Fransche dagbladen vermeld dat de aangeknoopte onderhandelingen over die quaestie tijdelijk zijn afgebroken. Zij zouden worden hervat zoodra de heer Ferry, welke naar Frankrijk vertrokken is om de vergadering van den algemeenen raad van het departement der Vogesen bij te wonen, op zijnen post zou zijn teruggekeerd.
ENGELAND In hare dezer dagen gehouden halfjaarlijksche vergadering heeft de Schotsche kamer van landbouw eenstemmig de volgende besluiten genomen: I. De bestaande wetten op het grondbezit en vooral de bepaling, welke verklaart dat alle verbeteringen aan den grond en alle door den huurder gemaakte gebouwen het eigendom worden van den verhuurder, werken eene behoorlijke ontwikkeling van den landbouw tegen, en benadeelen zoowel de belangen van den verhuurder als die van den huurder en het algemeen welzijn. De hedendaagsche landbouw eischt hare onverwijlde herziening. i, II. Ter bevordering van eene doelmatige wijze van landbouw en ter waarborging der voortdurende vruchtbaarheid van den grond tot op het einde der pacht, behoort bij het eindigen van de pacht aan den huurder de waarde, door deskundigen te bepalen, vergoed te worden zoowel der door hem gemaakte gebouwen of kunstwerken als der meststoffen welke nog niet uitgewerkt hebben en de huurwaarde van het goed verhoogen. » III. Aan de Koningin zal bij request worden verzocht aan eene commissie te willen opdragen een onderzoek in te stellen naar de werking der tegenwoordige wetgeving op het grondbezit en Harer Majesteits regering voorstellen tot hare wijziging en verbetering te doen.' OOSTENRIJK. Volgens een door de Augsburger Allgemeine Zeitung medegedeeld berigt uit Weenen zou de regering besloten hebben in de aanstaande zitting des Rijksraads vóór alle andere zaken en met den mfeesten spoed de Gallicische quaestie tot afdoening te brengen. Dit besluit werd geacht in verband te staan met de gunstige verandering , welke in de betrekkingen tusschen Oostenrijk en Rusland plaats gehad heeft. T U II K Y E Door de jongste verandering van ministerie te Konstantinopel zijn eenige der meest uitstekende leiders der partij van het Jonge Turkye op het kussen gekomen. Bij deze gelegenheid wordt door de dagbladen eene memorie in herinnering gebragt, welke in 1867 to Parys in het licht is gezonden door het toenmalige hoofd der aldaar in ballingschap levende Jong-Turken, Zia Bey, thans particulier secretaris des Sultans Dat stuk handelt over de gesteldheid van het Ottomannische Rijk en is altijd als eene soort van programma der genoemde partij beschouwd geworden. Daarin wordt onder anderen gezegd: " De hoofdoorzaak van den ellendigen toestand des rijks is de absolute regering — eene regering die in geen opzigt gelijkt naar het bestuur zelfs der meest despotische monarchien. Het absolute gezag der Ottomannische Porte wordt niet door den Souverein uitgeoefend en heeft noch zijne, noch des rijks grootheid ten doel; het bevindt zich in handen van eenige grootwaardigheid-bekleeders, welke het vertrouwen des Sultans misbruiken, hem geheel van de wereld afgezonderd weten te houden en eene onbeperkte magt uitoefenen. De bekwaamste mannen houdt men zorgvuldig verwijderd, uit vrees voor het openbaar worden der waarheid; de vreemde vertegenwoordigers hebben dus met de alleronbekwaamste staatsambtenaren te doen en gelooven dat er in Turkye geen mannen zijn, waardig om hen te vervangen. 11 Een politiek rigtsnoer heeft de Porte tegenwoordig nie:; zij is bijna geheel afhankelijk van de vertegenwoordigers der vreemde mogendheden. De benoemingen hangen meestal af van de luim van eenen gezant. Een stadhouder wordt afgezet omdat hij met een vreemden consul twist krijgt; aanzienlijke betrekkingen in de provinciën worden toevertrouwd aan onwetende, zedelooze en bij het volk gehate personen; om daartoe te geraken is het voldoende in de gunst van eenen dor ministers te zijn Overal heerschen omkooping en verspilling; straffeloosheid is verzekerd aan al wie eenen magtigen beschermer heeft. Het volk wordt door hooge belastingen en afpersingen uitgeput; de willekeurige recruteringen en misbruik van gezag drijven het tot wanhoop; ten gevolge der ontstentenis van alle contröle en verantwoordelijkheid bevindt de schatkist zich voortdurend in den meest berooiden toestand; de partijdigheid der regtbanken geeft aanleiding tot de schromelijkste onregtvaardigheid; met één woord, overal ontwaart men het grootste wanbestuur. Europa, door zijne agenten slecht onderrigt en door Russsische intrigues misleid, gelooft dat uitsluitend de Christenen onderdrukt worden. Dit is eene dwaling; Turken en Christenen beiden, even slecht geregeerd, hebben beiden regt om zich te beklagen, en de Muselmannen nog meer dan de Christenen, welke door de vreemde gezantschappen en consulaten beschermd worden ii In dezen betreui enswaardigen toestand is het eenige redmiddel gelegen in eene radicale hervorming, zoowel van de regering als van de staatsinstellingen. De Porte, meermalen gedwongen om daartoe over te gaan, verschuilt zich nu eens achter den onwil van den Souverein , dan weder achter het fanatismus der Muselmannen. Een ieder in Turkye weet dat de Sultan niet de magt bezit om zijne ministers te beletten goed of kwaad te doen; en voor het beroep op het fanatismus deibevolking bestaat geen wezenlijke grond. Wanneer toch hebben de Muselmannen de regering belet te doen wat zij wilde? Het in het Oosten bestaande chaos kan door de vreemdelingen niet met juistheid beoordeeld worden. De Christelijke en de Muselmansche bevolkingen geraken in beweging en klagen; beiden hebben gemeenschappelijke belangen; er bestaat feitelijke solidariteit tusschen hen. Allen , gedeeltelijk zelfs de Grieken, streven alleen naar verbetering van hun lot, niet naar onafhankelijkheid. De Bulgaren hebben zich tegen den opstand der Candioten verklaard, en het is Rusland hetwelk bij hen onlusten stookt. De Armenïers, zich uitsluitend met den handel bezig houdende, zijn niet krijgshaftig van aard. Alleen de Grieken, stoutmoedig gemaakt door de onafhankelijkheid van hun land en ondersteund door Rusland, droomen van een Byzantynsch rijk , hetwelk, zoo het mogelijk ware, niet de magt zou bezitten om de onderscheiden vijandig jegens de Grieken gezinde volken van het Oosten te beheerschen. 11 De integriteit van het Ottomannische rijk aan den eenen , en deszelfs verbrokkeling aan den anderen kant te willen, is niets anders dan niet te weten wat men wil. Dit is intusschen de houding van meer dan één onderteekenaar van het tractaat van 1856 geweest. Het geneesmiddel voor dit rijk ligt, gelijk wij zeiden , in eene doortastende hervorming, welke de tegenwoordige ministers, grijs geworden in de uitoefening van het willekeurige gezag, niet tot stand kunnen
brengen Gelukkiger wijze bezit het land praktische en mot een helder doorzigt begaafde mannen, die de Souverein kent, en welke het openbare vertrouwen genieten cn in staat zijn om met goed gevolg aan het groote werk van 's lands wedergeboorte te arbeiden. Maar om dit werk geheel tot stand te brengen wordt öf eene vreemde inmenging . öt' eene binnenlandsche omwenteling, öf het initiatief des Sultans , begunstigd door de sympathie van Europa, vereischt. Dit laatste alternatief zou het meest wenschelijke zijn; het zou eene voor den Europeschen vrede zoo gewigtige ingewikkelde quaestie, waarop te regt de aandacht der wereld gevestigd is , op vreedzame wijze oplossen." ZUID-AMERIKA. Uit Rio de .laneiro wordt onder dagteeken'ng van den lOden Julij het volgende aan een geacht Duitsch blad geschreven : 11 Het volgende voorval heeft aanleiding gegeven tot een bedenkelijk geschil tusschen onzen minister van buitenlandsche zaken en deu Fransclien gezant. Een drietal jaren geleden verongelukte eenFransch schip, met aan eenen Braziliaan toebehoorende steenkolen beladen, op de hoogte van Maranho. De aldaar gevestigde Fransche vice-consul verkocht hetgeen van de lading geborgen was en zond de opbrengst naar Parys en niet, zoo als de laatste wet op het Fransche consulaatwezen voorschrijft, aan den binnen zijn ressort wonenden eigenaar der steenkolen. De Braziliaan sprak den vice-consul daarop voor de regtbank te Maranho aan, welke regtbank van den minister van justitie, wien zij gevraagd had hoe te handelen, den last ontving om aan het regt zijnen loop te laten. In het najaar van 1870 veroordeelde de regtbank den vice-consul en verleende in het volgende voorjaar executie tegen hem, ter voldoening waarvan, onder protest van den vice-consul, op eene waarde aan goederen van 6 contos beslag werd gelegd tot verzekering der vordering welke slecht 2 contos bedroeg De viceconsul haalde daarop zijne vlag in , en beklaagde zich bij den Franschen zaakgelastigde te Rio de Janeiro , den heer de Vorges » Deze gaf van het voorgevallene onmiddellijk berigt aan zijne regering en stelde aan het Brazilische gouvernement tevens den eisch dat de in beslag genomen goederen aan den eigenaar terug gegeven en de regters welke het beslag geldig hadden verklaard afgezet zouden worden, vermits geene enkele regering het regt had verhaal toe te kennen op de particuliere eigendommen van eenen consul wegens schade welke men beweerde geleden te hebben door handelingen, die de consul in de uitoefening van zijn ambt gepleegd had. De minister Correia gaf slechts gedeeltelijk aan dezen eisch toe; de in beslag genomen goederen werden aan den vice-consul te Maranho terug gegeven , doch de regters werden in hun ambt gehandhaafd. De heer de Vorges herhaalde hierop, zoo als men verhaalt, zijne vertoogen en verzocht tevens dat men de zaak niet als afgedaan beschouwen doch met eene definitive beslissing wachten zou tot dat hij vernomen had hoe men te Parys over de zaak dacht. De Brazilische minister bleef onverzettelijk weigei en , waarop de Fransche diplomaat hem eene in scherpe bewoordingen opgestelde nota deed toekomen. Zoo staat de zaak op dit oogenblik. n Het is waarschijnlijk dat men te Parys den zaakgelastigde in het gelijk stellen en verlangen zal dat de Brazilische regering aan zijne eischen volledige voldoening zal doen wedervaren. Dit is vooral daarom te verwachten , omdat de tegenwoordige toestand van Frankrijk medebrengt dat men den schijn zelfs verhoeden wil als of de vertegenwoordigers van dat land in dit werelddeel met minachting konden behandeld worden." TELEGRAPHISCHE BERIGT EN Londen, 20 Augustus. De prinses van Wales is naar Kopenhagen vertrokken. Volgens telegraphisch berigt uit Belfast duren de onlusten aldaar voort: al de winkels zijn gesloten en waarschijnlijk zal heden de staat van beleg afgekondigd worden. De meyer heeft eene proclamatie uitgevaardigd , houdende kennisgeving dat aan de soldaten gelast is op de oproerlingen te schieten. Er wordt een corps speciale constabels opgerigt. Gisteren avond zijn vijf personen gedood. Parys , 19 Augustus. Naar men verzekert hebben de radicalen definitief afgezien van pogingen om eene beweging ten gunste van de ontbinding der Nationale Vergadering te verwekken. Het gouvernement heeft besloten geenerlei demonstratie op den 4den September toe te laten. Rouen, 17 Augustus. De heer Raoul Duval, lid van de regter zijde der Nationale Vergadering, heeft te Moulineaux eene redevoering gehouden , waarin hij waarschuwde tegen de onbekwame lieden, welke hunne heerschzucht verwarden met de belangen des lands. Hij deed bij die gelegenheid een heftigen aanval op de regering van den 4den September en vooral op den heer Gambetta, welke, naar hij beweerde, de toekomst bedreigen. Hij deed daarom een beroep op alle conservatie en om zich tegen hen aan te sluiten. Madrid . 18 Augustus. De Koning is gisteren te Ferrol aangekomen en met veel geestdrift ontvangen. Volgens berigten uit Pampeluna zijn aldaar onlangs bij een stierengevecht hevige wanordelijkheden voorgevallen. Tusschen de Carlisten en liberalen is het tot dadelijkheden gekomen, en de Alcalde is daarbij mishandeld. Rome , 18 Augustus. De Koning is hier teruggekomen. Naar men verzekert zal de kroonprins na afloop der manoeuvres zich naar Spanje begeven om den Koning Amadeus te bezoeken. Bern , 18 Augustus. Het door het bestuur van den St. Gotthardspoorweg met den ondernemer Favre gesloten contract tot aanleg van den grooten tunnel is door den raad van administratie der maatschappij goedgekeurd. Koningsderg , 19 Augustus. De regering te Gumbinnen heeft alle verkeer met zes districten van het gewest wegens het uitbarsten der veepest verboden. In het Russische gouvernement Minsk is naar men verneemt de cholera op nieuw uitgebroken. New York , 19 Augustus De heer Barnard, reeter in het hooggeregtshof van New York, is ter zake van zijne houding in de regtsgedingen betreffende den Eriespoorweg, bij regterlijk gewijsde van zijne betrekking vervallen verklaard.
Van eene lialf ofBciele zijde wordt medegedeeld, dat sedert de uitsluiting der ei*chen tot vergoeding van indirecte schade de meeste beslissingen van het scheidsgeregt te Genève gunstig voor Amerika zijn aeweest, en dat ten slotte eene aanzienlijke som aan Amerika zal worden toegewezen.
---

