ZIEKEN- EN BEGRAFENISFONDSEN.
Dezer dagen hebben wij melding gemaakt van eene circulaire van ’t algemeen Nederlandsch werklieden-verbond. In die circulaire wordt bij alle vereenigingen door geheel Nederland aangedrongen op deelname aan ’t verbond, maar wat zal die aandrang baten indien de werkman zijne spaarpenningen blijft besteden aan instellingen die de zijne niet zijn, en daardoor machteloos is om in eigen instellingen besparingen te maken, n Gij werklieden die dit leest, hebt ge er wel eens over ■ gedacht — zoo ’t grootste deel der werklieden uit ons fa^erland er zich toe bewegen liet, deel te nemen aan ’t 3T' ierlandsch werklieden verbond, wat gij dan bij goeden w zoudt kunnen uitrichten met dezelfde gelden die gij uu betaalt aan instellingen die u vreemd zijn? Wat zou u b. v. behoeven tegen te houden, om ziekenen begrafenisfondsen daar te stellen, met een flink bezoldigde administratie, even als het Haagsche begrafenisfonds van de heeren Jut en le Comte, die in 38 jaren tijds een reservefonds hebben overgewonnen van ƒ 321,500. De diriecteur heeft van zijne overwinsten paleizen kunnen bouwen op de Bezuidenhoutschen weg te ’s Gravenhage, hij er zijn zoon bewonen die zelf. Op de laatste jaarlijksche rekening en verantwoording, is voor tractementen der boden en administratie-kosten een som uitgetrokken van ƒ75,614.23 en voor reiskosten voor agenten en controleurs een som van ƒ 6088,08. Wat zouden er bij ’t Nederlandsch werklieden-verbond heerlijke baantjes openkomen voor hen, die zich met lijf en ziel voor de belangen van den werkman opofferend, daardoor dikwijls door hunne patroons verstooten worden, dikwerf alleen omdat zij de waarheid openlijk durfden prediken. De ontvangsten van ’t zooeven genoemde fonds beliepen over ’t afgeloopen boekjaar, contributiën. ƒ 324,045.991 Fondsen verkoop en renten van fondsen, eet. „ 58,757.32 ƒ382,803.311 De uitgaven beliepen aan uitkeeringen . ƒ 260,505.— Tractementen administratie enz . . . . „ 84,520.47 Aankoop van fondsen „ 25,853.851 Saldo in kas 2,923.99 ƒ 382,893.311 De getalsterkte der leden was 146,882 leden. Ons bestek gedoogt voor heden niet, u als tweede voorbeeld iets mede te deelen van de goede zaken, die gemaakt word . door het Amsterdamsche ziekenfonds, dat nog slechts weinige jaren bestaat, en ook reeds kolossale kapitalen als reservefondsen heeft opgelegd. Zoo de werklieden wat minder onnadenkend worden zullen zij dan nog blijven voortgaan met die kapitalen al lrooger en hooger op te voeren, door hunne wekelijksche contributie, en zullen en niet in de gedachte nemen de schoone spreuk help u zelven, toe te passen. Wie zal tegenspreken, dat die batige saldo’s aan ’t vereenigingsleven toebehooren, en dat als zieken- en begrafenisfondsen die den werkman zelf toebehooren, onder goed toezicht beheerd werden, dat eene betere en fatsoenlijke behandeling daarvan ’t gevolg zou zijn. ïs ’t dan ten onrechte indien men bij de Nederlandsche
werklieden op aansluiting bij ’t algemeen Nederlandsch werklieden-verbond aandringt. Toch zijn er vele zwaarhoofden, die onder ’t gehruik van een glaasje jenever plechtig verzekeren, dat zij daarvoor geen vijf centen ’s weeks zelfs afzonderen kunnen. Vormt een anti-jenever-verbond. Ge betaalt thans jaarlijks in de belasting op den jenever het bagatel van f 14,000,000.— een borrel ’s weeks minder en ’t geld daardoor uitgespaard aan ’t Nederlandsch werklieden verbond gecontribueerd zou tonnen schats beloopen kunnen, als ’t maar eene algemeene aansluiting werd. Bij elke poging die tot uw welzijn wordt gedaan, o, werkman, zegt ge, wij betalen al wekelijks zooveel aan het ziekenfonds, zooveel aan het begrafenisfonds, daarenboven de contributie aan onze vereeniging, het is niet mogeligh meer te betalen, en met dat stopwoord wijst gij alles af, de schoonste pogingen worden vernietigd en alle moeiten die uwe bestuurderen in ’t werk stellen om voor u in de bres te springen, om het lot van den werkman te verbeteren, worden te vergeefs aangewend. Zal de overtuiging dan nimmer algemeen worden, dat ’t geld aan ’t vereenigingsleven besteed, de nuttigste uitgaaf is, die ge voor u en uw gezin doen kunt. Zoudt ge met de hand op ’t hart durven beweren, dat ge geen 5 of 10 centen missen kunt ten behoeve van een algemeen Nederlandsch werklieden-verbond, wanneer ge daardoor ontheven wordt van andere lasten die u thans zwaar drukken ? Gij zegt, dat ge wekelijks zooveel uitgeeft om u, als ge ziek zijt, geneeskundige hulp te verzekeren; als de dood u overvalt, fatsoenlijk begraven te worden. Uwe voorzorg is billijk en goed: dat ge bij ziekte gaarne een geneesheer ontbiedt, dien ge weet door een wekelijkschen inleg te kunnen betalen is eerlijk, dat ge ’t u tot schande zoudt achten bij sterven of ziek zijn armlastig te worden, pleit voor uwe zedelijke onwikkeling; maar wij vragen u, waarom, o werkman, denkt ge steeds en in de eerste plaats aan uwe ziekte en dood? Waarom denkt ge zoo weinig na over lotsverbetering voor u en uw gezin? Het is toch boven twijfel verheven, dat hij die zich in een ziekenbus begeeft om fatsoenlijke geneeskundige hulp te genieten, als mede hij die bij sterven fatsoenlijk en voor eigen geld begraven wil worden, ook fatsoenlijk gekleed behoort te zijn, en fatsoenlijk, dat is, zonder giften en gaven van anderen uit de opbrengst van zijn arbeid zich en zijn gezin moet kunnen verzorgen. Onverschilligen mogen noch over ’t een, noch over ’t andere denken, zij vormen niet meer dien grooten hoop van voorheen, ’t vereenigingsleven veranderde de onverschilligheid der wanhoop in de belangstelling der hoop, maar voeg bij de hoop ook ’t geloof, dat uw geld met verdubbelde rente tot u wederkeeren zal, wanneer ge uit liefde voor uwe kinderen en voor u zelf er toe besluiten kondt de gelden, die ge thans elders brengt, ’t algemeen Nederlandsch werklieden-verbond toe te vertrouwen. Het lot van u en uw gezin zou daardoor verbeteren en tevredenheid zou in uw leven geen witte raaf blijven.
---

BUITENLANDSCHE POLITIEK.
Het hoofdorgaan der liberale partij in België zegt: * In den volksoploop te Antwerpen zijn drie verschillende elementen werkzaam, namelijk lo. Fransche republikeinen, die ten onzent de tegenstanders van het staatkundig beginsel komen beleedigen en uittarten; 2o. Belgi sche cleriealen die de aanwezigheid van den vertegen woordiger der aloude en van God ingestelde monarchie aangrijpen als een gelegenheid om de richting van ons tegenwoordig gouvernement openlijk te prijzen, en 3o. Belgische liberalen welke die uittartende demonstratiën der cleriealen met tegengestelde meenen te moeten beantwoorden. De bedoelde liberalen dwalen; eene gansch andere zaak waren de liberale demonstratiën van Brussel in November 1871.- daar gold het een verheven beginsel, het ontzag voor de publieke zedelijkheid; thans geldt het te Antwerpen niets dan eene staatkundige stelling, welke voor ons Belgen in het rijk der abstracte bespiegelingen behoort. Wij liberalen verwachten vertrouwend, en stelliger dan ooit, de zege van onze zaak van den aangrijpenden geest der Belgische natie, niet van gewelddadige middelen. Dat nu zou in het oog des publieks twijfelachtig kunnen worden, indien de Antwerpsche liberalen zich door hunne tegenpartijders tot wanordelijkheden laten uittarten. De graaf van Chambord heeft heden morgen (Dinsdag) Antwerpen verlaten en bevindt zich thans te Dordrecht.
---

DCITSCHLAND.
BUITENLAND.
De heer J. A. Wolff te Calcar heeft in de bibliotheek van graaf von Lohe een kopy gevonden van Jacob van Maerlant’s Trojaansche oorlog. Het gedicht schijnt geheel of althans nagenoeg geheel kompleet te zijn. Het bevat 38,400 verzen. Tot nogtoe waren er slechts 8000 bekend. Op eene verkooping te Leipzig van authographen hebben gegolden, die van Goethe 49—85 fr, Byron 88, Casanova 27, Linnaeus 31, Jean Jacques Rousseau 60, Schiller 45, Walter Scott 26, Yoltaire 75, Youg 77, Sebastian Bach 83, Garrick 75. De origineele kopy van Weber’s Invitation h la Yalse is verkocht voor 370 fr.
---

FRANKRIJK.
Yan de voorwerpen van kunst, tijdens de commune uit het huis van Thiers gehaald, zijn er vele teruggevonden en naar Versailles gebracht. Onder anderen een zwarthouten kabinet, uit de 13e eeuw, dragende het wapen van Frankrijk; een massief zilveren Minerva-beeld, 16 duim hoog, eeu meesterstuk van Salvatore Marchi; een marmeren beeld van Canova; een Chineesche god, leunende op een zevenhoofdigen draak, enz. Jules Nélaton even vermaard schilder als zijn broeder beroemd geneesheer is, is te Parijs overleden. „Rabagas,” Sardou’s nieuw tooneelstuk maakt grooten opgang en verwekt hevig sensatie. Het is eene gunstige en bijtende satire op allen, die Napoleon’s val bewerkt hebben, zooals Ollivier, Gambetta, de republikeicsche partij. Hij heeft het verkocht aan een buitenlandsch uitgever voor 10.000 fr. die er tevens eene Duitsche en Spaansche vertaling voor het tooueel te Berlijn en Madrid van zal bezorgen.
---

GROOT-BRITTANJE.
Newspaper Press Directory geeft de periodieke ge-
sennnen in nei v. Koningrijk; op, ais te bestaan uit
1.456 nieuwsbladen, waarvan 1,111 in Engeland (te Londen 268). Dagelijks komen er uit iu Engeland 82 bladen, in Wales 2, in Schotland 12, in Ierland 19, op de eilanden 2. Het getal maand- en vierelj aarsschriften is 639, van welke 230 van godgeleerden aard zijn. De Teological Translation Fund beeft besloten de werken van Kwenen Schotten en andere Nederlandsche theologanten in het Engelsch te doen vertalen. In den leeftijd van 73 of 74 jaar is overleden iemand, die in de letterkundige wereld voorheen zeer bekend was, onder den naam van ridder of graaf John. Sobieski Stuart. Hij werd vrij algemeen gehouden voor den oudsten kleinzoon van den laatsten pretendent uit'het huis der Stuarts. De ingezetenen van Ispwich willen van den welbekenden kardinaal Wolsey, die daar in 1472 geboren is een standbeeld oprichten. Zij meenen dat de tijd er thans zeer gunstig voor is. De strike in de Trafalgar en Eontes Bridge-mijnen heeft opgehouden, daar de ondernemers het loon verhoogd en ’t getal werkuren verminderd hebben. Dien ten gevolge hebben 1,200 arbeiders het werk hervat. Volgens the Builder zal de regeering eene wet voordragen, die de quaestie tusschen werkgevers en werkman ten einde zal brengen. De Western Mail deelt de verloving mede van den markies van Bute, wiens overgang tot de r. k. toch zoo dikwijls besproken is, met nicht Howard, oudste dochter van lord Howard van Glossop en volle nicht van den hertog van Norfolk. Van 1645 tot op heden zijn 31 genees- eh 13 heelkundigen in Engeland, niet wegens hunne croote verdienste tot den rang van baronet verheven. — Daarenboven nog 5 maar wegens verdiensten in andere betrekkingen betoond. Onder de beloonde heelkundigen behoort ook Astley Cooper, de grootste chirurg, dien Europa ooit heeft opgeleverd. Een groot getal fabriekanten te Manchester heeft aan het 9 uren-systeem door de werklieden voorgestaan, toegegevenDe spijkermakers te Ulverston hebben eene loonsverhooging van 5 tot 10 % erlangd. De onlangs overleden sir Joshua Walnisley heeft zijne kostbare portretten-galerij aan de Engelsche natie vermaakt. Daaronder zijn die van Bright, Cobden, Disraeli, Hume, Gladstone, Gromwell, Nelson, Garibaldi, Georg Steveenson. Voor het laatste portret is hem meermalen te vergeefs eene som van duizenden ponden sterling geboden.
---

De begeerten.
1. Albert Sprank, de pachter van Zeldenrust, stond met een droefgeestig gelaat naar ’t rietendak van zijne boerderij te turen. „Het mos neemt schrikkelijk de overhand,” mompelde hij, „en als dat zoo voortgaat,” vervolgde hij luider, „dan zullen de zolders zoo vochtig als kelders worden; maar die steêlui vinden ’t altoos goed genoeg voor den boer.” „Wie meent ge toch met die steêlui, beste vriend?” vroeg een stem achter Albert. De pachter draaide ’t hoofd om, en zag den eigenaar achter zich, Mijnheer Meijer was juist zoo de plaats opgewandeld en had de verdrietige gedachte van den boer aangehoord. Deze groette nu eenigszins stug den heer.
„Ik wist niet dat mijnheer achter mij stond,” zeide hij zonder op de hem gedane vraag te antwoorden. „Maar ge dacht toch aan hem, niet waar?” antwoordde de heer Meijer glimlachend. „Ik zie wel, mijn brave Albert, ge blijft altoos dezelfde, overal ziet uw scherpe blik doornen aan den rozenstruik, overal ontdekt ge in ’t leven verdrietelijkheden.” De aangesprokene trok de schouders op en sprak: „Mijnheer heeft goed praten, als men rijk genoeg is — nu ja, dat verandert veel, dan kan men ook alles doen wat men wil.” „Ja,” hernam de heer Meijer, „wanneer men niet meer wil dan men kan, maar om altoos zijne begeer1 ten naar zijne krachten te regelen, ziedaar een gedragslijn, die misschien in uw catechismus niet geschreven i staat.” „’t Ware beter1 geweest zoo men niet vergeten had mij
bij de geboorte een goed inkomen mee te geven,” hernam de boer. „Men moet den armen ook niet al te sterk verwijten dat zij begeerten hebben, al weet men nu eenmaal dat die begeerten onvervuld blijven.” „Ik verbeeld mij dan toch ook, dat men den goeden God toch niet al te vervelend zal toeschijnen, indien men een dak begeert dat tegen het regenwater beschermt en de mot verwijderd houdt en dat doet dit ellendig stroodak niet.” „Dus, Sprank, ge blijft altoos bij uw idee dat ge liever een pannendak zoudt zien op uwe woning.” „Dat zou ik denken, mijnheer, en als ik zoo arm niet was dan liet ik ’t voor mijn eigen rekening er op leggen, en ik zou er nog winst bij hebben ook; want
mijn woning zou veer gezonder worden en mijn graan beter bewaard blijven.”
„Maar zoudt gij tevreden zijn als ge ’thad?” „Wel ik zou evenmin van den goeden God als van mijnheer iets meer verlangen.” „Nu dat wil ik dan wel zien,” zei de heer Meijer. „Ik geloof wel is waar, dat die onkosten uw weinig voordeel aanbrengen zullen, en dat ik ze noodeloos maak; maar ik wil toch zien of ik u tevredenheid verschaffen kan. Gij zult ’t pannendak hebben, Albert, en zoodra ’tweêr verbetert, zend ik u de werklieden.” Dat had Sprank niet gedroomd; hij wist niet wat hij zeggen zou om te toonen hoe gelukkig hem dit besluit maakte en toen de landheer vertrokken was, haastte hij zich zijne huisgenooten ’t gelukkige nieuws mee te deelen. Een gedeelte van den dag werd nu besteed aan ’t onderzoeken der gevolgen, welke uit deze verandering ontspruiten zouden. Behalve ’t nieuw aanzien, dat zijne hoeve verkrijgen
zou, moesten ook op de zolders niet geringe ruimten beschikbaar komen. Al spoedig rees bij Sprank het denkbeeld, dat die ruimte nog vrij wat grooter zou worden als de muren, waarop de bindten rusten, ook wat hooger opgetrokken werden. Door die overweging veranderde de loop zijner ideën onmiddellijk. Hij dacht aan niets anders; als de muren niet werden opgehaald dan had een nieuw dak geen waarde, dan was ’t maar beter ’t oude te behouden. Zoo was onze boer opnieuw in zijne sombere gedachtenreeks teruggevoerd, en bitter betreurde hij ’t geen geld te bezitten, daardoor toch werd hij telkens belemmerd in ’t ten uitvoer leggen zijner plannen. Toen hij kort daarna den heer Meijer bezocht, om de pachtpenningen te betalen, merkte deze op, dat de boer er weer erg bedrukt uitzag en hij vroeg hem wat daarvan de oorzaak was.
JNa eenig aarzelen DeKenüe öpranis wat nem zoozeer in spanning hield. „Maar ik vraag mijnheer niets,” vervolgde hij; „is ’t al niet wel, dat u het riet door pannen wilt doen vervangen ; geen mensch ter wereld zou u daartoe hebben kunnen dwingen, en wij, arme lieden, hebben immers enkel aanspraak op het geen men ons schuldig is.” „Wel,” antwoordde de heer Meijer, „daarin staan de armen volkomen gelijk met de rijken; maar ik zie wel dat het niet gemakkelijk is uwe ontevredenheid te overwinnen, is de eerste begeerte vervuld, ras volgt eene tweede. Niettemin wil ik beproeven u te genezen; wij zullen de muren doen optrekken.” Nu verklaarde de pachter dan ook, dat al zijne wenschen vervuld waren, en vroolijk ging hij naar Zeldenrust terug. (Wordt vervolgd.)
---

