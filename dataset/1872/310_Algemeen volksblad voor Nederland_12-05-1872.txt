INTERNATIONALE. Uit ’t Engelsch vertaald.
DE GEHEIME GESCHIEDENIS VAN DE
VIP HOOFDSTUK. DE EERSTE TWIST OVER MACHT. Eenigen van de meest bekende Franschen verlangden, dat men die werklieden ook toelaten zou in de voorgestoelten der gemeente. Henri Martin, de historicus, schreef in de dagbladen, dat hij met diepe ontroering gelezen had, wat er op de vergadering in St. Martin’s Hall was voorgevallen. „Het schijnt mij toe, alsof ei iets grootsch ter wereld kwam,” zoo schreef hij, „en ik geloof, dat de zaal in Long-Acre in de geschiedenis beroemd zal worden. Wij weten nu, dat de kilheid des doods, die over onze maatschappij uitgespreid ligt, de harten des volks niet heeft bereikt, en dat dus ons leven niet verwoest is.” Jules Simon, lid van de academie (later minister), was nog vuriger in zijne goedkeuring dan Henri Martin. Hij verzocht de vrijheid om inde nieuwe gemeenschap, die de wereld zou redden, te worden opgenomen. Er werd vrij wat geheimzinnigheid in de zaak gebracht. Aan iedereen werd de in ’t Engelsch geschreven oorspronkelijke verbondsacte, door Odger, Cremer en Wheeler onderteekend vertoond, en Parijs, aan die harde uitspraak niet gewoon, herhaalde die namen, zoo goed de Parijsche lippen dat veroorloofden, van mond tot mond. Ook de bewijzen van lidmaatschap waren in ’t Engelsch gesteld. Elk lid kreeg een nommer (evenals in de ge vangenis) en bij dat nommer werden zij aangesproken en konden zij in de dagbladen openlijk en toch heel geheimzinnig worden gedaagd of opgeroepen. Jules Simon kreeg no. 606 en betaalde een fooi van tien francs als entree. Maar ofschoon Tolain en zijne broederen in de Rue des Gravilliers zich de Farijzer sectie van de Internationale en eene afdeeling van dat genootschap noemden, en ofschoon zij hunnen leden Engelsche bewijzen van lidmaatschap verstrekten, hadden zij toch geen lust om naar ’t stuur van Odger, Cremer en Co. (aan Karl Marx daarenboven dachten zij nauwelijks meer) te luisteren, of te dulden, dat deze zich eenigszins zouden inlaten met wat er in Frankrijk gebeurde. Aan zich zelf gaven zij de verzekering, dat, hetgeen zij tegenover Boitelle en zijne agenten staande ohtkenden, toch een feit was en dat die Internationale vereeniging eene Fransche vereeniging was, al moest zij ook voor ’t oogenblik hare tent op vreemden grond opslaan. Nu viel er een kruiswijze beproeving in. Sommige Fransche socialisten en republikeinen, uit de school van Blanqui, wilden zich vereenigen met de Parijzer sectie, niet als leden, maar als leiders, zeggende dat zij tien duizend werklieden konden aanbrengen. Onder die heeren bevond zich ook een zekere Henri Lefort, een welbekend journalist, die zich wist te doen benoemen tot correspondent-generaal der associatie, ten behoeve der Fransche pers, en in die hoedanigheid werd hij belast, voor alle onderhandelingen en mededeelingen der pers te zorgen- De Engelsche leden dachten, dat zij met die aanbieding van Lefort fortuin zouden maken. Maar
door die groote bladen voor zich te winnen, ging ’t der vereeniging eer slechter dan beter. De prikkel der nieuwsgierigheid was nu spoedig versleten. Slechts gering was de toename in ledental. De hoop om eene openbare zitting te kunnen houden, en een goed resultaat der aangewende moeite te kunnen aanwijzen, moest uitgesteld worden. Geld, crediet en bekendheid met de machten die, ’t zij dan ten goede of ten kwade, de wereld beheerschen, hadden ze niet. En zulk een aanbod als dat van Lefort, een schrijver bij de groote bladen in aanzien, een man op bevrienden voet levende met alle dagbladen, een man, die waakzaam was voor tien duizend werklieden te Parijs, zonder te spreken van hen die te Lyon, Rouaan en Roubaix woonden. Zulk een aanbod was voor de mannen in Greek-street, als dat van een Godsgezant. Hij werd dus benoemd en hem werden uit Londen zijne geloofsbrieven toege zonden. Maar zoo hadden de kameraads te Parijs ’t nu niet bedoeld. Zij gingen nu eenmaal uit van ’t beginsel, dat iemand die eenigszins beter geplaatst was in de maatschappij dan zij zelf, hen niet helpen kon, niet helpen mocht. Door aan Lefort zulk een gewichtig ambt als dat van correspondent-generaal toe te vertrouwen, zou Lefort dus eigenlijk de eenige man wezen, die met de buitenwereld in aanraking kwam. Dan zou hij, de schrijver, de journalist, eigenlijk de Internationale wezen, en dat nog wel een staatkundige, een lid van de verstandelijk-ontwikkelde klasse. Zoo hij eerst door hen met hen gelijk gesteld werd, zou hij zich wel spoedig tot hun patroon weten te maken en misschien hen de baas af zijn. Tolain en Fribourg, de grondleggers der Internationale, konden toch zoo maar niet abdiceeren, de macht uit hunne handen laten ontglippen. Zij begrepen, dat die lui te Londen, die maar zoo wakker bevelen gaven, eigenlijk niet op hunne plaats bleven ; zij moesten eens een les hebben, en dan zou men ze ’t eens leeren, dat zij zich met de zaken der Franschen niet behoefden in te laten. De broeders in de Rue des Gravilliers beklaagden zich bitter over Odger, Cremer en hunne vrienden; die mannen waren voor hen niet radicaal genoeg. Die leiders van de Engelsche vak-vereenigingen waren op twee punten behebt met verouderde denkbeelden wat de vrouwen betrof en wat op de burgermaatschappij betrekking had. De Parijsche werklieden hadden deze beide klassen der maatschappij vogelvrij verklaard. Zij verklaarden de vrouwen ongeschikt voor de werkplaats, voor ’topenbaar leven en voor de pers; de vrouw was van nature bestemd om den maaltijd te bereiden en de kinderen te zuigeD, maar niet om te studeeren, te werken en te onderwijzen. „Aan de mannen behoort het recht om te werken en problema’s op te lossen, de vrouw moet aan ’t wiegetouw trekken en des werkmans woning versieren.” Evenredig aan deze was hunne verklaring omtrent de burgermaatschappij. Die klasse heeft geld, opvoeding, smaak en geleerdheid verworven, en daardoor invloed in de wereld — en dat zijn altemaal dingen, waarop zij geen greintje natuurlijk recht hebben. Het zijn overweldigers, vijanden van de armen, ongekroonde tyrannen, zoowel van de huisgezinnen als van ’t open- ; baar leven, in eene rechtvaardige maatschappij zouden j
zij geen dag langer geduld worden; om de wereld voortuit te brengen zijn ze niets waard; en weg met hen, zij de leus in stede van hun bijstand te vragen om de gouden eeuw nader te komen. Odger en Cremer hebben geen lust om die theoriën aan te nemen. — Zij beschouwen de emancipatie der vrouw als eene opene quaestie en in openbare vergaderingen blijven zij pleiten voor den arbeid der vrouwen, en ook voor ’t stemrecht van de viouw. Zij koesteren ook jegens de burgermaatschappij als zoodanig geen wrok, veel minder haat, en zij voeren enkel strijd tegen onrechtvaardige patroons. In ’t kort, zij nemen dankbaar de hulp aan van alle goede menschen, die willen medewerken aan de oplossing van de groote maatschappelijke vraagstukken, die den menschelijken geest ingespannen houden. De verstandelijk, goed ontwikkelde klasse, staat bij hen in boog aanzien, en wordt door hen uitgenoodigd om hen ter zijde te staan. [ Daarom had men in Greek-street ook aangenomen, dat ieder, die arbeid verrichtte onverschillig welken, handenarbeid of hoofdarbeid, of wel eene vereeniging van beiden, lid van de vereeniging kon worden.
---

BUITENLANDSCH OVERZICHT.
xiei journat ujjiciei gaat voort met het bekend maken van eenige rapporten der commissie van enquête Omtrent de capitulatiën. Zij betreffen de overgave van de vestingen Toul, Laon, Soissons, Sedan, Schletstadt en Verdun. Geen der commandanten komt er zonder afkeuring af. Van den anderen kant wijst de commissie op den allergebrekkigsten staat van verdediging, waarin het (Bonapartistisch) gouvernement ook eenige van deze vestingen gelaten had. Overal, blijkt dezelfde zorgeloosheid van het keizerrijk. De oorlog werd ondernomen en het vaderland zonder verdediging aan den binnendringenden vijand overgeleverd. En welken naam zullen wij aan die andere misdaad van het keizerrijk geven, waarvan de commissie van enquête het onwraakbaar bewijs heeft geleverd? Wij bedoelen die volslagen demoralisatie bij een volk, dat weleer zoo dapper was, doch in welks hart het zedenbederf van het keizerrijk alle vaderlandslievend gevoel heeft uitgeroeid. Zoo lezen wij in het rapport omtrent de capitulatie van Laon, dat de bevolking, wie de bedreiging van een bombardement den schrik om ’t hart had geslagen, en die wist dat de commandant, de generaal Thérémin d’Hame, de man was, om zich aan die bedreigingen volstrekt niet te storen, hem wilde gevangen nemen en aan den; vijand overleveren. Als wij dit lezen, dan vragen wij ons af: „Zijn we wel in Frankrijk, en is dat niet een benauwde droom?” Elders willen de inwoners zich verdedigen, waarvoor^ het rapport hun den welverdinden lof brengt ; doch daar is het de gemeenteraad, die herhaaldelijk op eene capitulatie aandringt. r Ziedaar wat er onder het keizerrijk geworden is van de Franschen, bij wie tot dusver de echte krijgsmansgeest en ie vaderlandsliefde een erfdeel waren, van den vader op ien zoon overgaande. r Die verbastering sluit zich waardiglijk aan bij het wanbeheer der ministeriëele bureaux en de bedriegerijen, waarop iet rapport van den heer d’Audiffret-Pasquier (omtrent de
everingen voor nei aepartement van oorlog) gewezen heeft
en die, gelijk aangtoond werd, opklimmen tot het jaar 1867. Aan dit rapport wijden schier alle bladen beschouwingen. Het heeft overal den indruk gemaakt van eene gewichtige gebeurtenis, en met genoegen heeft men gezien, dat de Nationale Vergadering besloten heeft het stuk in alle gemeenten doen aanplakken. Gelijk te denken is, zijn de Bonapartistische bladen deswegens alles behalve op hun gemak. De Paya i3 woedend op den heer d’AudiffretPasquier en de Kamer, en acht het niet der moeite waard, „zich in de bijzonderheden van het rapport te verdiepen.” De Constitutionnel insinueert, dat de rapporteur het er op toegelegd heeft, den bijval van de radicalen in te oogsten.
---

ONNUTTE DINGEN.
ii. „Ge zoekt een porte-manteau,” voegde de heer B. hem toe, toen hij zag dat zijn zoon met zekere minachting op de hem omringende voorwerpen neerzag; „ja, die was eigenlijk wel zoo nuttig als al die zeldzaamheden; maar kom binnen.” Het binnenvertrek was van de plinten tot de zoldering behangen met zeldzame schilderstukken en medailles. De 'vader wilde zijn zoon op de schoonheid van enkelen opmerkzaam maken, maar deze verontschuldigde zich, door zijne onbekendheid met die zaken onverholen te bekennen. „Och, eigenlijk beteekenen die dingen ook niet veel,” zei de heer B. op goedigen toon; „eigenlijk is ’t wel wat kinderachtig, om zich met zulke dingen te vermaken; het doet me intusschen genoegen te zien, dat gij ’t leven van de practische zijde hebt leeren kennen.” „Ja, dat heb ik aan oom Barker te danken,” hernam Herman, een ietwat théatrale houding aannemend; „oom beklaagde dikwijls tijd en geld, door velen aan die wufte bewondering van kunst opgeofferd, en wat nut de menschheid nu van een met zwart bedrukt papier of een met kleuren beschilderd doek trekken kon, dat was en bleef hem altoos een raadsel.” De knecht kwam intusschen berichten, dat de tafel gereed was, en vader en zoon gingen naar de eetzaal. Juist was er een nieuw dichtstuk door den postbode bezorgd en de heer B. bladerde ’t even door, maar ’t boek dicht doende, zeide hij: „Laten wij vooral zorgen dat ’t diner niet koud wordt om een vers. Oom Barker zou zoo iets nooit hebben vergeven.” //Dat zou ik ook meenen,” zei Herman glimlachend; „hij was gewoon te zeggen: waartoe de verzen dienen, begrijp ik volstrekt niet.”
Vader en zoon zetten zich aan tafel en Herman ontwikkelde nu vrij uit zijne, aan oom Barker verschuldigde levensbeschouwingen; deze toch had hem geleerd altoos oprecht te wezen, „want, had de oude economist geleeraard, „de rechte lijn is de kortste. Liegen is een valsche berekening, ondeugd eene slechte plaatsing, hartstocht eene buitensporige uitgaaf. Het nuttige is de hoogste wet.” De oude oom was daardoor wel wat dor, en zijne deugden hadden veel overeenkomst met goed opgeloste wiskundige vraagstukken, maar de liefde voor ’t nuttige had hem altoos gevrijwaard voor ’t gevaar der bewondering van de waarheid. Herman had, zooals dat der jeugd eigen is, om ’t absolute dat hem aantrok, de lessen van oom Barker getrouw opgevolgd, en alles langzamerhand leeren terug brengen tot deze beslissende vraag: „Waar dient’ t toe?* Waartoe dient het? Toetst men aan die vraag alle
raaa.senappenjice pücnten, dan worden die van lieverlede
zoo vele wiskunstige stellingen. Die verstandsverbijstering, walke poëzie heet, was hem allengs vreemd geworden, en hij was er aan gewoon geraakt om ’t leven te behandelen, zooals zekere jood een schilderij van Murillo, die de verf van ’t doek krabde, om ten minste iets te hebben, dat hij ergers voor gebruiken kon. De heer B. hoorde zijn zoon zonder ongeduld of ontevredenheid, zijne meeningen ontwikkelen. Hij veroorloofde zich enkele losse opmerkingen, die de jongeman met ’t meeste zelfvertrouwen wederlegde en de vader scheen toen door de bondigheid der redeneeringen van Herman volkomen overtuigd. Eenige dagen later moest Herman gedurende acht dahen van huis, en intusschen, ontluikend uit den winterslaap, begon ’t landschap de eerste bloesems en bloemengeur aan te bieden. Tehuis gekomen stond rondom alles in bloei De ieeuwrik doorkliefde de heldere lucht, en, terwijl hij hoog
boven de aarde zwevend, zijn lied deed hooren, beantwoordde hem de boerinnetjes, terwijl ze in den helderen vliet ’t linnen spoelden. De frissche weide en de groene halmen, door ’t zachte tochtje bewogen, de geur van pijnboom, kamperfoelie en seringen, alles wekte op tot die zinsverbijstering, welke de economisten poëzie noemen. Zonder nu juist zooveel opmerkzaamheid aan dat alles te verleenen, kon toch ook Herman een zeker welbehagen, bij de inademing van die heldere lucht, te midden van zonlicht en bloemengeur, niet ontveinzen. De voorplaats opkomende, vond hij «zijn vader onder werklieden bezig orders te geven tot het weghakken der seringenboomen, die in dikke trossen onder de vensters hare geuren verspreidden. Herman kon een kreet van bevreemding niet weerhouden. „Ah! ha!” riep de heer B.l „Wel, Herman, ge komt van pas om te zien, welke overwinning gij behaald hebt.” «Ik eene overwining behaald? Hoe dan?”
Maar bemerkt ge dat dan niet; sedert ons laatste gesprek heb ik ernstig nagedacht, en begrepen, dat gij en oom Barker gelijk hebben. Waarom zou men de onnutte dingen niet wegnemen. Bloemen en heesters zijn in een tuin als verzen in eene bibliotheek; waartoe dienen zij? tenzij om voor brandhout gebruikt te worden. Maar ge zult nog wat anders zien.” En al pratende nam de heer B. zijn zoon onder den arm en bracht hem in ’t huis. Alle rariteiten waren uit het voorhuis verdwenen; alleen een parapluibak en een porte-manteau, verder niets. Uit ’t woonvertrek waren alle schilderijen en platen weggenomen, naakte wanden was ’t eenige wat het oog ontmoette. Gladde, rechthoekige meubelen hadden de stoelen A la Louis XIII vervangen en de gothieke en moderne meubelen waren verdwenen. (Wordt vervolgd)
---

