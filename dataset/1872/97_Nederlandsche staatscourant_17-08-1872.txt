NEDERLANDEN. 's GRAVENHAGE den 16den Augustus 1872. MINISTERIE VAN BINNENLANDSCHE ZAKEN
Hij beschikking van 15 Augustus 1872, n°. 179, is aan F. lvruyff en C'®., te Albla&serdam, tot wederopzegging, vergunning verleend voor eene stoomsleepdienst in de provinciën Noordbrabant, Gelderland, Zuidholland en Zeeland. MINISTERIE VAN BUITENL ANDSCIIE ZAKEN. De heer P A. C. Hugenholtz is erkend en toegelaten als viceconsul van Denemarken te Nieuwe Diep, onder de gewone bepalingen van onderhoorighed'd.
---

BUITENLANDSCHE BERIGTEN. ENGELAND
De regeringscommissie voor de publieke werken in Ierland heeft •dezer dagen haar verslag over het dienstjaar 1*71/72 openbaar gemaakt , hetwelk aantoont dat de welvaart en ontwikkeling van het land toenemen, en dat de agrarische wetten, welke het voorlaatste . Parlement in Ierland invoerde, daartoe veel hebben bijgedragen. Daar het verstrekken van voorschotten aan landbouwers en grondeigenaars een gewigtig deel van den werkkring der commissie uitmaakt vangt zij haar rapport aan met daaromtrent mededeelingen te doen Het cijfer der gedane voorschotten bedroeg niet minder dan £ 161,202, waarvan £ ><2,555 krachtens de wetten tot bevordering der landverbetering werd voorgeschoten aan grondeigenaars tot verbetering van hunne bezittingen, cn £ 45,830 aan pachters ten einde deze in staat te stellen hunne pachthoeven volgens de bepalingen der wet tot regeling der ïvgten en \ erpligtingen van grondeigenaars en pachters in Ierland (van 1870) aan te koopen. De aanvragen om voorschotten tot verbetering van verpachte eigendommen door de eigenaars, waren echter weinig in getal, en de commissie schreef dit juist toe aan de werking der laatstgenoemde wet, door welke de verpachters vreesden dat de vruchten der aangebragte verbeteringen alleen ten bate zouden komen van de pachters, welke zich haasten zouden om de verbeterde eigendommen aan te koopen. De verschillende provinciale inspecteurs der commissie, wier rapporten bij hot verslag der commissie zijn gevoegd, laten zich gunstig uit over de toenemende welvaart in de onderscheiden deelen des lands. Een hunner geeft omtrent zijn district (het Noordwesten van lei land) het volgende getuigenis: » Ik bemerk dat men overal meer werk maakt van de verbetering der woningen en werkplaatsen van landbouwers en veldarbeiders, waarvoor veel gebruik wordt gemaakt van de gelegenheid om voorschotten te verkrijgen tegen 5 per cent als aunuiteit voor rente en aflossing binnen 35 jaren. De verbeterde inrigting van alle in do laatste tijden gebouwde woningen gaat gepaard met eene evenzeer in het oogvallende verbetering in de kleeding, voeding en de levenswijze van den boerenstand , en de kleine steden , welke als marktplaatsen voor de omringende plattelandsbevolking dienen, bezitten thans winkels waar dagelijks brood, vleesch en andere levensbehoeften te verkrijgen zijn, welke in den tijd, waarin ik mijne betrekking in dit district aanvaardde, uitsluitend eenmaal's weeks, op den marktdag, te bekomen waren. Het verbruik van thee, koffij en suiker is in de landelijke gemeenten zóó zeer toegenomen , dat een groot gedeelte van de arbeidsloonen daaraan besteed wordt, en in de steden ziet men moderne winkels met kleedingstukken van buitenlandsch fabricaat, aan welker invoering in Ierland niemand vóór de aardappelenziekte ooit gedacht heeft. In de meer bevolkte steden zijn nieuwe banken verrezen, en de teelt van vee van allerlei soort, runderen, schapen, varkens en pluimgedierte, is sterk toegenomen. De prijzen van alle landbouwproducten, en vooral van de voortbrengselen van den kleinen landbouw, als boter, varkens, eijeren en gevogelte , zijn zoo veel liooger dan vroeger, dat de kleine landbouwer de tastbare gevolgen van eenige inspanning ondervindt en de waarde van het geld leert beseffen. Een gevolg hiervan is dat de arbeidsloonen hooger zijn dan ooit te voren." üe inspecteurs in de andere deelen des lands leggen even gunstige berigten omtrent hunne districten af. Aan het einde van haar verslag vermeldt de commissie, welke reeds sedert het jaar 1831 werkzaam is, dat zij gedurende haar veertigjarig bestaan in het geheel voor 11 millioen pond sterling aan voorschotten verleend heeft; van dit bedrag was bijna 6 millioen aan haar terugbetaald , terwijl een bedrag van bijna 53/ 4 millioen was kwijtgescholden. F R A N K R I«I K. Blijkens mededeelingen in het Journal des Debats had de vergadering der permanente commissie op jongstleden Donderdag weinig
te beteekenen. De minister van binnenlandsche zaken had, zooals de telegraaph reeds vermeldde, zeer bevredigende mededeelingen betreffende den toestand des lands gedian en de door enkele leden der commissie afgekeurde benoemingen van sommige zeer republikeinschgezinde prefecten verdedigd. Verder hadden eenige leden zich in de vergadering beklaagd over de publiciteit welke de dagbladen aan het verhandelde in de eerste bijeenkomst der commissie hadden gegeven , daar zij ineenden dat het voorgevallene in hare vergaderingen wegens tden vertrouwelijken aard der overleggingen niet voor openbaarmaking geschikt was. — De minister van onderwijs en eeredienst, de heer Jules Simon, heeft een rapport doen zamenstellen ter verdediging van het door hem bij de Nationale Vergadering ingediende wetsontwerp tot invoering der schoolpligtigheid, waarbij als bijlagen alle adressen zuilen worden gevoegd. waarin de schoolpligtigheid hetzij door de leden van verschillende vertegenwoordigende vergaderingen hetzij door particulieren van de regering of van de Nationale Vergadering wordt gevraagd. Dit rapport moet dienen ter bestrijding van het gevoelen der commissie van rapporteurs over dat wetsontwerp, welke onder den invloed van haar medelid , den bisschop Dupanloup, de invoering der schoolpligtigheid ontraden heeft. Men verneemt dat de quaestie van het volksonderwijs een der eerste onderwerpen van behandeling na het reces der Nationale Vergadering zal uitmaken. DUITSCHLAND. De waarschuwing, bij de laatste discussie in het parlement over de zaak van den regter Keogh door den minister Hartington tot de lersche leden gerigt — dat zij namelijk door hunne houding in het parle ■ ent geene aanleiding moesten geven tot het vermoeden, als of zij de pogingen der geestelijkheid om cp de verkiezingen door vreesaanjaging invloed uit te oefenen en de wettige vrijheid der verkiezingen te onderdrukken goedkeuren, wordt door de officieuse Norddeutsche Allgeme ne Zeitung ook aan de katholieke partij van het centrum in den Duitschen rijksdag ernstig op het hart gedrukt "Gelijk men weet, zegt dat blad, zijn in onzen rijksdag herhaaldelijk debatten gehouden over het oefenen van invloed op de verkiezingen door katholieke geestelijken; een aantal clericale verkiezingen zijn door besluiten van den rijksdag vernietigd, — maar altijd za^en wij het centrum deels de geldigheid dier verkiezingen verdedigen deels de handelingen der geestelijken goedkeuren. Wat zal het gevolg zijn van deze volhardend door het centrum in acht genomen houding ? «Wanneer men met ons van meening is, dat de katholieke »eestelijkon uit den aard der zaak een bijzonder gewigt aan het oordeel der partij van het centrum hechten, dan zullen zij in de welwillende houding , welke die partij ten aanzien der clericale bemoeijingen met de verkiezingen aanneemt, eene aanmoediging vinden om op den ingeslagen weg voort te^ gaan, en het misbruik, om de vast aaneengesloten organisatie als middel tot verkorting van het vrije stemregt te bezigen , Tal, in stede van te verminderen, waarschijnlijk toenemen. •> Er is een niet gering aantal bezadigde mannen, welke van meening zijn , dat het eene eigenaardige zucht van vele geestelijken is , om zich in zaken te mengen welke aan het geestelijke ambt geheel vreemd zijn. Is die meening niet ongegrond, dan behoorde zorgvuldig alles vermeden te worden, wat strekken kan om aan die zucht voedsel te geven Wij willen van die eigenaardige zucht geenszins een scherp verwijt maken; in tegendeel erkennen wij dat, bij het naauwe verband tusschen godsdienstige denkwijze, zedelijkheid en uitwendige handelingen , de grenslijn voor den ambtelijken werkkring van eenen geestelijke vaak moeijelijk af te bakenen kan zijn; maar des te zorgvuldiger behoort men zich te onthouden van al wat die moeijelijkheid verhoogen kan. » Dat de vastgesloten organisatie aan de geestelijkheid niet gegeven is om daarvan een middel tot begunstiging van eene bepaalde partijrigting te maken, kun aan geenen twijfel onderhevig zijn ; wordt des niettegenstaande van die organisatie zulk een gebruik gemaakt, dan is dit een bepaald misbruik, waartegen juist zij met bijzonderen 'nadruk behoorden op te komen, die zich bij uitnemendheid vrienden der kerk noemen. Want wij kennen niets wat meer geschikt is om het aanzien der geestelijkheid en het vertrouwen op het geestelijke ambt te benadeelen, dan zulk een optreden der geestelijken in het politieke strijdperk. Eene in het oog vallende deelneming aan de politieke verkiezingen, gepaard met warme verdediging van de inzigten eener uiterste partij zal reeds op zich zelf het vertrouwen verminderen hetwelk noodzakelijk aan beide zijden bestaan moet, zal het geestelijke ambt met eenige vrucht uitgeoefend worden. Maar vooral wanneer de geestelijke als partijhoofd in zijn district optreedt, wanneer hij den invloed welken hij als zielzorger bezit ten dienste van eene uiterste partij stelt, — hoe kan hij dan verwachten nog vertrouwen te vinden bij die leden zijner kerk, tegenover welke hij als politiek tegenstander
met meerderen of minderen ijver, misschien wel met aan fanatismus grenzende hartstogtelijkheid, is opgetreden? »De door de geestelijkheid uitgeoefende invloed op de verkiezingen heeft dus ten slotte geene andere dan nadeelige gevolgen zoowel voor het kerkelyke als voor het politieke leven , en daarom herhalen wij de vermaning, dat de in het parlement door den lerschen staatsminister gesprokene woorden ook in Uuitschland ingang mogen vinden , ITALIË Reeds vroeger is gemald dat de Italiaansche regering herhaaldelijk aanleiding heeft gehad om met de vertegenwoordigers van andere mogendheden, met name van Engeland en Belgie, in eene gedachtenwisseling te treden over de houding welke men tegenover de nieuwe Fransche handelspolitiek zou moeten aannemen. Thans berigt men uit Rome, dat ook de Oostenrijksch-Hongaarsche regering zich aan deze diplomatieke beweging aangesloten heeft en met het Italiaansche kabinet in overleg getreden is over de vraag, welke gemeenschappelijke maatregelen mogelijk zouden zijn om de belangen der beide Staten naar behooren te beschermen. »In de deswege gehouden conferentie, zegt het berigt, gewaagde de minister Visconti-Venosta van een punt, waarop de heer Thiers zich beroepen had om ziine handelwijs tfe regtvaardigen wat Italië betreft, te weten de in 18G6 bij de wet in Italië ingevoerde belasting op de grondstoffen. De minister verzekerde dat tusschen de wijze van toepassing dier belasting in de beide landen een belangrijk verschil bestond , en deed ten slotte uitkomen hoe wenschelijk het was, dat al de betrokkene staten gemeenschappelijk stappen deden tot afwering van de nadeelen waarmede de nieuwe Fransche tariefwetgeving de industrie van alle naburige landen bedreigt Er is sprake van een gemotiveerd protest, hetwelk de kabinetten aan de Fransche regering willen zenden." — Na een vrij langdurig stilzwijgen heeft de generaal Garibaldi onder dagteekening van 2 Augustus een nieuw manifest aan de Italiaansche demokratie gerigt, hetwelk in het Genuesche Movimento is openbaar gemaakt Hij geeft daarin zijn leedwezen te kennen , dat de demokraten door onderlinge oneenigheid hunne kracht verlammen Niemand, zegt hij, behoeft van zijne overtuiging afstand te doen, maar men moet daarmede weten te transigeren, wanneer het geldt de hoogste belangen des vaderlands te verdedigen. Wat de demokratie moet trachten te verkrijgen , en waartoe de regering onder alle omstandigheden gedwongen moet worden, is volgens Garibaldi het volgende : afschaffing van het eerste artikel der constitutie , hetwelk den katholieken godsdienst voor godsdienst van den Staat verklaart; afschaffing van alle geestelijke corporatien in Rome; invoering van verpligt, kosteloos en door leeken gegeven onderwijs ; verbetering van den toestand der arbeidende klassen ; afschaffing der indincte belastingen en invoering eener progressive inkomstenbelasting; vermindering der kosten van 's lands beheer door decentralisaVje; volledige vrijheid der drukpers; onbeperkt regt van vergadering , en eindelijk het algemeene stemregt met uitsluiting alleen van diegèjien , welke niet kunnen lezen en schrijven. «Het lange manifest, hetwelk blijkbaar niets nieuws bevat - merkt een blad aan -ziet er uit als of Garibaldi de behoefte had gevoeld , om zijn politiek testament op te stellen '' — Het Daily News bevatte gisteren het volgende berigt uit Rome, waarvan de hoofdinhoud reeds door den telegraaph vermeld werd : >i De cardinaal Antonelli heeft eene heftige woordenwisseling gehad met den Paus De cardinaal verklaarde dat hij zijne betrekking zou nederleggen wanneer de Paus zich niet verzoende met de regering van Italië. Hij legde daarenboven de verklaring af dat, bijaldien de Paus niet tot eenig vergelijk met Italië kwam , de kerk nog veel meer schade zou lijden dan zij nu reeds had geleden. De cardinaal Antonelli deelde daarna mede wat hem verscheiden diplomaten als hunne meening hadden te kennen gegeven , en beweerde dat de politiek , welke Pi'.is IX volgde, hem in eene valsche positie bragt omdat hem de magt ontbrak om te verbieden of tegen te houden hetgeen hij voortdurend afkeurde. » Men zegt dat de cardinaal Antonelli aan de clericale dagbladen heeft verzocht voortaan geene melding meer te maken van de dooiden Paus gehouden redevoeringen." TURKYE Naar aanleiding der benoeming van eenen nieuwen groot-vesier wijdt de Times eene beschouwing aan den toestand van Turkye Het blad herinnert hoe groote verwachtingen men van Mahmud-pascha koesterde, welke hij echter in minder dan een jaar tijds teleur stelde om geheel in ongenade te vervallen. Thans treedt Midhat-pascha eveneens onder groote verwachtingen op, doch de Times geeft te kennen dat het niet te verwachten is dat hij, hoe bekwaam, hoe eerlijk en met hoe veel tact en doorzigt ook begaafd, die ingrijpende veranderingen in de Turksche politiek en vooral in de roekelooze finantiele politiek van Turkye zal invoeren waaraan het land zoo veel behoefte heeft. Op deze opmerkingen Iaat de Times volgen: » Het gouvernement van den Sultan heeft zich in den laatsten tijd, en vooral sedert Frankrijk door Duitschland overwonnen is, aangemerkt als ontheven van de min of meer drukkende bescherming der Westersche mogendheden. Het beschouwt zich sterk genoeg om op gelijken voet met Rusland te handelen en geeft zich zelfs eenige moeite om te doen gelooven dat er eene soort van goede verstandhouding tusschen de beide rijken bestaat. Deze politiek werd vooral door Mahmud-pascha gevolgd* « Dit zelfvertrouwen is kennelijk een gevolg van de bewustheid dat Turkye te land en ter zee ten strijde is uitgerust. De Sultan had zich voorgenomen de land- en zeemagt te hervormen , en ten koste van ontzaggelijke uitgaven heeft hij zijn doel bereikt. Over de organisatie des legers laten de deskundigen zich gunstig uit; ook het materieel van de marine is voortreffelijk, ofschoon bevoegde beoordeelaars beweren dat Turkye geene matrozen heeft om zijne schoone schepen te bemannen. Doch wij willen aannemen dat de verweringsmiddelen van Turkye zich in den besten staat bevinden en dat, in geval de Keizer van Rusland tegen den raad zijner medekeizers, met wie hij te Berlyn zal bijeenkomen, eenen aanval op Turkye deed en de Westersche mogendheden zich onzijdig hielden, Turkye zich met goed gevolg tegen dien aanval zou kunnen verdedigen ; maar meent de Porte dat zij , in het tegenovergestelde geval, dezen toestand van krijgstoerusting even zoo veel jaren kan volhouden als Rusland wachten zal met zijnen
gevreesden aanval ? Wanneer het waar is dat Turkye over veel minder hulpmiddelen beschikken kan dan Rusland om een militaire mogendheid te zijn. moet die wedstrijd dan niet uitloopen op den ondergane van den zwakkeren Staat ? Gedurende een tijdperk van vrede is de schuld van Turkye voortdurend vermeerderd met het doel om het land onafhankelijk te maken van vreemden invloed en krachtig genoe» om zonder bondgenooten aan Rusland het hoofd te bieden. De schuld bedraagt thans reeds meer dan 100 millioen ponden sterling Toestemmende dat dit bedrag niet te bezwarend is voor de hulpmiddelen des lands, vragen wij echter of het dubbele daarvan niet te bezwarend voor het land zal worden , wanneer de schuld over vijftien jaren dat cijfer zal hebben bereikt; en wanneer Turkye den thans ingeslagen weg blijft volgen zal dit zeker het geval zijn. «Onze slotsom is dat nationale grootheid m op eene krachtige militaire organisatie steunende onafhankelijkheid in sommige omstandigheden te duur gekocht kunnen worden, en dat arme natiën, even als arme personen, ietwat mogen rekenen op haar goed geluk en het niet beneden zich moeten achten eenigermate van haro vrienden afhankelijk te zijn. Tenzij de Turksche regering dit inziet, en volgens deze inzigten handelt , vreezen wij dat Midhat-pacha niet in staat zal zijn aan de finantien des rijks een vasten grondslag te geven." ZUID-AMERIKA. De Peruaanseho uezant te Londen plaatst in de Times het volgende bij hem uit Lima ontvangen telegram : n Op den 22sten Julij heeft de minister van oorlog Gutierrez den president Balta afgezet en het Congres, hetwelk zgne voorbereidende zamenkomst hield, ontbonden Op den 26sten liep de bevolking der stad Lima te wapen en na een gevecht, hetwelk drie dagen duurde, waren de orde en het gezag der wet hersteld. •i Daar de kolonel Balta op den 22sten door de opstandelingen in de gevangenis doodgeschoten was, werd de kolonel Herencia Zevallos, de vice-president, volgens de wet met het uitvoerend gezag bekleed. Heden (27 Julij) heeft het Congres zijne werkzaamheden hervat en het zal morgen met de gebruikelijke formaliteiten worden geopend ten einde onmiddellijk te kunnen overgaan tot het constateren van den uitslag der onlangs gehouden verkiezing van eenen nieuwen president voor het aanstaande grondwettige tijdvak (Augustus 1872—l«7fi.)" Het telegram, hetwelk door den nieuw opgetreden minister van buitenlandsche zaken en president van den ministerraad Juan Antonio Ribeyro, werd afgezonden vermeldt verder de namen der nieuwe ministers. De gezant voegt bij dit telegram eenige inlichtingen aangaande de personen welke het nieuwe ministerie vormen , van wie hij beweert dat zij, even als de waarnemende President, ten volle het vertrouwen en de achting van Peruanen en buitenlanders verdienen en ondervinden, en laat daarop deze woorden volgen: » De beraadslagingen van het Congres, hetwelk bijeengekomen is om den uitslag der verkiezing van den nieuwen President officieel te constateren, zullen behoorlijk geëerbiedigd worden, en er is geen twijfel of de ordelijke ontwikkeling des lands zal , in plaats van belemmerd te zijn , zich integendeel op een veel vasteren grondslag ontwikkelen sedert het zoo duidelijk gebleken is, dat, zoowel tegenwoordig als voor het vervolg, er geen uitzigt van in hunnen slechten toeleg te zullen slagen bestaat voor hen die zich , om aan hunne blinde eerzucht te voldoen , aan de wetten en de publieke opinie van Peru vergrijpen." Lings eenen anderen weg ontvangen de Parysche dagbladen het berigt dat de staatsgreep van Guttierez was uitgelokt door de wetenschap , dat de Cortes in hunne voorloopige vergadering den uitslag der gehouden volksstemming voor het presidentschap geconstateerd en den heer Manuel Pardo voor gekozen verklaard hadden. Officieel zou die uitspraak volgens het voorschrift der grondwet op den 2den Augustus worden openbaar gemaakt, op welken dag de nieuw gekozen President terstond zijne functien zou aanvaarden. ZUID-AF RIK A. In bijzondere berigten uit de Kaapstad van het begin der vorige maand, door het Handelsblad medegedeeld, leest men onder meer het volgende: n Men begint hier reeds om te zien naar de mannen, die wanneer het verantwoordelijk bestuur zal worden ingevoerd, met het bewind zullen worden belast. Men verzekert, dat de heer Porter premier zal zijn; de heer Jacobs wordt genoemd als de waarschijnlijke eerste procureurgeneraal. «Het Huis van Wetgeving heeft in de jongste weken druk en spoedig doorgewerkt, meestal aan wetten van plaatselijken aard, als: spoorwegen, huisbelasting, de gemeenschap met den Oranje-Vrijstaat, de grenspolitie, enz. ii Beide Huizen hebben hunne toestemming verleend tot de uitbreiding van de telegraphen in de kolonie en tot de bevorderintr van het plan tot aanleg van eene onderzeesche gemeenschap met Europa via Aden. Door de telegraphen en spoorwegen vertrouwt men, dat aan deze kolonie en omliggende staten al die belangrijkheid zal worden bijgezet, waarvoor zij vatbaar zijn. » Den 26sten Junij zijn te Grahamstad in hevige bewoordingen vervatte resolutien aangenomen tegen het verantwoordelijk bestuur. Men meent toch in de oostelijke provincie dat dit uit het » drijven" van de Kaapstad is voortgekomen. Die provincie zoekt daarom tot afscheiding van het westelijk gedeelte der kolonie te geraken ; doch men twijfelt of het daartoe wel komen zal. n De ontvangst van den Russischen grootvorst Alexis in deze kolonie zat zeker luisterrijk zijn. Het Huis van Wetgeving heeft bij acclamatie een voorstel van den heer Porter aangenomen, ten einde zijne excellentie den gouverneur te magtigen, Z K. H. namens de kolonie te verwolkomen en van wege deze in de kosten van H .D. ontvangst te voorzien. De gouverneur zal ter eere van den grootvorst Alexis in de volgende week een prachtig bal geven. Waarschijnlijk zal die Vorst een tiental dagen in deze kolonie vertoeven, om daarop naar Java te stevenen. ii Uit de Transvaalsche Republiek wordt gemeld: De heer F. Halse, van Grootvalei, die eenige maanden lang in de Transvaal heeft doorgebragt is laatst in de stad aangekomen en heeft een klein monster goud van de Marabastadsche goudvelden meêgebragt. De heer Halse
Is van gevoelen , dat die velden nog zeer winstgevend uitvallen zullen. Hij zegt, dat de minerale rijkdom des lands ontzaggelijk is zijnde er lood en steenkolen in onbeperkte hoeveelheden. Op eene zendingstatie, gelegen op de uiterste grenzen der Republiek, zag de heer Hal se een hoop van twee of drie tons steenkolen van goede qualiteit vóór een smidswinkel, en op zijne vraag, wat daarvoor betaald was , luidde het antwoord: "Niets, wij hebben enkel een paar Kaffers mei een wagen uit te zenden en zij rapen de kolen op." De heer Halse heeft ook een monster vertoond, zoowel van de olie als van den spiritus van den blaaugomboom , door een in de republiek woonachtigen boer er uit getrokken. Die monsters hebben een zeer sterken reuk , veel overeenkomende met terpentijn , en zij zouden , indien in genoegzame boeveelheden geproduceerd, zonder twijfel zeer kostbaar blijken te zijn. •> Uit den Oranje-Vrijstaat heeft men berigten van de laatste helft der vorige maand. Onze gouverneur had zich bij de regering van dien Staat beklaagd over het uitleveren van een persoon, die een postkar bestolen had. Van wege die regering is daarop geantwoord , dat zij zich altijd aan de conventie van 1854 gehouden had, nopens de uitlevering van misdadigers, tot dat de regering der Kaapkolonie ophield zulks te doen. De regering van den Vrijstaat onttrok onder protest haar gezag over het land, dat tot Britsch gebied werd verklaard, enkel om eene botsing te voorkomen toen er gewelddadig bezit van genomen werd; en meenende, dat haar eigendomsregt op de bedoelde streek volmaakt deugdelijk is, houdt zij staande, dat alle misdrijven, binnen die streek gepleegd, door hare eigene geregtshoven in verhoor moeten genomen worden. » De Volksraad is in den Vrijstaat gesloten, nadat de begrooting (£70,887 inkomsten en £67,229 uitgaven) was goedgekeurd. De toestand van den Vrijstaat betert. ondanks de staatkundige moeijelijkheden met Engeland, met den dag." TKLEGRAPH1SCHE BERIGTEN Londen, 16 Augustus. Te Pontefract heeft gisteren de eerste parlementsverkiezing met geheime stemming plaats gehad. Daarbij is de heer GhiMers herkozen. Te Dublin en Bulfast hebben gisteren eenige wanordelijkheden plaats gehad De Standard geeft eene depêche uit Parys, de bewering inhoudende dat Duitschland en Rusland bij gelegenheid van de zamenkomst der Keizers te Berlyn voornemens zouden zijn een Europeesch congres voor te stellen ter bekrachtiging van de territoriale veranderingen in Frankrijk en van het aanhechten van Rome door Italië, en ter herziening van het tractaat van Parys. Londen, 16 Augustus. De prins en prinses van Wales vertrekken heden naar Kopenhagen. Bern , 14 Augustus. Ingevolge magtiging van den Bondsraad heeft het militaire departement aan eenige officieren van den eedgenootscliappelijken generalen staf militaire zendingen in het buitenland opgedragen. Onder andere zullen officieren de manoeuvres der gat de te Berlyn, de Oostenrijksche manoeuvres in Tyrol, bij Linz en Klosterneuburg en de Italiaansche manoeuvres bij Arona gaan bywonen. St. Petersburg, 15 Augustus. Volgens zoo even ontvangen berigt is gisteren te Dunaburg het belangrijkste gedeelte der stad door eenen brand vernield. De opening van het internationale statistieke congres is thans definitief bepaald op 22 Augustus, nieuwen stijl. Bei.grad 14 Augustus. Volgens don Vidovdan zal de Oostenrijksche generaal Molinary herwaarts komen om aan den vorst Milan bij gelegenheid van de viering zijner meerderjarigheid 's Keizers gelukwenschen over te brengen. Ook de vorst van Montenegro zal tot dat einde eenen vertegenwoordiger afvaardigen. Rto J aneiro , 24 Julij. De onderhandelingen tusschen den Argentynschen gezant Mitre en onze regering duren voort. In de tuighuizen heerscht groote bedrijvigheid.
---

