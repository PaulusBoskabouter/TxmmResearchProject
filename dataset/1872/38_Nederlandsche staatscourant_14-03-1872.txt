NEDERLANDEN. 's GRAVENHAGE, den 13den Maart 1872.
Bij Zijner Majesteits besluit van den llden Maart 1872, n" 24, is benoemd tot plaatsvervangend kantonregter te Heusden J. J. van Tienhoven van den Bogaard , burgemeester der gemeente Werkendam. Bij Zijner Majesteits besluit van den llden Maart 1872 , n°. 25, is benoemd tot raadsheer in den Hoogen Raad der Nederlanden mr. J. W. Schnurman , thans raadsheer in het provinciaal geregtshof in Zuidholland. Bij Zr. Ms. besluit van den llden Maart 1872, n°. 26, is aan G. A. N. J. Jansen, adjunct-commies bij het Departement van Justitie, vergunning verleend tot het aannemen en dragen der versierselen van officier der orde van Nicban Iftihar, hom door Zijne Hoogheid den. Bey van Tunis geschonken. Bij Zijner Majesteits besluit van den llden Maart 1872, n°. 27, is aan B. Léon, deurwaarder bij de arrondissements-regtbank te 'sGravenhage, vergunning verleend tot het aannemen en dragen der versierselen van commandeur der orde van Santa Rosa, hem door den President der Republiek Honduras geschonken. Bij besluit van den lOden dezer, n c . 32, heeft Zijne Majesteit goedgevonden in zijnen rang over te plaatsen bij den generalen staf', den kapitein H. F. C. Hardenberg, van het regement grenadiers en jagers. MINISTERIE VAIV BINNENLANDSCIIE ZAKEN. Van wege den Minister van Staat en van Binnenlandsche Zaken wordt ter algemeene kennis gebragt, dat de Oranjesluizen bij Schellingwoude, op aanstaanden Maandag den 18den Maart e k. des morgens ten zes ure. voor de scheepvaart zullen worden opengesteld. Van dit tijdstip is de vaart door de nog bestaande opening in den afsluitdijk bij Schellinwwoude onveilig , en worden de schippers mitsdien gewaarschuwd, van die opening niet meer gebruik te maken, 's Gravenhage, 13 Maart 1872. Voor den Minister, De Secretaris-Generaal, Hubrecht. De Commissie belast met het afnemen van het examen van hulpapotheker, van 1 Augustus 1871 tot 1 Augustus 1872, heeft ver «lag van hare eerste zitting uitgebragt. Het volgende is daaraan ontleend: De Commissie, die hare zittingen te Utrecht hield, bestond uit de heeren dr. P. J. van Kerckhoff, hoogleeraar te Utrecht, tevens voorzitter; dr. W. F. R. Suringar, hoogleeraar te Leiden, tevens vicepresident; A. C. Cramer, apotheker te Rotterdam, tevens secretaris; en dr. H G van de Sande Bakhuyzen, hoogleeraar te Delft. De hoogleeraren van Kerckhoff en Suringar werden door ongesteldheid verhinderd het examen bij te wonen. In hunne plaats namen zitting dr. A. C. Oudemans, hoogleeraar te Delft, en dr. D. J. Coster te Amsterdam. Daar dus zoowel de voorzitter als ondervoorzitter door ziekte afwezig waren, heeft de hoogleeraar Oudemans als waarnemend voorzitter de vergadering geleid. Het examen ving aan den 4den December en duurde, met uitzondering van den 14den, löden en 16den, tot den 20sten December. Het werd afgenomen in het chemisch laboratorium der hoogeschool en in de apotheek van 's Rijks hospitaal, beide inrigtingen met de meeste bereidwilligheid tot dat doel afgestaan. a. Examen in de vakken vermeld in alin. 2 van art. 8 der wet. Enkel voor dit gedeelte van het examen hadden zich aangegeven 28 candidaten, waarvan er één niet is opgekomen. Van hen die de acte als hulp-apotheker wenschten te verkrijgen, moesten zich vier aan dit gedeelte van het examen onderwerpen. De kennis in het Nederlandsch werd beoordeeld naar een schriftelijk opstel over een onderwerp door den candidaat zeiven gekozen. Over het algemeen was dit vrij voldoende te noemen. Voor het Latijn werd de Pharmacopoea Neerlandica ter vertaling voorgelegd en werden de meest eenvoudige taalregels gevraagd, waarbij spoedig bleek , dat zij, die vlug vertaalden, en dat waren slechts betrekkelijk weinigen, ook voldoende kennis van de grondbeginselen der Latijnsche taal zelve bezaten. Bij het examen in Fransch en Hoogduitsch werd den candidaat een stok in proza van een of anderen goeden schrijver ter vertaling voorgelegd. De resultaten van dit examen waren ver van bevredigend. Vele
candidaten verklaarden, wat het Fransch betreft, zich slechts met het lezen van werken over natuurwetenschap te hebben afgegeven en hadden dan ook veel moeite met het vertalen van de eevoudigste zinnen uit werken van letterkundigen aard. Ten aanzien van het Duitsch mag in het algemeen gelden, dat vele candidaten niet of zeer slecht bekend waren met de beteekenis van telkens voorkomende voegwoorden, zoodat de zin van het gelezene dan ook geheel verkeerd werd opgevat. Het examen in de wiskunde liep over de rekenkunde, de stelkunde met inbegrip van de vergelijkingen van den tweeden graad, de vlakke meetkunde en de hoofdeigenschappen der eenvoudigste meetkundige figuren. Aan de candidaten werden twee vragen ter schriftelijke beantwoording gegeven. De meeste candidaten hadden aan de studie van deze vakken eenigen tijd gewijd, maar bij velen had dit blijkbaar weinig voordeel opgeleverd , daar zij buiten staat waren om eenige toepassing van de van buiten geleerde formules en stellingen te maken. De oplossing van eenvoudige rekenkundige vraagstukken liet vooral veel te wenschen over, on de kennis van de inhouden en eenigs hoofdeigenschappen van meetkundige ligcharaen ontbrak bij velen geheel. Slechts aan twaalf van de zeven en twintig candidaten kon de commissie het verlangde bewijs uitreiken. b. Het examen in de vakken vermeld in artikel 8 der wet sub. a, b, c. d en e. Voor dit examen hadden zich aangemeld 22 candidaten, waaronder vier die het gedeelte bedoeld bij alinea 2 van artikel 8 móesten afleggen. Van deze vier kon slechts één tot dit gedeelte worden toegelaten. Van de 19 overblijvenden trokken zich twee vóór en negen gedurende het examen terug, zoo dat met acht candidaten het examen geheel ten einde werd gebragt. Natuurkunde De resultaten van het examen in de natuurkunde waren verre van bevredigend, niettegenstaande de lage eischen die men stelde. Kennis van hoofdzaken, bij voorbeeld de inrigting van barometers, de verschijnselen bij kooken en verdampen, de breking der lichtstralen, de hoofdeigenschappen der galvanische stroomen enz. ontbrak bij de meerderheid, zoo dat voor velen hierin alleen al een reden van niet slagen was gelegen, ook al was de kennis in de andere vakken van het examen voldoende. Scheikunde. Het examen in scheikunde werd schriftelijk en mondeling afgenomen. Door loting werd bepaald welke twee van een twaalftal vragen door hen schriftelijk moesten beantwoord worden. De resultaten van het examen in scheikunde waren over het algemeen zeer weinig bevredigend. De meeste candidaten waren met eene uiterst geringe mate van kennis toegerust en toonden dat zij wel het een en ander hadden van buiten geleerd, maar van de beteekenis van het geleerde geene duidelijke voorstelling hadden. Velen waren geheel vreemd op het terrein van stöchiometrie. Zelfs bij de weinigen, die een voldoend examen aflegden, ontbrak het aan juiste kennis omtrent de karakters van voorname groepen van scheikundige verbindingen. Plantkunde. Dit examen bepaalde zich tot een schriftelijk en mondeling gedeelte. Die in het schriftelijk examen te kort schoten, en dat waren de meesten. bleken ook bij het mondeling examen, waarbij het geheele gebied der algemeene plantkunde werd doorloopen, te achterlijk te zijn om te worden toegelaten. Van de bijzondere plantkunde werd alleen onderzocht, hoe ver de kennis onzer flora ging, en van de laatsto bleken (zelfs zij, die overigens voldoende plantkundige kennis aan den dag legden) zeer weinig of geen studie te hebben gemaakt. Het examen in de delfstofkunde liep over de zamenstelling, den kristalvorm en het nut van eenige bekende mineralen, die don candidaten werden voorgelegd. Over het algemeen mag gezegd worden, dat de meeste candidaten omtrent een en ander volslagene onkunde aan den dag legden, zoodat het na een paar vragen ondoenlijk werd het examen in dat vak te vervolgen. Dierkunde. Ook hierin werd een schriftelijk en mondeling examen afgenomen en bleek de kennis van dit vak ongeveer gelijken tred te houden met die in de plantkunde. Kennis en geschiktheid noodig tot het gereed maken van recepten. Bij dit gedeelte van het examen werd, behalve het onderscheiden der meest gebruikelijke simplicia, het vaardig, juist en oordeelkundig lezen en gereed maken van recepten en de kennis der synonimen der chemisch pharmaceutische praeparaten geëischt. Tevens werd gelet op het vaardig overbrengen van het decimaal in medicinaal gewigt. Ook dit gedeelte van het examen gaf doorgaans weinig stof tot tevredenheid. De kennis der simplicia was over het geheel weinig voldoende en de herleiding der gewigten liet bij de meeste candidaten te wenschen over. Bij twee candidaten was het examen van dit gedeelte zoo slecht, dat de Commissie tot de afwijzing moest besluiten. De Commissie acht zich verpligt met aandrang te wijzen op de noodzakelijkheid, dat dit gedeelte van het examen, dat voor den aanstaanden hulp-apotheker van het hoogste gewigt is, in het vervolg door de candidaten beter worde ter harte genomen.
Yan de acht candidaten die het geheele examen ten einde bragten, werden drie afgewezen en vijf toegelaten. De namen der candidaten, aan wie eene acte is uitgereikt, nadat zij in handen van den voorzitter den bij de wet gevorderden eed hadden afgelegd, zijn: W. F. Hammes, geboren te Rotterdam; L. C. W. Cocks, geboren te Amsterdam; David Eduard «Tohannes de Ligny, geboren te Amsterdam ; Francjois Henry le Clercq, geboren te Middelburg; Adrianus Spruyt, geboren te Vlaardingen. De Commissie belast met het afnemen van het examen van apotheker , van 1 Augustus 1871 tot 1 Augustus 1872, heeft verslag van hare eerste zitting in 1871 te Utrecht gehouden, uitgebragt. Daaraan is het volgende ontleend. De Commissie bestond uit de heeren dr. P. J. van Kerckhoff, hoogleeraar te Utrecht, tevens voorzitter; C. H. van Ankum, apotheker te Groningen, tevens vice-president; A. C. Cramer, apotheker te Kottordam, tevens secretaris; dr. W. F. R. Suringar, hoogleeraar te Leiden en P. M. de Ligny, apotheker te Middelburg. De hoogleeraar P. J. van Kerckhoff werd spoedig na den aanvang van het examen ongesteld, zoodat het voorzitterschap door 'hem ,aan den ondervoorzitter C. H. van Ankum moest worden opgedragen en zijn plaatsvervanger dr. A. C. Oudemans, hoogleeraar te Delft, voor hem moest zitting nemen. Ook de hoogleeraar Suringar werd door ziekte belet de zittingen bij te wonen; zijne plaats werd ingenomen door den hoogleeraar P. de Boer. Voor het examen hadden zich aangemeld zes candidaten, die allen de bewijzen, vermeld in alinea a van art. 9 der wet, hadden ingezonden en dus tot het afleggen daarvan konden worden toegelaten. Het examen ving aan den lsten December in het chemisch laboratorium der hoogeschool te Utrecht, daartoe welwillend afgestaan, met het praktisch gedeelte, en duurde, onder voortdurend toezigt van eene sub-commissie van twee leden, tot den 13den December. Door het lot werd aan elk der candidaten, uit vier serien van werkziiamheden, óéno toebedeeld, terwijl door de Commissie ook nu weder, uitgezonderd voor het scheikundig onderzoek van verontreinigde geneesmiddelen, het gebruik var. boeken aan de candidaten werd veroorloofd. Gedurende deze werkzaamheden leverden de candidaten op eenige avonden proeven van hunne bekwaamheid in het gereedmaken van geneesmiddelen, in de apotheek van 's Rijks hospitaal, daartoe met de meeste bereidwilligheid beschikbaar gesteld. Na afloop der praktische werkzaamheden werden vijf van de zes candidaten tot het mondeling examen toegelaten, terwijl een hunner, die naar het oordeel der Commissie onvoldoende geslaagd was in de praktijk, verklaarde van het mondeling examen af te zien. Dit mondeling examen betrof de vakken genoemd in art 9, sub a, i, c en f, en werd daarbij, voor zoo verre het a betrof, gebruik gemaakt van gedroogde planten en van eene uitmuntende verzameling van verschillende ingredienten voor pharmacognosie, welwillend uit 's Rijks hospitaal afgestaan. Gelijktijdig werden aan de candidaten ter schriftelijke beantwoording eenige vragen opgegeven. Aan elk der candidaten werd tevens gelegenheid gegeven eenige pharmacognostische praeparaten onder het mikroskoop te herkennen. Het is der Commissie aangenaam te kunnen berigten , dat het examen zoodanige resultaten opleverde, dat zij niet aarzelde de vijf candidaten tot den rang van apotheker te bevorderen. Slechts bij twee der candidaten bleek de kennis der pharmac. chemische praeparaten en van de galenica der Pharmacopoea Neerlandica minder voldoende, doch was de uitslag niet van dien aard dat daarop afwijzing moest volgen. Nadat zij daarop in handen van den Voorzitter den bij de wet gevorderden eed (belofte) hadden afgelegd, werd aan de volgende heeren het diploma van apotheker ter hand gesteld: Leonardus Beker, geboren te Rotterdam; Petrus Tak, geboren te Middelburg; Christiaan Lodewijk Willem Stutterheim, geboren te 's Gravenhage: Gerbrandus Jelgersma, geboren te den Helder; Elias Stark , geboren te Rhenen. MINISTERIE VAN MARINE. De Minister van Marine brengt ter kennis van de belanghebbenden , dat niet alleen de schepen , komende van St. Petersburg en Reval, maar ook die , welke van eenige andere noordelijke Russische haven in Nederland binnenvallen , worden vrij gesteld van de toepassing van quarantaine-maatregelen. 's Gravenhage , den 8sten Maart 1872. De Minister voornoemd, Brocx. M 1X1 S T E R I E VA N F I N A N T I E N. Met ingang van den 20sten Maart aanstaande zyn benoemd tot directeur van het vereenigd post- en telegraafkantoor: te Bodegraven , C. Saton ; te Boskoop , T. Tulleken; beiden tot dusver postdirecteur. MINISTERIE VAN KOLONIËN. Voor de dienst der gouvernements-marine in Nederlandsch Indie zijn benoodigd vijf derde stuurlieden. Jongelieden, die genegen zijn mede te dingen om, op den voet, onder genot der voordeelen , en onder de verpligtingen, omschreven in de hieronder volgende Koninklijke besluiten van 13 April 1865,
n°. 59, en 9 December 1866, n°. 29, als derde stuurlieden aan 's lands dienst in Nederlandsch Indie te worden verbonden, kunnen zich tot en met 15 April aanstaande, bij gezegeld request, tot het Departement van Koloniën wenden, onder overlegging van: a. een bewijs van zedelijk gedrag, afgegeven na dagteekening dezer bekendmaking door burgemeester en wethouders der gemeente hunner inwoning; b. een certificaat van voldoening aan de wet op de nationale militiie; c eene door einen bevoegden geneesheer afgegeven verklaring op zegel, houdende dat de verzoeker is van een gezond ligchaamsgestel en vrij van voor de dienst in Nederlandsch Indie hinderlijke gebreken ; en d. bewijzen van genoten opleiding. Zij behooren zich op nader te bepalen plaats en tijd te onderwerpen aan het examen, bedoeld bij § d van art. 1 van het Koninklijk besluit van 13 April 1865, n°. 59, waarvan het programma hieronder wordt medegedeeld, af te nemen door eene door den Minister van Koloniën te benoemen commissie. De voordeelen verbonden aan de uitzending van hier, als gesteld ter beschikking van den Gouverneur-Generaal van Nederlandsch Indie, om te worden benoemd tot derden stuurman bij de gouvernementsmarine daar te lande, op eene bezoldiging van f 40 's maands, bestaan in: 1°. een voorloopig tractement van f 15 's maands, ingaande met den dag van inscheping voor de reis naar Batavia, waarop vóór het vertrek een voorschot van hoogstens drie maanden wordt uitgekeerd; 2°. eene gratificatie voor uitrusting, ten bedrage van f 300; en 3°. overtogt naar Batavia, voor rekening van den lande, als passagier der tweede klasse klasse op verbeterden voet. De stuurlieden en gezaghebbers bij de gouvernements-marine in Nederlandsch Indie worden, met opzigt tot hun pensioen en dat hunner weduwen, beschouwd als burgerlijke beambten , weshalve op hen van toepassing zijn de daar te lande bestaande of nader vast te stellen reglementen op de burgerlijke pensioenen en het weduwen en weezenfonds van burgerlijke ambtenaren in Nederlandsch Indie, waardoor het uitzigt bestaat op pensioen voor henzelven na volbragten diensttijd, en voor hunne weduwen en kinderen, ingeval zij deze bij hun overlijden mogten nalaten, een en ander overeenkomstig de nu of later van kracht zijnde bepalingen. 's Gravenhage , den 6den Maart 1872. Voor den Minister, De Secretaris-Generaal, Feith. N°. 59. Wij WILLEM III, bij de gratie Gods, Koning der Nederlanden, Prins van Oranje-Nassaü, Groot-Hertog van Luxemburg, enz., enz., enz. Overwegende : dat, ingevolge art. 7 en de laatste alinea van art. 10 van de bij Ons besluit, dd. 10 September 1864 ( Staatsblad n°. 93), vastgestelde verordening op het benoemen van ambtenaren bij de burgerlijke dienst in Nederlandsch Indie, door Ons moeten worden geregeld de bijzondere voorwaarden voor benoembaarheid tot en de voordeelen en verpligtingen verbonden aan het ter beschikking stellen van den GouverneurGeneraal van Nederlandsch Indie van personen bestemd tot het vervullen van bepaalde ambten of bedieningen ; dat het noodzakelijk is over te gaan tot de voormelde regeling , voor zooveel betreft de gezaghebbers en stuurlieden bij de dienst der gouvernements-marine in Nederlandsch Indie ; Gezien Onze kabinets-bescliikking , dd 26 December 1861, n\ 121; Op de voordragt van Onzen Minister van Koloniën, dd. 11 April 1865, litt. A pz . n°. 28 ; Hebben goedgevonden en verstaan : Artikel 1. Bij de dienst der gouvernements-marine in Nederlandsch Indie zijn benoembaar : a tot gezaghebbers — zij , die hebben afgelegd oen examen overeenkomstig het voor dien rang, bij besluit van den Gouverneur-Generaal van Nederlandsch Indie, dd. 23 October 1861, n°. 14, vastgestelde, en bij ons tegenwoordig besluit sub. lit. A gevoegde programma; b. tot eerste stuurlieden — zij, die hebben afgelegd een examen overeenkomstig het voor dien rang, almede bij besluit van den GouverneurGeneraal van Nederlandsch Indie, dd. 23 October 1861, n°. 14, vastgestelde , en bij ons tegenwoordig besluit sub. lit. B gevoegde programma; c. tot tweede stuurlieden — zij, die hebben afgelegd een examen overeenkomstig het voor dien rang, bij ons tegenwoordig besluit vastgestelde, en sub lit. C gevoegde programma; d. tot derde stuurlieden — zij, die hebben afgelegd een examen overeenkomstig het voor dien rang, bij ons tegenwoordig besluit vastgestelde , en sub. lit. D gevoegde programma. Artikel 2. Van het afleggen van examen ter verkrijging van den rang van tweeden of van derden stuurman zijn vrijgesteld: a. de van de kweekschool voor de zeevaart te Amsterdam afkomstige kweekelingen, die door onzen Minister van Koloniën, krachtens de overeenkomst met commissarissen over het Vaderlandsch Fonds ter aanmoediging van 's lands zeedienst, opgerispt in 1781 te Amsterdam, dd. 12/22 Mei 1852, zijn of worden gesteld ter beschikking van den Gouverneur-Generaal van Nederlandsch Indie, als stuurmans-leerlingcn voor de dienst der gouvernements-marine daar te lande; b. de, vóór het in werking treden van ons tegenwoordig besluit, bij de gouvernements-marine in Nederlandsch Indie in dienst zijnde derde stuurlieden. Artikel 3. Naar gelang van de behoefte wordt door onzen Minister van Koloniën het noodigo personeel ten dienste van de gouvernementsmarine in Nederlandsch Indie ter beschikking gesteld van den Gouverneur-Generaal. Artikel 4. Aan de uitzending uit Nederland als stuurmansleerling zijn verbonden de volgende voordeelen: a. eene voorloopige bezoldiging van f 15 (vijftien gulden ) 's maands, ingaande met den dag van inscheping voor de reis naar Batavia, waarop, vóór het vertrek uit Nederland, een voorschot van hoogstens vier (1) maanden kan worden uitgekeerd;
I , eene gratificatie voor uitrusting, ten bedrage van f300 [driehonderd gulden); c overtogt naar Batavia, voor rekening van den lande, als passagier der tweede klasse, met genot van gewone seheepsvoeding. ° Artikel 5. De door Onzen Minister van Koloniën voor de dienst der ouvernements-marine in Nederlandsch Indie, ter beschikking van den Gouverneur-Generaal te stellen personen moeten zich schriftelijk verbinden tot de onverwijlde teruggave aan 's lands kas van alle gelden, welke aan hen of te hunnen behoeve zijn voldaan, zoo wegens kosten van opleiding voor de dienst van Indie, als ter zake van gratificatie voor uitrusting en overtogt naar Indie, bijaldien zij binnen den tijd van v ljf jaren na hunne aankomst op Java, hetzij op eigen verzoek, hetzij ten gevolge van dienstweigering, pligtverzuim of andere berispelijke gedragingen (het geval van wèl bewezene ziels- of ligchaamsgebreken alléén uitgezonderd), uit 's Gouvernements dienst worden ontslagen. Artikel 6. De bepalingen van dit besluit treden in werking met de afkondiging: in Nederland door plaatsing in de Nederlandsche Staats-courant , en in Nederlandsch Indie door opname in het Staatsblad van Nederlandsch Indie Onze Minister van Koloniën is belast met de uitvoering dezes. 'sGravenhage , den 13den April 1865. WILLEM. De Minister van Koloniën , I. D. Fransen van de Putte. Lit. D. PROGRAMMA van examen, ter verkrijging van den rang van derden stuurman bij de dienst der gouvernements-marine in Nederlandsch Indie , bedoeld bij § d van art. 1 der verordening op de benoembaarheid tot gezaghebbers en stuurlieden bij de dienst der gouvernements-marine in Nederlandsch Indie, vastgesteld bij Koninklijk besluit dd. 13 April 1865 , n°. 59. I. Mondeling worden behandeld de volgende punten : a. de benaming, bestemming en behandeling der deelen van het tuig, van de zeilen en van voorname voorwerpen van den inventaris van een schip; b. de benaming der hoofddeelen van den romp; c. eenige kennis van op- en aftuigen , aan- en afslaan van en werken met de zeilen ; d. sturen, brassen, wenden en andere eenvoudige manoeuvres aan oen hoofd van de wacht toevertrouwd ; e. het looden en loggen , bekendheid met de middelen daartoe in gebruik ; f. het gebruik van den almanak ten dienste der zeelieden voor zooveel met het schriftelijk examen overeenkomt; g. eenig begrip van de inrigting van zeekaarten : kennis van het afzetten van bestek en peilingen; li. het gebruik van kompas en octant; i. eenige kennis van de Nederlandsche taal; — het spreken van laag Maleisch is eene aanbeveling ; j. de namen en ligging der voornaamste eilanden en vaarwaters van den Nederlandscli-Indischen Archipel; — eenige kennis van de kusten, reeden en lieerscl>ende winden. II. Schriftelijk loopt het onderzoek over het volgende: a. het schrijven eener duidelijk leesbare hand ; ti. de rekenkunde; oefening in het cijferen ; kennis der gewone en tiendeelige breuken ; c. de koers- en verheidsrekening; d. het verbeteren van waargenomen zons- en maanshoogten ; e. de berekening der breedte, door eene meridiaans-hoogte van de zon ; f. de berekening van den tijd aan boord door de waarneming eener zonshoogte; g. bekendheid met azimuth en amplitudo. N°. 29. Wij WILLEM III, hij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, euz., enz., enz. Overwegende, dat aanvulling noodig is van de bij Ons besluit van 13 April 1865 , n°. 59 , vastgestelde bijzondere voorwaarden voor benoembaarheid tot gezaghebbers en stuurlieden bij de gouvernementsmarine in Nederlandsch Indie : Op de voordragt van Onzen Minister van Koloniën , dd. 5 December 1866 , lit. A pz . , n°. 22 ; Hebben goedgevonden en verstaan: Artikel 1. Art. 1 van Ons besluit van 13 April 1865, n°. 59, wordt aangevuld als volgt: » Om te kunnen worden toegelaten tot het examen voor den rang van gezaghebber, moet de candidaat minstens één jaar als eerste stuurman hebben gediend; terwijl twee jaren dienst als tweede en derde stuurman borden veroischt om te kunnen worden toegelaten tot het examen voor den rang respectivelijk van eersten en tweeden stuurman " "Bij ontstentenis van adspiranten, die aan de voormelde vereischten voldoen, kunnen de gestelde tijdvakken verkort worden wanneer het belang van de dienst dit vordert." Artikel 2. Ons tegenwoordig besluit treedt in werking met de afkondiging: in Nederland , door plaatsing in de Nederlandsche Staats-courant; en in Nederlandsch Indie , door opname in het Staatsblad van Nederlandsch Indie. Onze Minister van Koloniën is belast met de uitvoering dezes. Het Loo, den 9den December 1866. WILLEM De Minister van Koloniën, ' Trakranen. (1) Krachtens Koninklijk besluit, dd. 5 November 1869, n°. 22, eiuggebragt tot drie maanden.
---

