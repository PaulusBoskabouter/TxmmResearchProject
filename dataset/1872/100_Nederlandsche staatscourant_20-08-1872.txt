NEDERLANDEN. 's GRAVENHAGE den 19den Augustus 1872.
Bij Koninklijk besluit van 13 Augustus 1872. n°. 3, is aan de commissie uit de Staten der provincie Groningen , belast met het uitbrengen van rapport over het door het gemeentebestuur van Marum aangevraagd provinciaal subsidie in de kosten van reeds uitgevoerde waterstaatswerken , magtiging verleend tot voortzetting harer werkzaamheden na de sluiting van de zomervergadering dier Staten in 1872. Bij Koninklijk besluit van 13 Augustus 1872, n°. 36, is aan A. van den Berg, te Deventer, als blijk van Zr. Ms. goedkeuring en tevredenheid, wegens de redding van een drenkeling uit de buitengracht aldaar op 11 Julij jl., toegekend de bronzen medaille, ingesteld bij besluit van 22 September 1855, n°. 64, alsmede een loffelijk getuigschrift. Bij Koninklijk besluit van 13 Augustus 1872, n°. 40, is aan de na te melden officieren bij de dienstdoende schutterijen, op hun vei zoek, eervol ontslag verleend, als: bij die te Rotterdam, aan S. Brons, als lsten luitenant; bij die te Winschoten, aan jhr. J. G. F. van Spengler, als kapitein commandant Voorts zijn bij de dienstdoende schutterij te Rotterdam benoemd : tot lsten luitenant A. Cankrien, thans 2de luitenant: tot 2den luitenant W. .T. Snelleman, thans sergeant. Bij Koninklijk besluit van 13 Augustus 1872, n°. 46, is aan E. H. von Baumhauer, honorair hoogleeraar, vergunning verleend tot het aannemen en dragen der versierselen van officier der Leopoldsorde, hem door Zijne Majesteit den Koning van Belgie geschonken. Bij Koninklijk besluit van 13 Augustus 1872, n°. 47. is aan H. F. Groen van Waarder te Amsterdam , vergunning verleend tot het aannemen en dragen der versierselen van ridder der orde van de Kroon, van Italië , hem door Z. M. den Koning van Italië geschonken. Bij Zijner Majesteits besluit van den 13den Augustus 1872, n°. 70, is benoemd tot i.otaris binnen het arrondissement Middelburg, ter standplaats de gemeente Veere, A. M Rijsoort van Meurs , candidaatnotaris te Middelburg. Bij Zijner Majesteits besluit van den 13den Augustus jl., n°, 76, is benoemd tot notaris binnen het arrondissement Rotterdam , ter standplaats de gemeento Rotterdam , W. J. Droogleever Fortuyn , candidaatnotaris aldaar. Bij Koninklijk besluit van 13 Augustus 1872, n°. 55, zijn benoemd tot ontvanger der registratie en domeinen : te Rüalte de heer C. W. Andreae, thans ontvanger der registratie en domeinen te Gennep; te Gennep de heer H. H. Schippers , thans surnumerair der registratie en domeinen. Bij besluit van den 13den Augustus 1872 . n°. 79 , heeft Zijne Majesteit goedgevonden te benoemen tot 2den luitenant bij het wapen der infanterie; bij het 1ste regement, de sergeanten J. U. Masman en L. M. de Boer, van het 8ste , mitsgaders A. de Koster, van het 4de regement, en den sergeant titulair G N. Levert, van het corps ; bij het 2de regement, de sergeanten L. C. Baggelaar, van het 8ste regement, en F. F. E. Alard , van het corps; bij het 3de regement, den sergeant H. W. van Wijk , van het corps; bij het 4de regement, den sergeant 'W. H. P. Mirandolle , van het regement grenadiers en jagers : bij het 5de regement, den sergeant titulair G. J. van Hoogstraten, van het 3de, en den sergeant M. J. de Jongh , van het 7de regement, zoomede den sergeant A. W. S Schut, van het regement grenadiers en jagers; bij het 6de regement, den sergeant J. J. G. Schuit, van het corps, den sergeant titulair W. M. Wijnaendts, van het 3de regement, den sergeant J. F. W. Beekes, van het corps , den sergeant titulair J. B. van Hetitz, van het 2de, en den sergeant C. H. Dorren, van het 5de regement; bij het 7de regement, den sergeant titulair J. B. van Damme Jalink, van het 6de, en den sergeant W. M. van Lier, van het 3de regement; bij het 8ste regement: den sergeant titulair J. J. E. Francken, van het 6de regement, en den sergeant A. C. van Reyn, van het corps. Bij Koninklijk besluit van den 13den Augustus 1872, n°. 60, is aan den heer H. E. van Rijgersma, gouvernements-geneeskundige op het eiland St. Martin (Nederlandsch gedeelte), vergunning verleend tot het aannemen en dragen eener gouden medaille, hebbende tot opschrift:
lllis quorum, meruere labores, hem door Z. M. den Koning van Zweden en Noorwegen geschonken. MINISTERIE VAN MARINE De Mini-ter van Marine brengt ter kennis van belanghebbenden, dat, ten gevolge van het heerschen van de gele koorts te Bahia, de toepassing van quarantaine-maatregelen is bevolen ten aanzien van de schepen, welke sedert den lfiden Junij jl. van daar naar Nederland vertrokken zijn. 'sGravenhage, den 27sten Julij 1872. De Minister voornoemd, Brocx. De Minister van Marine brengt ter kennis van belanghebbenden, dat ten gevolge van het heerschen der cholera te St. Petersburg en in Pruissen, de toepassing van quarantaine-maatregelen is bevolen ten aanzien van alle binnenvallende schepen , die na den 20sten Julij 1872 eene der noordelijke havens van Rusland, of wel de Pruissische havens Koningsbergen of Memel verlaten hebben. 'sGravenhage, den 30sten Julij 1872. De Minister voornoemd, Brocx.
---

BUITENLANDSCHE BERIGTEN. ENGELAND
Aangaande de eerste aanleiding tot de ongeregeldheden te Belfast welke, volgens de telegraphische berigten, een ernstig aanzien verkregen hebben, meldde men jl. Vrijdag uit Dublin het volgende aan de Times. Nadat op den 12den Augustus, den gedenkdag van het ontzet van Londonderry, de door de protestantsche partij gehouden optogten en demonstratien in orde en ongestoord waren afgeloopen, hielden de katholieken op den 15den, ter gelegenheid van Mariahemelvaart, mede eenen optogt naar een nabij Belfast gelegen dorp. waar de deelnemers aan den optogt eene openbare vergadering hielden, welke spoedig eene staatkundige beteekenis verkreeg, daar er besluiten genomen werden ten voordeele van de zelfregering van Ierland en de noodzakelijkheid uitgesproken werd dat de regering de nog gevangen gehouden Fenians zou ontslaan. In die vergadering en op den terugtogt naar Belfast hadden cr reeds tusschen de deelnemers onderling en tusschen hen en de omstanders vechtpartijen plaats, welke door de politie werden beeindigd door verscheiden inhechtenisnemingen. De politie deed verder haar best om in Belfast zelf de orde te handhaven en ernstige botsingen te voorkomen tusschen de teruggekeerde katholieken en de protestanten welke in den avond mede optogten hielden, en, schoon er eene groote spanning in de stad heerschte, was zij hierin, door eenige belhamels in hechtenis te nemen , tot Vrijdag volkomen geslaagd. Te Scarva daarentegen had reeds Donderdag eene botsing tusschen de katholieken en de protestanten plaats, waarbij een twaalftal personen gewond werden, onder anderen een inspecteur van politie, welke aan het hoofd zijner manschappen de strijdende partijen trachtte te scheiden. — In de laatste jaren is de Britsche regering voortdurend bedacht geweest op het brengen van bezuinigingen in de kosten van het landsbestuur. In de drie laatstelijk afgesloten dienstjaren . 1868/69, 1869/70 en 187<71, werd er voor een bedrag van 163,700 p. st. bezuinigd op den post jaarwedden der ambtenaren bij de departementen van algemeen bestuur. Bij het departement van oorlog bedroeg die bezuiniging 55,200 p. st., bij dat van marine 85,800 p st., bij dat van binnenlandsche zaken 21,600 p. st. Deze resultaten werden vooral verkregen door het bij voorvallende vacaturen onvervuld laten of het opheffen met toekenning van wachtgeld aan de titularissen van geheel overtollige betrekkingen, en voor een gedeelte ook door inkrimping van het zeer talrijke op de ministeriele bureaux werkzame personeel. De verkregen bezuinigingen zouden een veel grooter cijfer hebben bereikt wanneer de kosten van het binnenlandsche bestuur aan den anderen kant geene verhooging hadden moeten ondergaan wegens de vele nieuwe betrekkingen, welke in de laatste jaren bij verschillende wetten werden in het leven geroepen, onder anderen bij het toezigt op de fabrieken enz. F RANK RIJ K. Aan liet departement van buitenlandsche zaken is men gereed gekomen met de verzameling van diplomatieke stukken (het gele boek) welke na afloop van het reces aan de Nationale Vergadering zal worden overgelegd. Zij bevat: de stukken betrekkelijk de onderhandelingen met Groot-Britannie, Belgie en Oostenrijk over de handelstractalen
en de tariven van in- en uitgaande regten, de correspondentie met de Oostenrijksche regering over het tonnegeld der zeeschepen, die met Groot-Britannie, Italië en Duitschland over de paspoorten , de stukken betreffende de vertoogen van Groot-Britannie tegen de verzending van tot uitbanning veroordeelde personen naar dat land, de documenten betreffende de door de Fransche regering aan de Spaansche grenzen ten aanzien der Carlisten genomen maatregelen, de stukken betreffende de geschillen met Tunis zoowel aangaande de regten van Fransche schuldeischers van dien Staat als aangaande de quaestie zijner ondergeschiktheid aan Turkye. Omtrent de onderhandelingen met Duitschland , de Lauriumquaestie en de zamenkomst der drie Keizers schijnen, volgens de opgaven, geene bescheiden te zullen worden medegedeeld. — Bij een den 17den dezer te Trouville genomen besluit zijn vijftien hoofdambtenaren van de verschillende departementen van bestuur benoemd tot staatsraden in buitengewonen dienst. De president van den Staatsraad heeft in het Journal Ofpciel een vergelijkend examen uitgeschreven voor tien auditeurs der eerste klasse bij dat collegie. — Naar aanleiding der in sommige dagbladen van Parys medegedeelde geruchten, als zoude de Duitsche bezetting van Belfort die vesting van nieuwe werken voorzien in verband met een aan de Duitsche regering toegeschreven voornemen om die vesting in strijd met de bepalingen van het Frankfurter tractaat in bezit te houden wordt, van officieuse zijde de volgende mededeeling aan de Fransche dagbladen gedaan: » De Pruissen hebben de door den kolonel Denfert tijdens de belegering van Belfort aangevangen werken voortgezet en afgewerkt, doch geene nieuwe werken aangelegd. n Yolgens het getuigenis van deskundigen , welke Belfort hebben bezocht, gaat men niet verder dan de toepassing van den algemeenen regel dat elke van garnizoen voorziene vesting in staat van verdediging behoort te zijn. Men neemt de bepalingen van het tractaat in acht. Alle tegenstrijdige geruchten zijn ongegrond." — Op den I5den dezer keerden eenige jongelieden, waaronder vier Russen, twee Mexicanen en een Franschman op het aan een der Russen behoorend jagt van eenen togt in zee te Trouville terug en riepen : leve Napoleon, weg met Thiers! en andere voor den President der Republiek beleedigende woorden. Zij werden gevangen genomen, doch, naar men aan het Bien Public meldde, met het oog op den staat van dronkenschap waarin zij verkeerden, door den commissaris van politie ontslagen. Hetzelfde blad voegde er bij dat men aan dit voorval te Trouville weinig aandacht schonk. Blijkens latere berigten uit Parys vatte de President zelf het voorval echter ernstiger op. Aan de Kölnische Zeitung wordt althans berigt dat de heer Thiers langs den officielen weg den Russischen gezant te Parys terstond van het voorgevallene heeft doen onderrigten en dat deze don eigenaar van het jagt, een officier der Russische marine, welke mede aan die demonstratie had deel genomen, had ontboden om zich voor hem te verantwoorden. Aan den kapitein van het jagt was door den gezant de last gegeven om onverwijld de Fransche wateren te verlaten, en het jagt was daarop naar Engeland gestevend. Ook vermeldde men dat de commissaris van politie te Trouville zou ontslagen worden omdat hij de jongelieden niet in hechtenis had gehouden , alsmede dat de in de zaak betrokken Russen en Mexicanen bij besluit der regering uit Frankrijk zouden gezet worden. Dit laatste gerucht wordt echter in het officieuse Bien Public van gisteren tegengesproken. De reden der gestrengheid wordt toegeschreven aan de omstandigheid dat de op zich zelve onbeduidende demonstratie weerklank scheen te zullen vinden bij de zeelieden van Trouville, hetgeen ook de politie genoopt had tusschen beide te komen. RUSLAND. De Russische bladen laten zich over het algemeen zeer gunstig uit over de aanstaande zamenkomst der Keizers te Berlyn, en beamen het gevoelen dat zij als een nieuwe waarborg van den vrede te beschouwen is, dat voor de door sommigen geuite vrees voor een nieuw Heilig Verbond geen de minste grond bestaat. Een van de de voornaamste dier bladen, he' dagblad van Moskau, van de redeneringen der Fransche drukpers over die gebeurtenis gewagende, constateert dat daarin eene groote sympathie voor Rusland aan den dag gelegd wordt, en merkt dien aangaande onder anderen aan : » Rusland heeft geenerlei reden om aan Frankrijk een kwaad hart toe te dragen en in een vijandig verbond tegen Frankrijk te treden. Het kan slechts wenschen dat dit land zich gelukkig herstelle van de tegenspoeden die hetzelve getroffen hebben Maar de politiek van wraakoefening zou voor Frankrijk een slechte raadgever zijn. Het eigenlijke ongeluk van Frankrijk ligt niet in zijne militaire nederlagen en de gevolgen daarvan ; zijn wezenlijk ongeluk , de oorzaak van zijne vernedering, was het euvel waaraan het sedert langen tijd lijdt, hetwelk , uit eene reeks van revolutien ontsproten , zich eerst na den oorlog regt duidelijk openbaarde — eene algemeene verwildering en losmaking van alle zedelijke en maatschappelijke banden. Frankrijks toekomst hangt alleen daarvan af, of het voor dat inwendige euvel genezing zal weten te vinden, of het in zich zelf de kracht voor vreedzame ontwikkeling bezit en een eind kan maken aan het lange tijdvak van revolutien hetwelk slechts tengevolge heeft gehad dat eene natie, die aan het hoofd der beschaving waande te staan, het hoofdmiddelpunt van alle vijandelijk jegens de beschaving gezinde elementen geworden is. Van dat euvel moet Frankrijk zich, wat het dan ook kosten moge, vrij zoeken te maken. Maar niet door de uitputtende politiek der wraak is dit doel te bereiken; alleen door algemeene rust, een duurzamen vrede in Europa en de solidariieit van alle regeringen tegen het kwaad waardoor Frankrijk het meest geleden heeft." — De telegraaph heeft berigt van een hevigen brand die in het begin dezer maand te Nischnei-Nowgorod heeft plaats gehad. Uit de nadere berigten blijkt dat dit ongeluk is voorgevallen juist op het tijdstip waarop de groote jaarmis de grootste levendigheid had bereikt. De brand ontstond den 6den dezer en duurde tot den avond van den volgenden dag: om de vlammen meester te worden moest hulp uit Moskau worden ontboden Eene groote hoeveelheid koopwaren werd vernield , en zelfs een aanzienlijk aantal op de Wolga liggende vaartuigen
werd eene prooi van het vuur. De aangerigte schade wordt op 11/2 millioen zilverroebels geschat. OOSTENRIJK. De Oostenrijksche consul-generaal te Belgrad heeft, naar van eene officieuse zijde uit Weenen gemeld wordt, in last aan de Servische redering opheldering te geven aangaande het aan de gemeenteraden van Prag en van eenige Hongaarsche steden gedane verbod om zich bij de feesten ter gelegenheid der meerderjarigverklaring van den vorst Milan door depntatien te doen vertegenwoordigen. De consul-generaal moet verklaren dat dit verbod geenszins het gevolg is van een vijandig wantrouwen jegens het volk en de regering van Servie, maar alleen beschouwd moet worden als eene pligtmatige handhaving der bestaande wetten en als de onvermijdelijk noodzakelijke toepassing van algemeen geldende beginselen op een bepaald geval; maar dat Oostenrijk zich voor het overige voortdurend als de getrouwste en meest belanglooze nabuur en vriend van Servie zal blijven betoonen. i) Oostenrijk-Hongarye — dus luidt een door de halfofïiciele Abeudpost uit de Weener Presse overgenomen artikel — >• Oostenrijk-Hongarye hf eft goede redenen om als vriend en nabuur hartelijk deel te nemen in de heuglijke gebeurtenis welke eerstdaags te Belgrad gewerd staat te worden; en zulks te meer daar de opvoeding van ilen jeugdigen vorst volgens alle berigten uitmuntend geslaagd is en daar alles de hoop wettigt, dat hij aan de overleveringen der gematigde en verstandige politiek der vorsten van het geslacht Obienowitsch niet ontrouw zal worden. Niet met afgunst noch met bezorgdheid ves'in mon in Oostenrijk-Hongarye het oog op het streven hetwelk zich in het naburige vorstendom openbaart, om de tegenwoordige stelling van Servie duurzaam te bestendigen en om de ontwikkeling des lands op intellectueel en stoffelijk gebied meer en meer te bevorderen ; integendeel zullen de Serviers, wanneer zij op dezen weg volharden, in Oostenrijk steeds eenen vriendschappelijk gezinden nabuur hebben " ZWITSERLAND. Met betrekking tot de zaak van het nieuw opgerigte bisdom Genève berigt de Bern er Bund: » Het Journal de Genève heeft een schrijven van den bisschop Marilley aan den staatsraad van Genève, van 23 December 18(54, openbaar gemaakt, alsmede een herderlijken brief van denzelfden bisschop aan de geloovigen van Genève, welke stukken het bewijs opleveren, dat het bisdom Genève onder Mermillod feitelijk in den zin der kerk reeds sedert 5 Julij 1865 bestaan heeft. In den herderlijken brief van die dagteekening heeft namelijk do bisschop Marillev » » allo van don bisschoppelijken zetel in Lausanne uitgaande magt, met name alle bisschoppelijke functien en alle details van het kerkelijke beheer in het kanton Genève , aan Z. H. mgr. Mermillod onder diens persoonlijke verantwoordelijkheid overgedragen " " en zulks overeenkomstig den wensch van den Paus " De verandering , waarvan thans zoo veel sprake is , werd dus reeds in het jaar 1865 door de kerkelijke overheid geheel eenzijdig verordend. Mermillod maakte destijds terstond tegenover den Staatsraad van Genève aanspraak op de positie van hulpbisschop voor Genève. l>e Staatsraad wees wel is waar die aanmatiging at. maar nam er genoegen mede dat de van Mermillod uitgaande stukken door een derden persoon onderteekend werden ir, naam van eene » » bisschoppelijke overheid"", waaronder na den herderlijken brief' van 1865 niet meelde bisschop van Lausanne verstaan kon worden Volgens artikel 130 der constitutie van Genève had de zaak voor den Grooten raad des kantons gebragt moeten worden; dat dit niet geschiedde kan aan den destijds regerenden Staatsraad worden verweten. Het blijkt dus dat de Paus. de bisschoppelijke zetel in Freiburg en de pastoor van Genève geheel in overeenstemming handelden. De regering van Genève zal thans, naar men verwachten mag, de geheele aangelegenheid volgens de constitutie aan de kennisneming van den Grooten raad onderwerpen, en eventueel zal dan ook het Eedgenootschappelijk bestuur een woord daarover mede spreken." ITALIË Aan de Gazzetta d'Italia wordt door haren correspondent te Rome het volgende geschreven: «Mgr. de Mérode heeft zich naar Brussel begeven om met de regering aldaar de noodige afspraken te maken voor het geval dat de Paus naar Belgie zou gaan. Hij heeft voor die zending nieuwe en zeer duidelijke instructien van het Vaticaan ontvangen. Pius IX wordt iederen dag ouder, en ook wanneer hij de beste gezondheid genoot , hetgeen echter het geval niet is, zoo nadert toch het conclave voor de verkiezing van zijnen opvolger; en de in het Vaticaan bovendrijvende partij gevoelt dat zij niet langer wachten kan wanneer zij het gevaar ontgaan wil dat het conclave te Rome gehouden wordt, ten gevolge waarvan de optreding van eenen gematigden en jegens Italië welgezinden Paus zou te vreezen zijn. Het vertrek van den Paus uit Rome is echter reeds zoo dikwijls als zeer aanstaande besproken, zonder echter te hebben plaats gehad, dat ik niet durf voorspellen dat het plan thans stellig zal doorgaan. Maar ik herinner alleen dat de Paus reeds in het afgeloopen jaar te kennen heeft gegeven , dat hij Rome alleen dan verlaten zou, wanneer er vijandelijke maatregelen tegen de geestelijke corporatien genomen wierden, er. dat hij daarmede het oogenblik zon afwachten waarop do regering een betrekkelijk wets-ontwerp aan de vertegenwoordiging zou indienen. Daarenboven is hij zeer te leur gesteld en verbitterd over den uitslag der verkiezingen voor de gemeenteraden , waarvan de vereeniging voor de katholieke belangen hem een zoo geheel anderen uitslag voorgespiegeld had. Hij klaagt hevig over het Romeinsche volk hetwelk niet erkennen wil dat eene priesterregering de gelukkigste en meest wenschelijke regering is." Aan die verbittering van den Paus, welke zich bij elke voorkomende gelegenheid in scherpe bewoordingen uit, schrijft de correspondent het mede toe, dat de aan het Vaticaan verknochte dagbladen sedert eenige dagen geene melding meer maken van de door Pius IX in antwoord op aangeboden adressen uitgesproken redevoeringen: »De Osservatore Romano , de Voce della Verita en le Catholique , ze<rt hij. achten het ongeraden de harde woorden van den Heiligen Vader in ruimeren kring bekend te maken, ten einde de scheuring in de katholieke kerk niet nog grooter en ongeneeslijker te maken dan zij reeds is."
SPANJE In de provincie Girona hebben van tijd tot tijd nog eenige schermutselingen tusschen kleine benden Carlisten en de regeringstroepen plaats. Dat de Carlistische opstand echter feitelijk als geëindigd kan beschouwd worden wordt uit twee omstandigheden opgemaakt. De Spaansche regering heeft namelijk, zoo als de Tiempo mededeelt, besloten den staat van beleg in de provinciën Alicante en Murcia op te heffen, terwijl, naar men aan de Parysche dagbladen berigt, don Carlos zeil eerstdaags zijn verblijf aan de Spaansche grenzen verlaten zal om naar Genève terug te keereu. De Correspondentie deelt mede dat zijn broeder, don Alfonso, welke eenigen tijd aan het hoofd der Carlistische benden gestaan heeft, zich reeds te Genève bevindt. — De Imparcial deelt mede dat de radicale partij te Madrid den minister van buitenlandsche zaken Martos tot haren candidaat voor de Cortes gekozen en eene commissie uit haar midden naar den minister Zorilla afgevaardigd heeft om hem hare tevredenheid uit te drukken over de door hem aan de gouverneurs der provinciën gezondene circulaire, waarin hij verklaart dat de regering zich van allen invloed op de verkiezingen zal onthouden. ZWEDEN EN NOORWEGEN. Naar men uit Stockholm berigt is het gezantschap des Onderkonings van Egypte, bestaande uit Mahmud Rey , Kalil Effendi. en eenen secretaris, vergezeld door een Deensch officier aldaar van Kopenhagen aangekomen. Als doel van dit gezantschap wordt opgegeven het aanknoopen van handelsbetrekkingen met de Skandinavische rijken^ TKLEGRAPHISCHE 8ERIGTEN Dublin , 17 Augustus, (des ochtends ten 2 ure.) De onlusten te Belfast duren voort; er hebben aanhoudend ernstige vechtpartijen tusschen de politie en het volk plaats. Eene kazerne der politie en verscheiden huizen zijn verwoest. Een dergenen die jl. Donderdag gekwetst zijn is aan de gevolgen overleden; een commissaris van politie is gewond. Londen, 19 Augustus. De onlusten te Belfast hebben Zaturdag avond en den geheelen Zondag voortgeduurd. Er zijn vele gekwetsten gevallen. De politie is genoodzaakt geweest op de menigte te schieten. De troepen houden met gevelde bajonet de straten bezet om het vijandige gepeupel in bedwang te houden. Van alle kanten wordt versterking van politie en troepen naar Belfast gezonden. Pauys, 18 Augustus De rente der schatkistbons is gewijzigd en bepaald op 3V 2 pet. voor de bons van 5 maanden ; op 4 pet. voor die van 6 tot 11 maanden, en op 4 '/ 2 pet. voor die van een jaar. De schatkist zal geene bons van 1 en 2 maanden meer uitgeven. Parys , 19 Augustus. In het Journal Officiel van heden wordt de wet tot invoering van de regton op de grondstoffen afgekondigd, te gelijk met een besluit van den President der Republiek, hetwelk de dadelijke toepassing van sommige bepalingen van het eerste artikel beveelt. Darmstadt , 18 Augustus. De Darmstadter Zeitung deelt het berigt uit !St. Petersburg mede dat de rijkskanselier vorst Gortschakoff zich tijdens de zamenkomst der Keizers insgelijks naar Berlyn begeeft. München , 17 Augustus. Het wets-ontwerp, strekkende om de Beyersche militaire strafregtspleging met het onlangs vastgestelde Rijks militair strafwetboek in overeenstemming te brengen, is thans bij den staatsraad onderzocht, en zal aan de opzettelijk daartoe bijeengeroepen commissie van wetgeving der beide kamers onderworpen worden. Kopenhagen , IK Augustus. Bij eene verordening der regering is het verbod van den invoer van rundvee, schapen en geiten benevens huiden, horens enz. ook tot IJsland en de Faröereilanden uitgestrekt. Alle andere huisdieren, alsmede hooi, stroo en dergelijke moeten bij den invoer uit Duitschland gedesinfecteerd worden. Bucharest, 16 Augustus. De Amerikaansche consul heeft de Rumanische regering uitgenoodigd om van staatswege de landverhuizing van Israëliten uit Rumanie naar de Vereenigde Staten te ondersteunen. New York, 18 Augustus. De generaal Rocha telegrapheert dat de revolutie in Mexico geheel geeindigd is en dat alle leiders derzelvo zich onderworpen hebben.
---

