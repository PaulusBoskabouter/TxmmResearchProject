NEDERLANDEN. 's GRAVENHAGE, den 11den April 1872.
29 Maart 1872, Wij WILLEM III, bij de gratie Gods, Koning n°. 9. der Nederlanden, Prins van Oranje-Nassau , Groot-Hertog van Luxemburg, enz., enz, enz. Op de voord ragt van Onzen Minister van Koloniën van den 26sten Maart 1872, litt. A"., n°. 12; Hebben goedgevonden en verstaan : Met intrekking van hetgeen deswege anders is voorgeschreven , te bepalen : Voortaan worden door Onzen Minister van Koloniën geen personen ter beschikking van Onzen Gouverneur-Generaal van Nederlandsch Indie gesteld om te worden benoemd tot ambtenaren voor de burgerlijke dienst daar te lande, of tot bepaalde amb'en of bedieningen bedoeld bij art. 7 van Ons besluit van 10 September 1864 (Staatsblad n°. 93), dan nadat alvorens uit het onderzoek eener militaire geneeskundige commissie zal zijn gebleken , dat zij zijn van een gezond ligchaamsgestel en vrij van voor de dienst in Nederlandsch Indie hinderlijke gebreken. Onze Minister van Koloniën is belast met de uitvoering van dit besluit, waarvan, tot kennisneming, afschrift zal worden gezonden aan Onzen Minister van Oorlog. 's Gravenhage, den 29sten Maart 1872. WILLEM. De Minister van Koloniën, van Bosse. Bij Koninklijk besluit van 11 April 1872, n°. 11, is ingesteld eene hoofdcommissie ter behartiging van de belangen der Nederlandsche inzenders bij de in 187o te Weenen te houden internationale tentoonstelling van voortbrengselen van nijverheid, landbouw en schoone kunsten, en zijn in die commissie benoemd: tot lid en voorzitter, de heer J. W. L. van Oordt, staatsraad in buitengewone dienst, directeur der Nederlandsche maatschappij tot bevordering van nijverheid, te Rotterdam; tot leden , de heeren : dr. E. H. von Baumhauer, honorair hoogleeraar, directeur der Nederlandsche maatschappij tot bevordering van nijverheid, te Haarlem; A. J. Blijdenstein, fabrikant en landbouwer te Enschedé; D. Grothe, hoogleeraar aan de Polytechnische school te Delft; J. P. de Bordes, ingenieur, te 's Gravenhage; A. H. Eigeman, voorzitter der vereeniging van en voor Nederlandsche industriëlen, te Leiden; L. A. H. Hartogh , civiel ingenieur , directeur der Koninklijke fabriek van waskaarsen, te Amsterdam; P. Ridder van Rosenberg, Nederlandsch consul-generaal te Weenen; B. de Poorter, hoogleeraar, directeur van de Rijks-akademie van beeldende kunsten, te Amsterdam; J G. Vogel, voorzitter van het schilderkundig genootschap Pulchri Studio, te 's Gravenhage, en R. Craeyvanger, voorzitter van de maatschappij Arti et Amicitiae, te Amsterdam. MINISTERIE VAN BINNENLANDSCHEZAKEX Bij beschikking van 9 April 1872, n°. 200, is aan J. Knijfï Az., te Zoeterwoude, tot wederopzegging vergunning verleend voor eene stoombootdienst tot vervoer van personen, goederen , en vee en geldswaarde van Aalsmeer naar Amsterdam en Leiden en terug. Bij beschikking van 9 April 1872, n°. 201, is aan G. Peters & C ie . te Pannerden , tot wederopzegging vergunning verleend voor eene stoomsleepdienst in de provinciën Noordbrabant , Gelderland, Zuidhoiland , Noordholland, Zeeland, Utrecht, Overijssel en Limburg. MINISTERIE VAN FINANTIEN. De Minister van Finantien verwittigt de belanghebbenden , dat de regelmatige uitvoering van de stoombootdienst langs den Donau hersteld zijnde, dien ten gevolge de verzending der correspondentie naar Konstantinopel over Weenen en Baziasch en verder langs den Donau, welke boven de andere gemeenschapswegen de voorkeur verdient, weder geopend is. De verzending naar Konstantinopel langs den bovengemelden weg geschiedt volgenderwijs: van Amsterdam eiken Zaturdag en Woensdag per 2den trein Rhijnspoorweg; van Weenen eiken Maandag en Vrijdag ten 2'/ 2 's avonds;
te Konstantinopel eiken Donderdag en Maandag ten lO'/j 's morgens, 's Gravenhage, den 8sten April 1872. De Minister van Finantien, Blussé. Met ingang van den I5den April 1872 is de Rijkstelegraaf klerk , B. Klomp, op zijn verzoek, eervol uit 's Rijks dienst ontslagen. Telegrafie. Het Rijkstelegraafkantoor te Steenbergen zal voortaan open zijn : op werkdagen, van 9 ure voor- tot 3 ure namiddags en van 5 tot 7 ure namiddags; op Zon- en feestdagen van 8 tot 9 ure voor- en van 12 tot 3 ure namiddags; dat te Weesp: op werkdagen, van 7'/2 tot lll/g ure voor- en van 2 tot 31/2, 5 tot 7 en 9 tot 91/ 2 ure namiddags; op Zon- en feestdagen van 8 tot 11 ure voor-en van 2 tot 3 ure namiddags. 's Gravenhage, den 1lden April 1872. Namens den Minister, De Secretaris-Generaal, Bartstra.
---

BUITENLANDSCHE BERIGTEN. DUITSCHLAND.
De omstandigheid dat de zitting des Duitschen Rijksdags ditmaal niet door den Keizer in persoon geopend werd heeft op nieuw aanleiding gegeven tot verontrustende geruchten omtrent den gezondheidstoestand van Z. M. Volgens de halfofficiele Provinzial Correspondenz zijn die geruchten ongegrond. » Indien de Keizer de zitting des Rijksdags niet in persoon geopend heeft, zegt dit blad , dan is de voorname reden daarvan geenszins te zoeken in zorg voor Zijner Majesteits gezondheid , ofschoon deze ook na het volledige herstel van de jongste onpasselijkheid nog eenigzins ontzien moet worden ; maar de beslissende reden is geweest, dat ditmaal bij de opening des Rijksdag? noch uit het politieke noch uit het parlementaire oogpunt omstandigheden bestonden , welke het persoonlijke optreden des Keizers noodzakelijk schenen te maken." Hetzelfde blad herinnert dat de districtswet nog door den Pruissischen Landdag afgedaan moet worden, en zegt dat de regering onder de thans bestaande gunstige voorteekenen meer dan ooit de hoop voedt op het tot stand komen van overeenstemming omtrent die wet tusschen de beide Huizen des Landdags, indien ten minste de lijd voor de nazitting van dezen niet al te zeer beperkt wordt. Om dit te voorkomen en de vervulling dier hoop te bevorderen zal de regering de zitting des Rijksdags zoo veel doenlijk trachten te bekorten, en zij rekent daarbij op medewerking bij de groote meerderheid des Rijksdags. — De Rijksdag heeft den loden dezer eene zitting gehouden , waarin , ten gevolge der opkomst van het vereischte getal leden om besluiten te kunnen nemen , is overgegaan tot de benoeming van het bureau. Tot president werd verkozen de heer Simson met 193 van de 203 stemmen; tot eersten vice-president de vorst von Hohenlohe Schillingsfürst met 176 van de 180 geldige stemmen ; en tot tweeden vicepresident de heer von Bennigsen bij tweede stemming tegen den graaf von Eulenburg met 106 van de 168 geldige stemmen. In eene op den 9den onder voorzitting van den vorst von Bismarck gehouden algemeene zitting van den Bondsraad is gehandeld over het door den Rijksdag in zijne vorige zitting aangenomen voorstel van den afgevaardigde Lasker om art. 4 der constitutie in dien zin te wijzigen dat de rijkscompetentie zich tot het geheele gebied der civile wetgeving zou uitstrekken. Namens de commissien werd door den Würtembergschen minister van justitie von Mittnacht een verslag uitgebragt, waarbij de verwerping van het voorstel aanbevolen werd , hoofdzakelijk op grond dat er geene behoefte aan de voorgeslagen wijziging bestond. Bij de daarop volgende discussie verklaarde een deel der leden zich overeenkomstig het voorstel voor de uitbreiding der rijkscompetentie in beginsel; terwijl de anderen zich niet in het algemeen tegen eene uitbreiding verklaarden, maar haar alleen in het gegeven geval van eene dringende behoefte wilden toelaten en in ieder geval opkwamen tegen eene oplossing van het vraagstuk in eenen eenzijdigen zin naar de opvatting of de behoefte van den eenen of anderen afzonderlijken staat. Ten slotte werd bij het bestaande verschil van gevoelen op voorstel van den voorzitter besloten de zaak nogmaals aan de commissien te verzenden. — De Beyersche strafwet behelst eene bepaling volgens welke ouders en voogden , die hunne kinderen of pupillen niet binnen den bij de wet voorgeschreven termijn laten vaccineren of hervaccineren , met eene geldboete van hoogstens 15 rijksdaalders gestraft worden.In do Beyersche Kamer is den 9den dezer een voorHtel van eenige leden behandeld om deze wetsbepaling te doen vervallen ; zij heeft hetzelve met eene geringe meerderheid van stemmen verworpen.
ENGELAND In de zitting van het Hoogerhuis van Dingsdag bespraken lord Stanhope en lord Malmesbury in veroordeelenden zin de wederinvoering der paspoorten in Frankrijk Lord Granville deelde mede dat de met de Fransche regering over dat onderwerp gevoerde correspondentie ook aan het Huis der Lords zal worden overgelegd. In het Lagerhuis antwoordde Lord Enfield op eene vraag naar den stand van den slavenhandel in de 1'ersische golf, dat in die wateren sedert 1864 niet meer dan drie slavenhaalders waren opgebragt en wel allen in Junij 1870. Dit lage cijfer moest echter niet worden toegeschreven aan het ophouden van den slavenhandel aldaar, maar aan de omstandigheid dat de kruisers meestal de kust gade sloegen waaide slaven werden ingescheept, of in zee kruisten op de hoogte waarheen het vervoer moest geschieden. De heer Fowler vestigde in den loop derzelfde zitting de aandacht van het Huis op het gewigtige onderwerp der fideicommissen, welke naar zijne meening den landbouw in vele opzigten belemmeren en het grondbezit in zekeren zin buiten den handel stellen, daar land te veel beschouwd werd als een bezit van weelde en als een middel van magtsoefening in de politiek en in de maatschappij, en daarom bijna uitsluitend in zeer groote partijen verkocht werd. De spreker herinnerde hoe staatslieden van alle partijen erkenden dat de wetgeving op het punt van het landbezit groote gebreken heeft, en stelde daarom de volgende motie voor: "dat naar de meening van het Huis de tegenwoordige wetgeving op het met erfelijk bezit bezwaren van den grondeigendom aan de ontwikkeling van den landbouw door kapitaalsaanwending in den weg staat, tot schade van alle klassen der natie, en door schadelijke verwikkelingen, hoog opgevoerde kosten en tijdverlies den handel in vaste goederen belemmert". Na eene discussie, die vier uren duurde en waarin incidenteel de treurige toestand der arbeiders ten platten lande besproken werd, erkende de heer Gladstone dat er aanleiding bestond tot tusschenkomst van de wet op twee van de drie punten, die naar zijne meening bij dit gewigtige onderwerp op den voorgrond traden, namelijk wat betrof d« overdragt van vast goed en het erven van landbezit ab iniestato. Deze punten hield de regering in het oog, en zou tot het voordragen van maatregelen overgaan zoodra de gelegenheid daartoe gunstig was: hij had dus geen bezwaar tegen de motie voor zoo ver zij deze punten betrof. Maar het derde punt, de eigenlijke fideicommissen , was een onderwerp van zóó groot gewigt, dat in zóó naauw verband stond met den geheelen maatschappelijken toestand des lands, dat de minister eene verklaring der zienswijze van het Huis daaromtrent niet wenschelijk oordeelde. Niet om eene discussie over dit onderwerp te ontwijken verklaarde de heer Gladstone aldus te spreken, maar omdat hij meende dat het Huis over eene zoo omvangrijke quaestie geen bepaald oordeel bij wijze van motie mogt uitspreken, wanneer het niet ter zelfder tijde gereed was om maatregelen te nemen waardoor aan die motie een praktisch gevolg kon worden gegeven. Na deze bestrijding werd de motie verworpen met 103 tegen 81 stemmen. — In de zitting van het Central Criminal Court van jl. Dingsdag te Londen is Arlhur O'Connor, die op den biddag de Koningin met een pistool bedreigde, na onderzoek van z'gue zaak door de groote jury, teregt gesteld wegens gewoon misdrijf'(misdemeanonr). De acte van beschuldiging betreft drie punten : 1°. in het algemeen het aaüleggpn van een vuurwapen op de persoon der Koningin; 2°. het verschijnen met een pistool nabij de persoon der Koningin met het oogmerk om H. M. vrees aan te jagen; 3°. het plegen van het zelfde feit met het doel om de publieke orde te verstoren. De beschuldigde bekende schuld, waarna de behandeling der zaak tot Donderdag werd uitgesteld. FRANKRIJK. — Het Journal des Débats deelt het volgende van 3 April gedagteekende, stuk mede, krachtens hetwelk eenige bankiers met de Fransche regering in onderhandeling zijn getreden over de belasting op buitenlandsche waarden : » Do ondergeteekenden, bijeen gekomen om de beginselen en de vermoedelijke gevolgen der op 30 Maart 1872 aangenomen wet op het regt van overdragt en zegel van Fransche en buitenlandsche waarden te bespreken, magtigen de heeren Rothschild, Denière, Demachy, Durrieu, Daru en de Germiny, om, bijgestaan door de heeren Moreau, André en de Soubeyran, hen te vertegenwoordigen bij de regering en bij den heer minister van finantien, om op de nadeelige gevolgen d<r uitvoering dezer wet voor de fondsenmarkt te Parys en in andere Fransche steden opmerkzaam te maken en, in overleg met de regering, de wijzigingen te overwegen, waardoor de nieuwe wet in gelijke mate aan de wettige behoeften van den staat en aan de belangen der Fransche fondsenmarkt kan beantwoorden. — Volgens een door de Times medegedeeld telegram uit Parys (9 April) heeft de Fransche regering op verzoek van het Spaansche gouvernement, met het oog op de oproerige bewegingen in Catalonie , maatregelen genomen tegen de in Frankrijk aanwezige Carlisten. BELG1E. In de zitting der Belgische Kamer van Vertegenwoordigers van jl. Dingsdag heeft de minister van buitenlandsche zaken voorlezing gedaan van do volgende depêche, waarbij de Fransche regering op 28 .Maart jl. het handelstractuat heeft opgezegd: n De ondergeteekende, zaakgelastigde van Frankrijk, heeft den last ontvangen om aan Z. Exc. den heer minister van buitenlandsche zaken mededeeling te doen van het besluit hetwelk de regering der Fransche Republiek genomen heeft ten aanzien van het op l Mei 1861 tusschen Frankrijk en Belgie gesloten handelstractaat, hetwelk van 1 Mei 1871 af opzegbaar was » Onder den drang der gebiedende omstandigheden, die de ondergeteekende reeds de gelegenheid had in particuliere gesprekken met Z. Exc. den graaf d'Aspremont-Lynden uiteen te zetten , ziet de regering der Republiek zich genoopt gebiuik te maken van de bevoegdheid hamin art. 40 van het tractaat van 1 Mei 1861 voorbehouden, en van de lmar door de Nationale Vergadering van Frankrijk bij de wet van 2 Februarij 1872 gegeven volmagt. i) Gezegd tractaat moet derhalve worden beschouwd als heden door O
de regering der Republiek te zijn opgezegd, met dien verstande dat volgens het bepaalde bij art 40, de werking een jaar na den dag van heden ophoude. » Bij deze kennisgeving aan Z. Exc. den heer minister van buitenlandsche zaken heeft de ondergeteekende in last de redenen mede te deelen die de regering der Republiek tot haar besluit hebben geleid. » De regering stelt er grooten prijs op dat het Belgische gouvernement zich geeno verkeerde voorstelling make noch van de gevolgen van dit door den drang der omstandigheden afgedwongen besluit, noch van het doel hetwelk er mede baotigd wordt. De opzegging van het tractaat van 1 Mei 1861 is slechts het noodwendige gevolg van de opzegging van het met Engeland gesloten tractaat en van de noodzakelijkheid waarin Frankrijk geplaatst is om, door het openen van nieuwe bronnen van inkomst, in zijne zware geldelijke verpligtingen te voorzien. » Frankrijk zwicht in deze zaak alleen voor overwegingen van fiscalen aard en van binnenlandsche politiek; het is verre van eenig opzet, hetwelk de vriendschappelijke betrekkingen, zoo gelukkig met Belgie onderhouden, zou kunnen verstoren. De handelsbetrekkingen tusschen beide landen zullen van den nieuwen staat van zaken even min te lijden hebben, en het gouvernement der Republiek houdt zich overtuigd dat de aanzienlijke handelsbeweging tusschen de beide natiën er even weinig door zal benadeeld worden. Uit den finantielen nood van Frankrijk geboren , is de door zijne regering genomen maatregel geenszins de voorbode van eenen teruggang op -taatshuishoudkundig gebied. De Nationale Vergadering heeft zelve, bij de aanneming der wet van 2 Februarij, zorg gedragen dat deze bedoeling duidelijk werd, en do mogelijkheid van eenen terugkeer tot de beginselen van vóór 1860 werd afgesneden. n De regering der Republiek wenscht dat Belgie in deze verzekeringen eenen waarborg moge zien tegen elke overhaaste tariefs- en douanehervorming. Zij twijfelt niet of hare, aldus duidelijk uitgedrukte bedoeling zal naar waarde worden geschat. Zij hoopt daarom dat Belgie genegen zal zijn zich met haar te verstaan over zoodanige wijzigingen in het tractaat van 1 April 1861, over welker dadelijk nut men tot overeenstemming mogt kunnen geraken , en geen bezwaar zal maken tegen het nemen van zekere fiscale maatregelen die door de omstandigheden geboden worden, zonder echter dadelijk nadeel toe te brengen aan de handelsbetrekkingen der beide landen. ii De ondergeteekende vertrouwt dat deze inlichtingen de Belgische regel ing zullen overtuigen dat de opzegging van het tractaat van 1 Mei 1861 geenerlei belangrijke verandering moet brengen in de oekonomische gemeenschap der beide natiën, even min als in het vriendschappelijke karakter der betrekkingen, die beide volken en beide regeringen, tot hun wederzijdsch welzijn, vereenigen, enz." Op deze nota gaf de Belgische regering den 30sten Maart het volgende antwoord. ii De ondergeteekende, minister van buitenlandsche zaken van Z. M. den Koning der Belgen, heeft de eer gehad de nota te ontvangen, hem door den heer zaakgelastigde van Frankrijk op den 28sten dezer maand toegezonden, en waarbij het den lsten Mei 1861 tusschen Belgie en Frankrijk gesloten handelstractaat wordt opgezegd. ii De ondergeteekende verleent op verzoek, acte van deze kennisgeving, volgens welke het tractaat op 28 Maart 1873 zal ophouden vau kracht te zijn. « De heer zaakgelastigde van Frankrijk heeft den last ontvangen om te verklaren dat, naar de bedoeling zijner regering, de opzegging van het tractaat van 1 Mei 1861 niet is de voorbode van eenen teruggang op staatshuishoudkundig gebied, dat het de vriendschappelijke betrekkingen die Frankrijk zoo gelukkig met Belgie on lerhoudt niet zal kunnen verstoren, en dat de handelsbetrekkingen tusschen beide landen er even min door zullen lijden. ii De ondergeteekende heeft deze tweeledige verzekering met te meer belangstelling vernomen, daar hij zelf den opregten wensch koestert om de goede betrekkingen van vriendschap en verkeer te onderhouden die tusschen Belgie en Frankrijk bestaan. ii Zoo de noodzakelijkheid gebleken ware om den grondslag der handelsbetrekkingen tusschen de beide volken te herzien, had de regering des Konings, getrouw aan hare handelspolitiek, wel gewenscht dat de regering der Republiek die herziening alleen had doen strekken om het vrijzinnige beginsel te versterken en de vroeger gelegde grondslagen verder uit te breiden. " In deze verzekering gelieve het kabinet van Versailles echter geene aanleiding te zien tot den twijfel, of het kabinet van Brussel niet met den meesten ernst en met een opregt verlangen naar overeenstemming de voorstellen in overweging zal nemen, welke blijken? de nota van den heer zaakgelastigde kunnen worden te gemoet gezien, en waarover het zijn ooi deel opschort tot dat zij in hunne bijzonderheden zijn bekend geworden." Na deze voorlezing deelde de minister mede dat de heer Ozenne, directeur-generaal aan het ministerie van koophandel in Frankrijk, reeds te Brussel was aangekomen, om onderhandelingen over een nieuw tractaat aan te knoopen. ITALIË. Romeinsche dagbladen deelen brieven uit Versailles mede, volgens welke onder de Fransche bisschoppen, ten gevolge der optreding van den heer Fournier als gezant van Frankrijk bij den Koning Victor Emanuel, een ernstig verschil van gevoelen is ontstaan met betrekking tot de houding die zij onder de veranderde omstandigheden ten aanzien van het Romeinsche vraagstuk moeten aannemen. Terwijl namelijk een deel der bisschoppen het pligtmatig acht de door de zoogenaamde katholieke petitien in het werk gestelde agitatie ten gunste van het wereldlijke gezag krachtig voort te zetten , zouden anderen van oordeel zijn dat het meer geraden is die zaak voorloopig geheel te laten rusten. Tot de laatstgenoemden zou ook de bisschop Dupanloup behooren. Volgens de Perseveranza zijn in de laatste dagen vele brieven van Fransche bisschoppen in het Vaticaan ontvangen, waarin de hoop op eenen spoedig te ondernemen kruistogt tot herstel van 's Pausen wereldlijke magt in de stelligste bewoordingen als ten eenen male bedriegelijk wordt voorgesteld. Een dier brieven is, volgens genoemd blad, afkomstig van den hoogsten kerkvorst in Frankrijk en zegt met ronde woorden dat in Frankrijk even min de mogelijkheid als het voornemen bestaat om zich aan de uitvoering van dit avontuurlijke plan te wagen.
ii In het Vaticaan, zegt de Perseveravza , heeft deze onverwachte teleurstelling groote neerslngtigheid verwekt. De driftigste raadslieden van den Paus zijn bedaarder geworden on schijnen tot het besef gekomen te zijn , dat de beste raad is voorloopig geduld te oefenen. Zelfs in ''et Fransche gezantschap bij den Paus waait de wind uit een anderen hoek. Schepte men daar vroeger behagen er in om van het Koningrijk Italië op spotachtigen toon als van een op lossen zandgrond opgetrokken gebouw te spreken — thans hoort men den heer d'Harcourt en^vele Franschen vaak de vrees uiten dat de nieuwe orde van zaken toch niet zoo geheel wankel schijnt te zijn. II tempo é galantuomo , zeol het Italiaansche spreekwoord. «In de politieke kringen alhier heerscht eenige ontevredenheid tegen Bel"ie. De bureaux en de kanselarij van het Belgische gezantschap zijn in Rome, maar de gezant zelf bevindt zich nog altijd te Florence. Jlen schrijft dit toe aan voortdurende ongunstige gezindheid der Belgische regering jegens Italië." De Roma-ÏÏuova berigt, dat de pater-generaal van de orde der Jesuiten met drie andere leden dier orde Ronje verlaten en eene buitenlandsche reis ondernomen heeft. Waarheen hij zich heeft begeven, was niet bekend. 0 0 S T E N R IJ K. Het Weener regeringsblad van 9 Api-il berigt het volgende: ij Mei toestemming van Zijne K. en K. Apostolische Majesteit heeft Hare Keizerlijke Hoogheid Mevrouw de Aartshertogin Gisela zich den 7den dezer maand met Zijne Koninklijke Hoogheid den doorluchtigen Prins Leopold van Beyeren , in het Koninklijke paleis te Ofen, verloofd." ZWITSERLAND. Ten gevolge der menigvuldige klagten dat in sommige kantons de verspreiding der gedrukte exemplaren van de herziene bondsconstitutie opzettelijk verti-aagd wordt, heeft de bondsraad, volgens berigten uit Bern van 9 April , bij eene circulaire de kantonsregeringen aangemaand om zonder verder verwijl tot de verdeeling dier afdrukken aan de onderscheiden gemeenten over te gaan. AMERIKA. Sedert geruimen tijd zijn tusschen de vijf republieken van Centraal Amerika, Guatemala, Honduras, San Salvador. Costa Rica en Nicaragua onderhandelingen gevoerd over het sluiten eener Unie. Die onderhandelingen hebben geleid tot het tot stand komen van eene verbindtonis tusschen de vier eerste der genoemde republieken, waaromtrent den 17den Februarij jl. een verdrag is onderteekend , hetwelk in een Panamasch blad van 8 Maart jl. wordt medegedeeld. Dat verdrag, hetwelk nog de bekrachtiging van de congressen der genoemde republieken behoeft , behelst 30 artikelen en twee additionele bepalingen. In den aanhef wordt het doel der gesloten unie aldus omschreven; Krachtdadige bevordering der belangen van Centraal Amerika en van eiken der contraherende staten in het bijzonder; bevestiging van den onderlingen vrede tusschen de republieken en van de binnenlandsche rust in ieder van haar, als het beste middel om den inwendigen bloei en het aanzien naar buiten te verhoogen; handhaving en uitbreiding dor republikeinsche beginselen ; betere waarborging van het bestaan der onafhankelijkheid van Centraal Amerika en van de integriteit van deszelfs grondgebied in geval van aanranding van buiten; bescherming der souvereiniteit van ieder der verbondene Staten en bevordering van alles wat met de zedelijke en materiele ontwikkeling hunner bevolkingen in verband staat. De staat Nicaragua is voor alsnog niet tot het verbond toegetreden. — Aan den New-York Herald wordt uit St. Thomas berigt, dat het bestuur van den President Guzman Blanco in Venezuela meer en meer bevestigd wordt. De opstandelingen hadden de stad Bolivar voor de naderende gouvernementstroepen ontruimd. De opperbevelhebber der opstandelingen , generaal Salazar, had thans alle voorstanders der vorige regering om zich vereenigd; doch er heorschte onder hen ten gevolge der door de gouvernementstroepen behaalde voordeelen groote moedeloosheid. TELEGRAPUISCHE BER1GTKN Londen , 10 April. Eene deputatie uit Ulster heeft heden aan den heer Gladstone een door 3000 personen van allen rang en stand in Ierland onderteekend adres overhandigd, waarbij hij tot bijwoning van een feestbanket te Belfast wordt uitgenoodigd, In het adres worden met dankbaarheid de diensten vermeld, welke de heer Gladstone aan Ierland bewezen heeft. De heer Gladstone antwoordde dat het hem zoer leed zou doen, indien hij de uitnoodiging niet kon aannemen, en dat hij later den dag zou bepalen waarop zulks hem mogelijk zou zijn. Londen, 10 April. In een particulier telegram uit Parys wordt verzekerd, dat de heer Thiers heden morgen stellig verklaard heeft, dat het tegenwoordige paspoortenstelsel afgeschaft zal worden, en dat de reizigers voortaan zullen kunnen volstaan met aan de grenzen hunnen naam op te geven. Parys, 10 April. De geruchten aangaande eene eerlang door den Sultan te ondernemen reis naar Parys en Weenen zijn ongegrond, gelijk mede het gerucht van eene zending des heeren Declercq betreffende de vervroegde ontruiming van het Fransche grondgebied. Weenen, 11 April. Gisteren was hier het gerucht in omloop dat er uit St. Petersburg berigten ontvangen waren die zeer ongunstig voor het behoud des vredes luidden. De heden verschenen ochtendbladen verklaren eenstemmig dat die geruchten ongegrond zijn; een hunner zegt gemagtigd te zijn tot de m;dedeeling dat bij het departement van buitenlandsche zaken geenerlei berigt ontvangen is, hetwelk tot zulke geruchten aanleiding zou hebben kunnen geven. Madrid, 9 April. Het regeringsblad maakt heden officiele depêches uit Barcelona, Girona en Valencia openbaar, waarin berigt wordt dat eenige Carlistische benden verschenen zijn , maar zich, ten gevolge van de onverschilligheid waarmede zij door de bevolking ontvangen
werden, grootendeels hebben verstrooid, alvorens de tegen hen afgezondene troepen ze hadden kunnen bereiken. «De beweging, zegt het officiele blad , heeft tot dus ver geene beduidenis ; maar in allen gevalle is het gouvernement op zijne hoede en gereed om te handelen." Madrid, 10 April. De dagbladen beklagen zich over de handelwijze der regering van Chili, welke eeri Spaansch koopvaardijschip belet zou hebben zijne lading te Valparafco te lossen, onder voorwendsel dat er slechts een wapenstilstand maar geen vrede tusschen de beide natiën gesloten is.
---

