NEDERLANDEN. 's GRAVENHAGE, den 16den Februarij 1872.
Bij Koninklijk besluit van 16 Februarij 1872, n°. 17, is aan mr. J. W. van der Biesen, op zijn verzoek, eervol ontslag verleend als auditeur bij den schuttersraad der dienstdoende schutterij te Rosendaal. En zijn voorts bij de dienstdoende schutterij te Rosendaal benoemd ; tot auditeur bij den schuttersraad C. Brieve ; tót lsten luitenant A. G. M. Konings , thans 2de luitenant; tot 2den luitenant E. F. M. Schul, thans sergeant. Bij Koninklijk besluit van 16 Februarij 1872, n°. 18, is aan den officier van gezondheid der 2de klasse bij de dienstdoende schutterij te Utrecht dr. J. van Lier, de personele rang van officier van gezondheid der 1ste klasse verleend. Bij Zijner Majesteits besluit van den 15den Februarij 1872 is : aan A. Yeen, op zijn daartoe gedaan verzoek , eervol ontslag verleend als lid en vice-president van het collegie van regenten over het huis van arrest te Sneek, onder dankbetuiging voor de vele diensten door hem als zoodanig bewezen; benoemd tot lid van het collegie van regenten over het huis van arrest te Sneek P. van der Feer Jz., apotheker aldaar, en het vice-presidiurn van meergemeld collegie opgedragen aan L. Schuyt Kor ver, oudste lid van het collegie. Bij Zijner Majesteits besluit van den 16den Februarij 1872, n°. 5, is aan C. Heilbron Dz., op zijn daartoe gedaan verzoek, eervol ontslag verleend als commissaris van politie te Amsterdam, onder dankbetuiging voor de in onderscheidene betrekkingen, gedurende vele jaren door hem bewezen goede diensten ; en benoemd tot commissaris van politie te Amsterdam mr. E. W. van Raalte, thans griffier bij het kantongeregt te Nijkerk, zijnde hem uit die betrekking eervol ontslag verleend ; een en ander in te gaan den lsten April 1872. Bij Zijner Majesteits besluit van den 16den Februarij 1872, n°. 7, is benoemd tot ridder der orde van den Nederlandschen Leeuw C. Heilbron Dz., eervol ontslagen commissaris van politie te Amsterdam Bij Koninklijk besluit van den löden Februarij 1872, n°. 16, is aan den Oost-Indischen ambtenaar E. E. Collin, laatstelijk klerk bij het postkantoor te Weltevreden , thans met verlof in Europa, op zijn verzoek, een eervol ontslag verleend uit 'slands dienst. MINISTERIE VAN BUITENLANDSCHE ZAKEN. De heer C. D. Zurmühlen is erkend en toegelaten als vice-consul van Spanje te Helder, onder de gewone bepalingen van onderhoorigheid. MINISTERIE VAN MARINE. De Minister van Marine brengt ter kennis van belanghebbenden, dat op den lsten October van dit jaar twaalf jongelieden kunnen worden toegelaten om bij het garnizoenshospitaal te Amsterdam te worden opgeleid tot Olficier van Gezondheid bij de Zeemagt. De aan te nemen jongelieden moeten op den dag der toelating den vollen ouderdom van zeventien jaren bereikt hebben, en niet ouder zijn dan twintig jaren. Zij moeten vrij zijn van ligchaamsgebreken, welke hen ongeschikt maken voor de krijgsdienst. De ouders of voogden van hen die verlangen te worden toegelaten, moeten zich verbinden om naar behooren te zorgen voor woning, voeding, kleeding, boeken, instrumenten enz , van hunne zonen of pupillen en wel overeenkomstig de voorschriften daaromtrent vastgesteld of later vast te stellen. Ouders of voogden die verlangen dat hunne zonen of pupillen tot Officier van Gezondheid bij de Zeemagt worden opgeleid, moeten daartoe vóór den 15den Julij aanstaande een verzoek indienen aan den Minister van Marine. Ten behoeve echter van jongelieden die eerst na dat tijdstip de bewijzen leveren bedoeld in de eerste alinea van art. 4 der wet van den lsten Junij 1865 (Staatsblad n°. 59), kunnen die aanvragen later doch uiterlijk voor den löden September aanstaande worden ingezonden. Het verzoekschrift moet inhouden: den naam, de woon-en geboorteplaats der ouders, of van den voogd. Dit verzoekschrift, op zegel geschreven, moet vergezeld gaan: 1°. van eene verklaring, waaruit blijkt dat de adspirant Nederlander is; 2°. van de geboorte-acte van den adspirant; 3°.^ van eene verklaring van een geneesheer, inhoudende dat de adspirant gevaccineerd is of de kinderpokken heeft gehad;
4°. van een certificaat van goed gedrag, af te geven door het bestuur der gemeente waar de adspirant het laatst heeft gewoond; en 5°. van hen die door hunnen leeftijd in de termen der nationale militie mogten vallen, van een bewijs dat zij aan hunne verpligtingen op dat stuk hebben voldaan. Voor de toelating wordt gevorderd: de overlegging van de door eene Staatscommissie, belast met het afnemen der natuurkundige examens, volgens art. 4 der wet van 1 Junij 1865 (Staatsblad n°. 59), afgegeven verklaring, dat de adspirant voldoende bewijzen heeft geleverd van kennis der Nederlandsche, Latijnsclie, Fransche en Hoogduitsche talen, en van de wis- en stelkunst, als voorbereiding tot beoefening der na tuurkundige wetenschappen. Ingeval zich een meer dan vereischt aantal adspiranten mogt aanmelden, zal een vergelijkend examen worden afgenomen in de Engelsche taal en de beginselen van de Grieksche taal, alsmede in de geschiedenis en aardrijkskunde , zullende in dat geval voor eene plaatsing in aanmerking komen zij die de blijken hebben gegeven in die vakken de meeste kennis te bezitten. De belanghebbenden zullen alsdan te zijner tijd tot het afleggen van zoodanig vergelijkend examen worden opgeroepen Geene jongelingen zullen als militaire studenten worden toegelaten , dan die vooraf door militaire geneeskundigen, op een nader te bepalen tijdstip, onderzocht en voor de zeedienst geschikt worden bevonden. De studenten voor de geneeskundige dienst bij de zeemagt genieten eene toelage van f 600 'sjaars. De studenten moeten zich aan de bepalingen bij het Reglement van krijgstucht voor het krijgsvolk te lande en andere verordeningen te hunnen aanzien vastgesteld of nog vast te stellen, onderwerpen. Bij de komst aan het hospitaal worden aan hen de krijgsartikelen voorgelezen. Zij teekenen daarvan het bewijs. De geheele cursus duurt minstens vijfjaren. De ouders of voogden van jongelieden die voor eene plaatsing als student in aanmerking komen, zijn gehouden om vóór de benoeming hunner zonen of pupillen tot student, bij authentieke acte eenen voldoenden borgtogt te stellen, dat de sommen die door de zorg van het Departement van Marine ten behoeve der jongelieden zijn verstrekt, geheel of ten deele worden terugbetaald, ingeval zich de student aan zijne bestemming onttrekt, of wegens onvoldoenden toeleg, traagheid of slecht gedrag wordt ontslagen. Na een verblijf van een jaar aan het hospitaal verbindt zich de student om na zijne benoeming tot officier van gezondheid bij de zeemant het Rijk in die betrekking tien jaren te dienen. De studenten die hun diploma als arts hebben verkregen , moeten voor eene commissie van officieren van gezondheid een aanvullingsexamen afleggen, en worden naar gelang der daarbij door hen aan den dag gelegde bewijzen van bekwaamheid gerangschikt en in die rangorde ter benoeming tot Officier van Gezondheid der 2de klasse voorgedragen. O O 's Gravenhage , den 7den Februarij 1872. De Minister voornoemd, B rocx. RAAD VAN STATE. Openbare vergadering van den Raad van State, Afdeeling voor de geschillen van bestuur, op Woensdag den 2lsten Februarij 1872, des voormiddags ten elf ure.
---

BUITENLANDSCHE BERIGTEN. FRANKRIJK.
In de verleden Woensdag gehouden zitting der Nationale Vergadering is besloten tot het intrekken van een decreet van het Bewind van Nationale Verdediging, waardoor in Parys tijdens de belegering eene bijzondere belasting was gelegd op de woningen dergenen welke de stad verlieten en zich daardoor aan de plaatselijke lasten onttrokken. Daarop is de door eene commissie der Vergadering ontworpene en voorgedragene wet tot reorganisatie des Staatsraads aan de orde gesteld voor de zitting van Maandag aanstaande. Er worden belangrijke dlscussien verwacht over amendementen op dit ontwerp, die strekken om den Staatsraad deel in de wetgevende magt te geven en hem alzoo eenigermate tot eene tweede kamer te maken. Bij het intrekken van het boven gemelde besluit van het Bewind van Nationale Verdediging is tevens door de Vergadering bepaald dat de krachtens hetzelve ingevorderde sommen aan de regthebbenden terug gegeven zullen worden. — Onlangs is door de Nationale Vergadering aan eene commissie opgedragen na te gaan wat er te doen zou zijn om te bewerken dat het publiek meer algemeen en tevens meer juist dan thans bekend wierd met de beraadslagingen en besluiten der nationale volksverte-
genwoordiging. Eene van de aanleidingen tot dat besluit der Vergadering was, dat de dagbladpers terugkeerde tot de oude maar dooide wetgeving des Keizerrijks bedwongen hebbelijkheid om onvolledige, eenzijdige en zelfs opzettelijk verminkte berigten van de zittingen te geven. De boven bedoelde commissie heeft eergisteren besloten terugkeer tot de wetgeving des Keizerrijks op dit stuk aan te raden, dat is handhaving der feitelijk vervallen verpligting om geene andere berigten van do zittingen der Nationale Vergadering in dagbladen op te nemen dan die van wege de Vergadering zelve opgesteld zijn. Deze authentieke berigten zouden ook aan het gemeentehuis van elke gemeente in de departementen aangeplakt moeten worden. — Het wetsvoorstel van den heer Tallon en andere leden . gerigt tegen misbruik van het regt van petitie, hetwelk door radicalen een reactionair voorstel en eene poging tot verkorting der volksvrijheden wordt genoemd, is door de betrokken commissie waardig gekeurd om een onderwerp van beraadslaging bij de Vergadering uit te maken. » Zal het regt van petitie zijne achtbaarheid en zijne kracht behouden — zegt de commissie in haar rapport — dan moet het worden uitgeoefend met kalmte, met oordeel en bescheidenheid , en met ontzag voor 's lands wetten en instellingen. Nu ontvangt de Vergadering een aantal petitien die de natuurlijke en regtmatige uitdrukking zijn derwenschen, behoeften en gedachten van burgers , begeerig om hunne inzigten als bijdrage tot bevordering van het algömeen welzijn \ oor u te brengen. Doch daarnevens onvangt gij ook een aantal, en wel een vrij wat grooter aantal petitien die enkel beuzelingen of bespottelijke invallen bevatten, of strekken moeten tot voldoening aan particuliere veeten, en waarin dikwijls ook de hand van den partijgeest te herkennen is. Een feit is het dat er van 12 Februarij 1871 af tot 5 September 2045 petitien aan uwe Vergadering zijn gerigt; dat cijfer bewijst reeds dat er misbruik van het regt van petitie wordt gemaakt; immers het is voor uwe commissien en voor de Vergadering onmogelijk een zoo groot aantal stukken met de noodige zorg te behandelen; de wezenlijk belangrijke petitien verdwijnen onder de menigte en hebben, wanneer zij eindelijk bij u in behandeling komen , het karakter van tijdigheid verloren. Indien het zoo voortgaat, zal het regt van petitie zelf in minachting komen en zijne kracht verliezen. » Zulks willende verhoeden hebben de heer Talion en eenige andere volksafgevaardigden eene nieuwe en volledige regeling van het regt van petitie voorgedragen. Dit voorstel schijnt ons, de waarde deionderscheiden bepalingen in het midden latende, uwe overweging waardig te zijn." In de zitting van eergisteren, Woensdag, heeft de Vergadering zonder beraadslaging en zonder hoofdelijke stemming besloten hot boven gemelde wetsvoorstel ter regeling van het regt van petitie in nadere overweging te nemen. — Sedert eenige dagen is er sprake van eene verklaring van politieke beginselen, komende van de regter zijde der Nationale Vergadering en opgesteld om te dienen als grondslag voor de liereeniging der koningsgezinde partij. Dit stuk wordt door de strenge voorstanders van het legitimistische beginsel, als het dagblad VUnion, afgekeurd, dooiden republikeinschen Siècle in een belagchelijk licht gesteld. Eene meer billijke waardering daarvan bevat het volgende schrijven uit Parys van 13 Februarij, komende van de zijde der legitimisten: » De uitslag der verkiezingen van 11 Januarij is eene harde les voor Ons; hij getuigt op nieuw dat de publieke opinie door het aanschouwen van de aanhoudende verdeeldheid en magtelooslieid der conservative partij ongunstig jegens die partij gestemd wordt en zich van haar begint af te wenden. Of is het anders te verklaren dat eene zoo monarchale landstreek als Normandie eenen voorstander van het republikeinsche beginsel, de legitimistiscli-gezinde Bretagne eenen aanhanger der bestaande regering tot afgevaardigde verkiest ? Er is geene landstreek die bij de verkiezingen in Februarij 1871 een zoo groot aantal katholieken en conservativen naar de Vergadering heeft gezonden als Normandie en Bretagne. Doch eene partij die te zeer verdeeld is om iets te kunnen stichten , verliest natuurlijk de achtinjr en het vertrouwen des lands : zelfs mannen , die vroeger van ganscher harte aan haar verknocht waren , keeren haar met smart den rug toe. ii Nu zijn er onder de conservative partij lieden die nieuwe rampen als gevolg van den tegenwoordigen staat van zaken voorspellen en ze afwachten, ja bespoedigen willen als middel om ten slotte weder tot eenen gezonden toestand te geraken. Doch gelukkig zijn er anderen, welke het snood aeliten het tot die rampen te laten komen; dezen, allen tot de regter zijde der Vergadering behoorende, hebben eene verklaring van beginselen opgesteld, zuiver monarchaal en tevens echt liberaal van geest; dit stuk moet dienen als grondslag voor eene fusie, niet van vorstelijke geslachten maar van parlementaire partijen; welligt is het bestemd om ons ongelukkige land te behoeden voor de heerschappij der volksmenners en voor de heerschappij van eenen nieuwen Caesar, de twee groote gevaren die ons bedreigen — Het officiele dagblad berigt dat de papieren en bescheiden , voorhanden ten sterfhuize van den heer Conti (den gewezen kabinetssecretaris van Keizer Napoleon III) door de geregtelijke overheid, op aanzoek van het gouvernement, door middel van verzegeling tot nader onderzoek toe in veiligheid zijn gesteld. Dit is geschied krachtens eene wetsbepaling welke aan den Staat den eigendom heeft voorbehouden van alle staatsstukken en bescheiden van publiek gewigt in handen van staatsdienaren zijnde. — Volgens eene officiele opgave zijn er in het regtsgeding tegen de Parysche opstandelingen in de week van 4 tot en met 10 Februarij 305" vonnissen nitgesproken benevens 589 ontheffingen van regtsvervolging. Daardoor was het aantal in dat regtsgeding betrokken personen, omtrent welke eene beslissing gevallon is, geklommen tot 21,946. SPANJE. De Spaansche minister van justitie heeft dezer dagen eene aanschrijving aaa de hem onderhoorige ambtenaren gerigt, strekkende tot uiteenzetting en handhaving van de voorschriften der nieuwe constitutie betreffende het huwelijk Daarin wordt, in overeenstemming met het door de constitutie ingevoerde beginsel, verklaard dat kinderen, gesproten uit eene verbindtenis die niet door do burgerlijke overheid is bekrachtigd, al is zij dan ook kerkelijk ingezegend, door den Staat niet als echte kinderen kunnen beschouwd en erkend worden. De bisschop van Cadix en de aartsbisschop van Valencia zijn dadelijk bij de regering tegen den inhoud dier circulaire opgekomen.
In berigten uit Rome wordt het burgerlijke huwelijk genoemd onder de geschilpunten die den Heiligen Stoel weerhouden van het hervatten der regelmatige betrekking met het Spaansche hof. TURK YE. In eenen brief uit Alexandrie van 5 Februarij wordt aangaande het Suez-kanaal het volgende medegedeeld: » De scheepvaartbeweging op dat kanaal neemt gestadig toe. Dezer dagen is het gerucht in omloop gebragt dat ten gevolge van het stranden van een groot schip, de vaart er voorloopig was gestaakt. De waarheid is , dat een Engelsch schip, zonder loods aan boord, is gestrand; maar er bleef ruimte genoeg over om de achteraan komende schepen door te laten , zoodat dit ongeval geen oponthoud van belang heeft veroorzaakt. Het hoofdbestuur der maatschappij van het Suez-kanaal houdt zich thans ijverig bezig met het maken van een reglement, waardoor de heffing van het tonnengeld aan meer gelijkmatige regelen onderworpen wordt. Thans heerscht daarin groote verscheidenheid, ten gevolge van de verschillende wijzen waarop de natiën, wier schepen het kanaal bevaren, dat regt berekenen, tot groot nadeel voor de kanaalmaatschappij." ENGELAND. Eene bill, strekkende om aan de niet tot de Staatskerk behoorende protestanten gelijke regten op de kerspel-begraafplaatsen te geven als de Anglicianschen genieten , is eergisteren bij het Lagerhuis door een lid voorgesteld en na eenige discussie, met 179 tegen 108 stemmen aangenomen. Zij was ree Is in de twee vorige parlementszittingen bij het Lagerhuis doorgegaan. maar telkens door het Hoogerhuis verworpen. Dit maal werd zij in het Lagerhuis door eenen van de redenaren mede als een stap tot de volslagen opheffing der Staatskerk aanbevolen, en juist daarom door anderen des te nadrukkelijker bestreden. VEREENIGDE STATEN. De Amerikaansche correspondent van het Londensche Daily News meldt in een telegram uit New York van 15 Februarij : » Naar ik uit den mond van een lid van het Washingtonsche kabinet verneem ; zal dezerzijds op Engelands nota worden geantwoord dat alles aan de eenmaal ingeroepen beslissing van scheidsregters moet worden onderworpen, en dat anders de Vereenigde Staten verpligt zullen zijn om de gansche onderhandeling af te breken. In het bij art. 10 van het verdrag voorziene geval dat de eischen naar eenen raad van plaatsvervangende scheidsregters verwezen moesten worden (dat is in het geval van onoverkomelijke oneenigheid onder de scheidsregters), zouden de Vereenigde Staten den eisch tot vergoeding van indirect berokkende schade laten vallen." TËLEGRAPBISCHE BERIGTEN Londen , 15 Februarij. De door de dagbladen medegedeelde berigten aangaande de ontvangst der Amerikaansche depêche van antwoord zijn voorbarig. De Engelsche depêche is eerst eergisteren in Washington overhandigd. Het antwoord wordt niet voor den 24sten verwacht. Londen , 16 Februarij. In de zitting van het Lagerhuis hseft de minister van koophandel Fortescue op eene vraag van den heer Goulmy geantwoord dat hij hoopte binnen kort eene bill in te dienen tot afschaffing der verpligting om de loodsgelden te betalen ook dan wanneer van de diensten der loodsen geen gebruikt gemaakt wordt. Ingevolge een voorstel van den minister Forster werd na eene lange discussie met 109 tegen 51 stemmen besloten tot de tweede lezing der bill betrekkelijk de geheime stemuitbrenging bij de verkiezingen. In het Huis der Lords heeft eene levendige discussie plaats gehad over het voorstel van lord Stanhope om de benoeming van den heer Collier tot lid van het hoogste geregtshof te gispen ; de lords Salisbury, Westbury en Cairns welen de regering te dier zake hevig aan. Lord Argyll, de lord Kanselier en lord Granville verklaarden dat het gouvernement in dezen niet zou toegeven , en indien het voorstel aangenomen wierd een beroep op het Lagerhuis en de publieke opinio zou doen. Het voorstel werd met 89 tegen 87 stemmen verworpen. Parys , 15 Februarij. Het Fransch-Duitsche ppstverdrag is gisteren in het Duitsche gezantschapshotel alhier onderteekend. Versaii.les , 15 Februarij. De Nationale Vergadering heeft met 484 tegen 75 stemmen het wetsvoorstel van den heer Treveneuc in zijn geheel aangenomen, en vervolgens met 310 tegen 210 stemmen bij tweede lezing het voorstel aangenomen om aan het hoofd der biljetten van aanslag in de nieuwe belastingen deze woorden te plaatsen: Kosten van den oorlog tegen Pruissen, die door Napoleon verklaard is. Berlyn , 15 Februarij. De Norddeutsche Allgeineine Zeitung logenstraft ten stelligste het door een ultramontaansch blad verspreide verhaal, dat de Koningin op het jongste hofbal zich jegens eenige afgevaardigden op afkeurenden toon over de wet betreffende het staatstoezigt op de scholen uitgelaten en hen uitgenoodigd hebben zou om daartegen te stemmen. Het officieuse orgaan voegt er bij dat sedert het ordefeest geene voorstelling van afgevaardigden aan de Koningin heeft plaats gehad, en dat bovendien Hare Majesteit niet gewoon is met vreemden over politieke aangelegenheden te spreken. Ofen , 15 Februarij. De kroonprins Rudolph is door de mazelen aangetast; zijn toestand is echter bevredigend. Madrid, 15 februarij. De Keizer en de Keizerin van Brazilië zijn te Burgos aangekomen. Konstantinopel , 14 Februarij. Bij een besluit des Sultans is thans de vestiging van eenen afzonderlijken bisschopszetel voor de Griekschkatholieke Christenen van Bulgarye definitief vastgesteld, en wel op grond dat de Grieksche patriarch te Konstantinopel, in zijne zucht om dat besluit tegen te houden, de Christenen van Bulgaarsche en die van Grieksche afkomst tegen elkander in het harnas jaagt. Bucharest , 14 Februarij. De buitenlandsche consuls hebben bij eene
ollective nota bescherming van de regering voor de Israeliten gevraagd, n der erkenning van den goeden wil, reeds aanvankelijk door haar betoond. In Galacz is een oploop tegen de Israeliten door het gepeupel beproefd, maar door de overheid gestuit.
---

