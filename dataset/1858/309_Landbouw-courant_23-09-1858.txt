INHOUD.
(Afbeeldingen.) Koekbrekers. Voederwaarde van de Spurrie. Invoering van het Durham-Veeras in Nederland.
Nieuwe Prijsvragen, door de Nederlandsche Maatschappij ter bevordering van Nijverheid, uitgeschreven. Berigten.
---

Fig. 1.
Kg.1.
---

Fig. 3.
Kg.3.
---

Fig. 2.
Tig.2.
---

KOEKBREKERS.
(Met Afbeeldingen.)
Door het ontvangen van eenige stereotypen, afkomstig van de voornaamste landbouw-werktuigntakers in Engeland, worden wij in staat gesteld, deze in ons weekblad op te nemen. Daaronder behooren de drie soorten van koekbrekers , welke hierboven afgebeeld zijn. De koekbreker Fig. 1 is groot en breekt veel. hij wordt in Engeland veel gebruikt tot het breken van koeken, zoowel voor rundvee en schapen, als om het land er mede te bemesten. Wanneer de koeken gebroken zijn, worden ze gezift, en het stof van de grootere stukken afgezonderd. Twee arbeiders breken met dit werktuig 1640 tot 2300 Ned. pd. daags. Van hetzelfde zamenstel en duurzaamheid is Fig. 2, doch kleiner en billijker in prijs. Bet breken geschiedt door twee, met scherpe ribben voorziene, cylinders, die tegen elkander indraaijen , waardoor de hardste koeken met groot gemak fijngemaakt worden. Door middel van schroeven kan men den graad van fijnheid der te breken stukken bepalen. Eenvoudiger van zamenstel, en daardoor goedk°oper, is de koekbreker, Fig. 3. Deze wordt alleen gebruikt tot het breken van koeken voor rtindvee en schapen. De koekbreker Fig. 1 kost ƒ 150.70 » 2 » » 64,20 » 3 » » 33.90 Tegen deze prijzen worden, behoudens vracht en inkomende regten, bovengenoemde werktuigen, ‘'lt de fabriek van RANSOMES & SIMS, afgeleverd, 'ne° Londen of' Huil, door de lIH. KUISER SWERTZ Commissionairs in Stoom- en andere werktuigen, te Amsterdam.
---

VOEDERWAARDE VAN DE SPURRIE.
In de Amisbleille fiir die landwiriltschafiliche Fereine des Kaigreicks Sachsen, wordt eene opgave gevonden eener scheikundige ontleding der in bloei zijnde spurrie, op zandgrond gegroeid. Deze ontleding, afkomstig van Dr. LEHMANN, is vooral belangrijk, omdat daarbij ook die van de reuzenspurrie wordt aangetroffen. Er werden namelijk gevonden in 100 deelen Gedroogde Versehe Bestanddeelen. Fersehe (watervrije) reuzenspurrie. spurrie. spurrie. Water 78 Bl 89.8 Houtvezelen Protehstoffen 2.96 13.98 0 9 Stikstofvrije voedingstoffen 9.66 45.57 4.3 Vetstoffen 0 B5 4.02 Asch 2 42 11.41 1.2 In de 2.96 pCt. proteïnstoffen waren 1.62 pCt. in water oplosbaar, en 1.34 pCt. in water onoplosbaar voorhanden. In het algemeen was van de geheele hoeveelheid voedingstoffen, behalve vet, 739 pCt. in water oplosbaar. De verhouding van de proteïnstoffen tot de stikstofvrije voedingstoffen was 1 : 3.55. Vooral verdient het de aandacht der landbouwers, dat de reuzenspurrie slechts 5.2 pCt. organische voedingstoffen bevatte, terwijl bij de gewone spurrie daarvan 13.47 pCt. voorhanden waren. Een dergelijk verschil wordt ook ten aanzien der proteïnstoffen opgemerkt; bij de reuzenspurrie werden daarvan slechts 0.9 pCt. aangetroffen , en bij de gewone spurrie was deze hoeveelheid driemaal grooter. Volgens de aangenomene leer der voeding zou men van de reuzenspurrie alzoo eene driemaal grootere hoeveelheid noodig hebben, om met het voederen van de gewone spurrie gelijken tred te houden. Zeker ware het wenschelijk, dat ook in ons land vergelijkende proeven met beide deze spurriesoorten genomen werden; zoowel in het scheikundig laboratorium, als met den veestapel. De uitgestrektheid in ons land, waar spurrie verbouwd wordt, is zeer groot, en niet onverschillig kan het zijn, of de reuzenspurrie, zoo dikwerf ter bebouwing aangeraden, eene aanprijzing in waarheid verdient. Uit andere ontledingen zou het gebleken zijn, dat de gewone spurrie. vóór het bloeijen, de hoogste voederwaarde bezit, en dat zij, ten opzigte van de hoeveelheid proteïn , slechts onbeduidend met de soorten van klaver zou verschillen. De geringe hoeveelheid houtvezel, welke de plant bevat, maakt de spurrie ligt verteerbaar, terwijl de verhouding zijner proteïnstoffen tot de stikstofvrije voedingstoffen zoodanig is, dat daardoor de gunstigste uitwerkingen op de voeding en melkopbrengst der koe verkregen worden.
---

INVOERING VAN HET DURHAM-VEERAS IN NEDERLAND.
Onder dit opschrift wordt, in het Tijdsc4ro ter Bevordering van Nijverheid, deel XXI, stuk 2, door den Heer G. J. HENGEVELD, in zijne belangrijke monographie: Over het Rundvee, en zijne verschillende soorten, rassen en veredeling, eene bijdrage gevonden, welke eene algemeene bekendmaking verdient. Op dit werk komen wij later terug; doch daar wij in ons blad vooral het openbaar maken van al, wat den Nederlandschen landbouw betreft, zooveel mogelijk betrachten, zoo komt ons eene overname wenschelijk voor van hetgeen, vooral in Zeeland, ten aanzien der ingevoerde Durhammers plaats vond. Wij laten dit gedeelte hier in zijn geheel volgen. Eene hooge mate van ingenomenheid met ons Hollandsch beroemd edel veeras kan men aan onze landbouwers en veefokkers niet ontzeggen. Wanneer men ook dagelijks zijne voortreffelijke eigenschappen ondervindt en men ziet ze aangekocht en uitgevoerd voor het buitenland, niet alleen voor consumptie, maar ook voor de veefokkerij, dan wordt men als van zelve geneigd om het voor onovertrefbaar te houden, en met eene zekere soort van geringschatting den lof van andere veerassen aan te hooren. Hieruit ontspruiten welligt de onverschilligheid voor ander vee dan het inlandsche en het ongeloof aan de opgaven, omtrent de uitstekende elikschappen , die aan sommige buitenlandsche rassen worden toe'gëkend. Hadden onze landbouw en veeteelt in de laatste jaren door wetenschappelijke landbouwers en veeveredelaars geene inlichtingen ontvangen; waren er geene landbouwscholen, maatschappijen van landbouw, congressen en tentoonstellingen van landbouw geweest, dan gewis had zij nog liggen sluimeren in den diepsten dommel en in het bedriegelijk bewustzijn van eigen onovertrefbaarheid. Thans echter ontwaart men eenen nieuwen geest, die onze landbouwers en veefokkers begint te doordringen, en hoezeer ook schroomvallig en schoorvoetend, houdt men ons vee niet meer voor zoo onvergelijkelijk als men wel meende, en wordt zelfs geneigd een gunstig oor te verleenen aan de waarde en de mogelijkheid van eenen verbeterden landbouw en veeteelt. Het gevolg daarvan is, dat men in ons land, even als in andere landen, ook vooruitgang bespeurt op het gebied der veefokkerij. Heeft de nieuwere landbouw bij ons Zijne voorstanders en verbeteraars, ook op het gebied der veeteelt treft men ze reeds aan, zij het dan ook slechts weinig. Maar aan die weinigen heeft men, in de meeste provinciën van ons vaderland, ook te danken de meerdere bekendheid met de vreemde veerassen, die aldaar zijn ingevoerd en met het Durhamras in het bijzonder. Gaarne gaven wij eene uitvoerige opgave van al de Durhammers , die in ons land zijn ingevoerd gedurende de laatste jaren, doch daar dit met de beschrijving der Nederlandsche veerassen in verband staat, en de ondervinding der gekruiste afstammelingen van dit ras nog te jeugdig is, om daarvan reeds geldende berigten te kunnen geven, zoo zullen wij ons, bij deze beschrijving van het Durham-vee , slechts bepalen tot de opgave der invoering, de uitkomsten daarvan en der kruising, in de provincie Zeeland verkregen. Deze berigten zijn van veel gewigt en verkregen door eene ondervinding van 13 jaren, loopende over den invoer van acclimatatie van eene kleine kudde volbloed Durhammers , en van de kruisingen dezer dieren met het inlandsch veeras in den Wilhelminapolder in Zeeland. Het is ons een genoegen hier den naam te kunnen noemen van den eersten veeveredelaar in ons land, door wiens aansporing de Commissie van Landbouw in Zeeland in het jaar 1843 besloot, om voor rekening der provincie eenig Durham-vee aan te koopen, ten einde daarmede het inlandsch ras te verbeteren. Het is de Heer J. G. J. VAN DEN BOSCH te Wilhelminadorp , lid der genoemde Commissie, aan wien de aankoop dier dieren in Yorkshire en de uitvoering van het plan werd opgedragen. Door de welwillende inlichtingen van dien Heer ontvangen , kunnen wij het volgende daaromtrent medetleelen. In 1844 werden door den Heer VAN DEN Boscu voor de provincie Zeeland aangekocht 6 volbloed Durhamstieren van jeugdigen leeftijd, en 8 volbloed Durhamineljem en vaarsen, van welke laatsten er 5 TOOP den Wilhelrninapolder en 3 voor liefhebbers in Walcheren bestemd waren. Het oogmerk daarmede was, om in genoemden polder door eene kleine volbloedkudde eene kern van Durhatn-vee te bekomen, waaruit in het vervolg stieren konden worden geleverd, en men daardoor voorkwam om telkens vernieuwde kostbare aankoopen in Engeland te doen. De 14 aangekochte dieren kwamen te Middelburg aan kort voor de éérste tentoonstelling, gehouden door de Zeeuwsche Maatschappij ter bevordering van Landbouw en Veeteelt, en werden bij die gelegenheid tentoongesteld en bezigtigd. Na den afloop der tentoonstelling werden de stieren verspreid in de verschillende districten der provincie, om overal hunne goede eigenschappen te kunnen voortplanten onder het inlandsche vee. De Commissie verwachtte daarvan veel goeds, maar zag zich, helaas! deerlijk te leur gesteld. De veehouders, bij wie de Durbam-stieren geplaatst werden, waren verpligt te zorgen voor de voeding en verpleging, maar genoten daarvoor het voordeel der springgelden. Ten gevolge van vooroordeel en onkunde, werd er zeer weinig gebruik gemaakt van deze dieren, waardoor de stierhonders verstoken werden van het te verwachten voordeel en ze niet langer wilden houden; waarbij zij ze niet behoorlijk verpleegden, hetgeen ten gevolge had, dat er na eenigen tijd nog slechts enkele van deze edele dieren in Zuid-Beveland en Walcheren te vinden waren. In den Wilhelmina-polder, alwaar de Heer VAN DEN Bosca zelf zich met de uitvoering van zijn plan bezig hield, was van den beginne af éen der genoemde stieren gestationneerd , waarbij later nog een tweede kwam, die in Noord-Beveland was geweest. Door deze stieren werden vooreerst de volbloedkoeijen besprongen, en volgens een beraamd vast plan eene kruising ondernomen met het inlandsche vee. Hiertoe werd het vee genommerd , stamboeken werden er aangelegd en ter bloedverfrissching werden er van tijd tot tijd nieuwe uitstekende volbloedstieren in Engeland aangekocht. De uitkomsten waren en zijn nog steeds bovenmate voldoende. Er heeft zich eene kern van volbloeddieren gevormd, die thans eene kudde uitmaakt van 30 stuks. Als een constant ras blijven die hunne eigenschappen voortplanten en worden er jaarlijks verscheiden stieren, zoo wel binnen als buiten 's lands verkocht. Zij hebben zich goed geacclimateerd en blijven bij goede behandeling, overal dezelfden. Zij houden zich in dit opzigt beter, dan de Hollandsche dieren, daar deze bij eene veranderde leefwijze of klimaat vele van hunne goede eigenschappen verliezen. De voeding wijkt niet af van den gewonen regel. Des zomers loopt het vee in de weide of men voedt ze met klaver; des winters ontvangt het hooi of stroo met mangelwortels, terwijl er steeds voor eene goede reiniging gezorgd wordt. De meeste zorg besteedt men aan de volbloedkalveren , die men bij de moeders laat zuigen en waarbij het beginsel is aangenomen, om ze in het eerste levensjaar van overvloedig en krachtig voeder te voorzien. Wat kruisingen betreft, zoo is al het vee in den Wilhelmina-polder, bedragende ruim 300 stuks, sedert 1844 met het Durhambloed gekruist en deze wijze van veredeling wordt steeds stelselmatig voortgezet. Alleen volbloeddieren en geene mannelijke bastaarden worden daartoe gebruikt. De laatsten worden allen als ossen op 21-3 jarigen leeftijd vet gemaakt en verkocht, als ook de oudere koeijen en de minder uitstekende vaarsen. De verbetering in den vorm door de kruising verkregen was al dadelijk buitengewoon groot. In plaats van het grove beengestel en de puntige en smalle heupen van de gewone soort van vee, bekwam men dieren van meerdere grootte, fijner beengestel, zwaarder borst, breeder rug, loopende in eene regte lijn van de schouders tot aan den staart; verder, breedere en meer af. geronde heupen en korter pooten. De eerste generatie koeljen bleek even melkrijk, zoo niet melkrijker te zijn dan de inlandsche, hetgeen door voortgezette proeven van meerdere jaren werd bevestigd, terwijl de melk vetter en dus rijker aan botergehalte is, vooral ook van het volbloedvee. (Wordt vervolgd.)
---

