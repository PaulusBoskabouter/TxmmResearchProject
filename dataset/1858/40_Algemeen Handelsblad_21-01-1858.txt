Fransche Post. PARIJS, Maandag 18 Januarij.
De Keizer heeft den Heer Hebert en deu policie-beambte, die bij den aanslag verscheidene wonden ontving, benoemd tot ridders van het Legioen van eer.
— Gisteren hebben dc nieuw benoemde senatoren en de nieuw gekozen afgevaardigden den eed afgelegd.
— Toen de Keizer en de Keizerin de zaal der maarschalken binnentraden, werden zij met luide toejuichingen begroet, welke meer dan 10 minuten aanhielden.
— Er is sprake van een wets-ontwerp, strekkende om pensioen toe to kennen aan de slagtoffers van den moordaanslag. — De aanspraken, welke op dc Tuilerien gehouden zijn, ter gelegenheid van de gelukwenschingen met den mislukten aanslag op het leven des Keizers, worden natuurlijk in alle kringen druk besproken. De woorden door de Heeren Troplong en de Mornv gebezigd, worden verschillend beoordeeld, doch men vindt in het algemeen dat de toon, welke daarin jegens Engeland wordt aangeslagen, juist niet die van een geallieerde is. Overigens heeft het keizerrijk zich nimmer zoo sterk gevoeld, als na dezen aanslag, en de bloedige oogst, welken de dood in de rue Lepelletier gemaaid heeft, is voor dat Keizerrijk van meer nut dan de duizende en duizende lijken, welke in de Krim rusten. Het behoeft dan ook wel niet gezegd te worden, dat de Keizerlijke regering van het voorgevallene het noodige gebruik zal weten te maken. Hiervoor is de heden uitgesproken troonrede des Keizers, bij de opening van het wctgai-end ligchaam, het beste bewijs. Deze rede is met het oog op het tijdstip, waarop zij is uitgesproken , het rijkste van inhoud van allen, welke nog over de lippen des Keizers zijn gekomen. Terwijl daarin in de eerste plaats met kalmte en gematigdheid alle binnen- en buitenlandsche betrekkingen van Frankrijk , zoowel staatkundige als finaneiele behandeld worden, wordt in de laatste zinsneden in even krachtige als duidelijke bewoordingen te kennen gegeven, dat Frankrijk nog in het bezit is van te veel vrijheid. — De instructie in de zaak van het complot is reeds zoo ver gevorderd , dat dc regter van instructie Treilhard overmorgen zijn rapport zal uitbrengen. De aangeklaagde Orsini, die door een kogel aan het hoofd gewond werd, neemt in beterschap toe en zal tegen het einde van de maand wel geheel hersteld zijn. — lederen dag komen nieuwe bijzonderheden nopens den aanslag op het leven des Keizers aan het licht. Men komt meer en meer tot de overtuiging , dat het gebeurde geene op zich zelf staande misdaad van eenige boosdoeners, maar het resultaat van eene wijd vertakte zamenzwering is, en dat, zoo de gearresteerden iv hun misdadig doel geslaagd waren, andere agenten gereed stonden, om van de ontstane wanorde gebruik te maken. Als bewijs daarvoor voert men onder anderen aan, dat sommige hooggeplaatste ambtenaren, die zich in aller ijl naar den Keizer begaven op de Boulevards, door groepsgewijze bij elkander staande personen, gehoond werden.
— Vrij algemeen is men het eens, dat de Keizer en de Keizerin het behoud van hun leven vooral aan de omstandigheid te danken hebben, dat een der paarden van hun rijtuig op de plaats zelve werd gedood, vermits dat dier de geheele lading eener bom in het. ligchaam ontving en daardoor het rijtuig met de zich daarin bevindende vorstelijke personen beschermde. — Men beschouwt het voor een geluk, dat in de opera-zaal zelve aanvankelijk slechts aan eene gazontploffing gedacht werd, want anders ware het publiek , deels uit schrik, deels uit nieuwsgierigheid, naar buiten gestroomd en zoude men door het gedrang nieuwe ongelukken hebben te betreuren gehad. Men had overigens in de zaal reeds een aantal vreemde personen opgemerkt, doch vermits Ristori optrad, werd de aanwezigheid van vele Italianen van zelf gewettigd. — Men verzekert, dat de moordenaars hunne grenaten gereed hielden in zwarte doeken, ten einde ze voor onbescheidene blikken verborgen te houden en ook om ze te kunnen laten wegrollen met een van de hoeken los te laten.
— Ofschoon alle zaamgezworenen nog niet zijn gearresteerd, hoopt men hen toch in handen te krijgen. Dit zou welligt de instructie eenigzins doen rekken.
— Een der aangeklaagden heeft bekend, dat bij de proefnemingen met de grenaten genomen, een der medepligtigen, Taddini, gedood was, bij het behandelen van donderkwik.
! —Te Straatsburg is op ontvangen bevelen eene dame gearresteerd, die met den sneltrein reisde en 22,000 frs. bij zich had. Te Kehl zijn twee vreemdelingen gearresteerd. i —De Prins von Pruisen is heden te Calais aangekomen en heeft zich onverwijld naar Dover ingescheept. — Te Brest en Toulon worden groote tocbereidsclen gemaakt voor de expeditie tegen den Keizer van Anam. Deze vorst kan "des noods 1200 oorlogsjonken aan zijne vijanden tegenstellen. r. rÜ b-lf T|Tn.l,?ort-au--Prince ?an 10 Dec. deelt berigten mede uit het oosten van Ha*. De generaal Baez is steeds ingesloten te Santo , Domingo door Santanna en men gelooft, dat hij weldra «al bezwijken.
---

HANDELS EN SCHEEPVAARTVERDRAG MET BELGIE.
I. Wij wensehen dit tractaat volstrekt niet te beoordeelen naar den meerderen of minderen ophef, die hetzij van onze of van Belgische zijde mogt gemaakt worden, over de groote voordcelen die de een boven den ander
meent verkregen te hebben. ledere Regering wil, vooral in kwestien als deze, altoos doen voerkomen, alsof de gesclionkene voordeden gering, de verkregene uitermate groot zijn. In dat opzigt valt op de beide toelichtende mcm-irien te Brussel en te 'sHage aan de vertegenwoordiging voorgelegd, veel af te dingen. Wij voor ons hadden gewenscht, dat aa_.dat gekwansel met wederzijdsche gunsten, aan dat „geknutsel met traetaten" zoo als het vroeger genoemd is, voor goed een einde ware gekomen. VYij hadden dit gewenscht, met het oog op onze sedert 1850 hervormde handelswetgeving en het vonnis destijds zoo luide over het traetaten-stelsel uitgesproken. Wij weten dat, traetaten na de wet van 8 Aug. 1850 gesloten, in moer dan e'en opzigt verschillen met vroegere; maar wij weten ook dat die met België en op dien grondslag met het Tolverbond gesloten, eigenlijke reciprocitcits-tractatcn zijn, na langdurige onderhandelingen en met veel loven en bieden tot stand gebragt. Krachtige stemmen hebben zich destijds reeds tegen dergelijke traetaten verzet, die men als eene inbreuk op de in 1850 aangenomene beginselen beschouwde.
In 1854, bij de behandeling der wet houdende algem eenmaking der verminderingen bij eenig tractaat toegestaan, kwam het sluiten van traetaten andermaal ter sprake, en men wiide m die wet de voorbode zien van een algemeen laag tarief, voor alle met on.s handeldrijvende natiën. Dit zou van lieverlede daartoe moeten leiden, dat die andere natiën, die nog een beperkend handelsstelsel hadden, daarvan zouden terugkomen, niet uit edelmoedigheid, maar uit welbegrepen eigenbelang ; in de eerste plaats met het oog op hare eigene consumenten, die toch geen voordeel hebben van hooge regten op vreemde artikelen of van differentiële onkosten op de in hunne havens aangevoerde goederen ; maar in de tweede plaats met het oog op deze voorname beweegreden, dat handel en scheepvaart zich instinctmatig naar die havens wenden, waar de meeste vrijheid heerscht. En inderdaad, bet voorbeeld van België zelf, dat na veel tegenstand, zijn differentieel stelsel laat varen, van Frankrijk, het land van protectie bij uitnemendheid, dat mede langzamerhand het stelsel van prohibitien en hooge regten verlaat en meer en meer toetreedt tot dc beginselen door Michel Chevallier, de Sainte Bcuve, Blanqui, Gat-nier en anderen reeds voor jaren voorgestaan; in een woord , de zigtbare strekking van de meeste rijken om hunne handelswetgevingen, gaandeweg in vrijgevigen zin te veranderen, dat alles mag reeds ten bewijze strekken, dat men het inziet, dat het stelsel van hooge regten of differentiële begunstigingen zijn laatsten tijd gehad heeft. Er is dan ook in een zuiver vrijhandelstelsel evenzeer propaganda als in elk ander stelsel, dat op zich zelfwaar en goed is, en het moge iets korter of langer duren , tegenover de gezamentlijke vrijhandelspropaganda van Engeland, Nederland, Hamburg, Sardinië, Zwitserland, zijn de beschermende of afsluitende wetgevingen van sommige andere rijken niet bestand, ofschoon hun uitgestrekt fabriekwezen en de groote mate van bescherming vroeger verleend, hen nog tot zekere hoogte en gedurende langeren of korteren tijd de handen bindt. Zoo veel is zeker, om weder tot het verdrag, dat ons thans bezig houdt, terug te keeren, dat de wet van 1 Sept. 1854 bij meerderen het denkbeeld had doen ontstaan, dat zij de voorloopster was van de geheele opheffing van de traetaten, zoodra zich daartoe de geschikte gelegenheid zou voordoen. De Heer Rochussen, dien men toch niet onder de zoogenaamde «onverbeterlijke radicalen" onder de «freetraders pur sang," die het maar om het «vivent les principes" te doen is, zal willen rangschikken, heeft bij die gelegenheid in de Tweede Kamer den wensch geuit, dat wij met 1857, wanneer het verdrag met België eindigde, zouden terugkeeren tot een normalen toestand; dat wij dan de verdragen met België en Frankrijk zouden opzeggen en een tarief invoeren, op zeer milde beginselen gegrond, voor allen gelijk en alleen berustende op onze eigene nationale belangen of die van de schatkist. //Wij hebben in 1850 (zeide bij) een grooten stap voorwaarts gedaan; wij stellen met onze vlag gelijk, die van alle vreemde Staten , welke ons niet terugstellen. Laat ons in 1857 nog een stap verder gaan en zeggen: wij zullen geen kwaad doen, ook niet aan hen, die ons kwaad doen: want daardoor dwingen wij anderen toch niet en benadeelen wij ons zelven.
Ook de Heer van Goltstein, oud kampvechter voor handelsvrijheid en uniforme wetgeving, sprak in denzelfden geest en verklaarde zich in dien zin dan ook zeer voor de wet van Sept. i 854. België liet inmiddels in Junij 1856 zijn in 1844 aangenomen stelsel van differentiële regten varen, en was van oordeel, dat het met Nederland onder een vroegeren toestand overeengekomen verdrag na 1 Januarij 1858, als wanneer de gewijzigde Belgische wetgeving ten volle in werking zou treden, niet kon voortduren, als niet meer in overeenstemming met de beginselen en bepalingen dier wetgeving. Het verklaarde zich echter bereid om voor den afloop van het bestaande verdrag, de handels - en scheep • vaart-aangelegenheden op nieuw te regelen. Er volgden daarop onderhandelingen en eindelijk het tractaat, dat bij koninklijke boodschap van 28 Nov. 11, aan de Tweede Kamer ter goedkeuring werd ingezonden. Wie zich nu bij de beoordeeling van die overeenkomsten op het standpunt wil plaatsen (het ware fraetaten-standpunt) om angstvallig na te gaan wie de slimste onderhandelaar geweest is; wie eenige procenten meer of minder heeft bedongen, wie het meest een aangeboden voordeel heeft vergroot en eene bedongen gunstige bepaling in de schaduw heeft weten te stellen,die kan uit de bepalingen zelven.in verband tot het opgezegde tractaat en in de inkleeding der beide memorien van toelichting, daartoe stof te over vinden, maar wie dat doet in naam der gezonde beginselen van staatshuishoudkunde en handelswetgeving, wijkt geheel van het ware terrein en trekt uit eene ware stelling vafsche gevolgen. De vraag moet durikt ons niet zijn wat geven wij , wat geeft België, hoeveel weegt dit, hoeveel dat; wié is verschalkt, •w ie was fijn; maar wel, is er in den toestand onzer wetgeving en in die van België noodzakelijkheid om nog eene overeenkomst van dien aard te sluiten ?
Reeds de eerste zinsnede tot toelichting onzerzijds van het tractaat, regtigt tot eene ontkennende beantwoording. //Dat verdrag verschilt voornamelijk daarin van de vroegere Nederlandsch-Belgische handels- en scheepvaart-tractaten, dat in hetzelve geene voorregten of gunsten zijn bedongen, tot welke de eene staat zich uitsluitend ten behoeve van den anderen verpligt. Verminderingen van het regt op den in- en uitvoer yan bijzonder aangewezen goederen, zoo als in het vroeger verdrag menigvuldig in de artikelen 14, 15, 19, 21, 22, 23 en 24 werden gevonden, en die tot moeijelijkheden in de wederzijdsche wetgeving en tot bezwaren en niet ongegronde vorderingen van andere Staten aanleiding gaven, zijn met zorg bulten dit verdrag gehouden."
Maar, eilieve, hoe kon de Regering in 1857 uitsluitende gunsten of voorregten aan België verleenen, onder de werking der wet van 1 Sept. 1854, die elke vermindering bij eenig tractaat toegestaan, van algemeene toepassing maakt, terwijl in traetaten, vroeger gesloten, meer dan eenmaal gelijke bepaling ten behoeve der contracterende mogendheden voorkomt ?
En is het niet uit ons vorig opstel over het tarief gebleken, dat de Regering zelve meermalen verklaard heeft, dat de opzegging van een tractaat niet tot verhooging van regten zou leiden? Wanneer dus die uitsluiting van speciale gunsten, de hoofdstrekking van het verdrag is, gelijk de Regering in de Memorie van Toelichting zeer doet uitkomen, dan beweren wij, dat reeds uit hoofde van die hoofdstrekking, geen tractaat noodig was. En hoeveel te meer moet deze opmerking niet gelden in het oog van hen die van oordeel zijn, dat bf hetgeen Nederland verkrijgt van zeer luttel belang is, of zelfs dat er bepaalde nadeel» uit het verdrag voortvloeijen, juist omdat de artikelen uit het vroeger verdrag zijn verdwenen, als waarop «le Regering hier wijst?
---

BUITENLAND. Engelsche Post. LONDEN, Maandag 18 Januarij (des Avonds).
Laatstl. Zaturdag is aan het bureau van oorlog een raad van minister» gehouden. - — Men verneemt het overlijden van den uitstekenden regtsgeleerde en regter Sh- W. H. Manie, in den onderdom van 73 jaren.
— In de Fransche Roomsche kerk is gisteren een Te Deum gevierd tot dankzegging voor de redding van Keizer Napoleon , waarbij de kardinaal Wiseman in de Fransche taal eene kernachtige rede hield.
— De directeuren der Oost-Indische compagnie zijn ofliciel verwittigd geworden , dat krachtens de wetsvoordragt, welke de regering aan het Parlement zal indienen, hunne belangen zullen afgekocht worden, overeenkomstig de bepalingen , vervat in de pavlcments-acte van 1833. Men meent te weten, dat de directeuren aan liet gouvernement hebben geantwoord , (bit zij zich met alle wettige middelen tegen het aannemen deiwet zullen verzetten.
— De handelsberigten uit. dc provinciën luiden over het algemeen iets gunstiger. Te Manchester zijn weder bestellingen uit Indie ontvangen. To Birnrin-xhsm is nog niet veel werk, daarentegen heerscht te Nottingham meer bedrijvigheid. Te .Leeds werden meer bestellingen ontvangen, hetgeen te Bradford weder niet het geval is. Te Sheffield en in lerland bespeurt men weinig van cene verbetering in dc zaken.
— De Leviathan , die thans aan het einde der helling staat en naar men verwacht alleen door het springtij van 29 oi' 30 Jan. zal opgeligten in vlot water gebragt worden, wordt inwendig afgetimmerd en verfraaid. Heden ochtend werd toegang verleend, om het schip te bezigtigen tot den prijs van een halven kroon per persoon. ¦— Te Chatham is Zaturdag wapenschouwing gehouden over ruim 2000 man van het garnizoen, waarna 650 man werden aangewezen, om onver - wijld naar Indie te vertrekken.
— Met de Persia zijn lierigten uit New-York van 6 dezer, benevens £ 1,930.795 aan specie ontvangen. In het Huis der afgevaardigden heeft een der leden de overlegging gevraagd van al de papieren, instruetion, enz., welke betrekking hebben op de gevangenneming van Walker. Uit de bij die gelegenheid gevoerde discussien blijkt niet wie de meerderheid in het Huis hebben: dc vri.nden of de tegenstanders van Walker. Hetzelfde kan van den senaat gezegd worden ; overigens wilde men weten, dat de president voornemens is, voortaan alle vrijhiiiters-expcditien naar vermogen te keer te gaan. Dc senaat heeft het tractaat betreffende den afkoop van den Sondtol goedgekeurd. Overigens was niets von belang in het congres voorgevallen, Generaal Walker bevond zich nog te Washington, om, naar men zeide, cene memorie omtrent zijne zaak op te stellen en aan den president te doen toekomen. Zijne medgezcllen waren oiidertusschen te Norfolk aan land gezet en terstond op vrije voeten gesteld. Wat met den commodore Paulding geschieden zal, is nog steeds een staatsgeheim. Indien hij gercprimandeerd wordt door den president, dan zal zulks op hoogst kicsche wijze geschieden en alleen omdat bij in zijnen ijver om Walker te arresteren de nentraliteitswetten heeft geschonden, door hem op het grondgebied van Nicaragua gevangen te nemen.
In de maand Dec. zijn 21 Amerik. zeeschepen verloren gegaan, daarenboven zijn 3 vermist. De waarde dezer schepen bedraagt, ongerekend de ladingen, eene som van 600,000 doll. Bij deze schipbreuken verloren 30 mensehen het leven. Gedurende het jaar 1857 zijn 185,847 landverhuizers te New-York aangekomen (in 1854 de meeste, namelijk 319,223). In datzelfde jaar hebben te New-York 36,616 arrestatien plaats gehad, waaronder 62 wegens moord. De laatste berigten, dat het in Kansas tot een bloedig treffen met de regeringstroepen gekomen was, is tot nu toe niet officieel bevestigd. Uit Mexico luiden de berigten zeer ten gunste van Comonfort, die tot algemeene tevredenheid, binnen drie maanden de bijeenroeping der Cortes, tot het zamenstellen van eene nieuwe constitutie, heelt toegezegd. Intuschen hadden de ministers van buitenl. zaken en justitie, en verscheidene andere hooge ambtenaren, zich met de nieuwe orde van zaken niet kunnen vereenigen en hun ontslag genomen. Op den Britschen gezant te Mexico was een moord- of roof-aanval begaan; de kogel van het afgevuurde pistool miste, doch een gedeelte van liet kruid vloog hem in de oogen, waardoor hij waarschijnlijk het zienvermogen heeft verloren ; vervolgens werd hij en zijn bediende van alle voorwerpen van waarde beroofd. Men vreest voor moeijelijkheden tnsschen Engeland en Mexico.
---

Duitsche Post.
WEENEN, 17 Jan. De lijkstoet vanden veldmaarschalk graaf Radetzky is gisteren avond ten 7\ ure. op het Laibacher station aangekomen, waar hij door al de militaire en civilc autoriteiten, benevens door de geestelijklijkheid afgewacht werd en na een kort vertoef van 6 minuten herwaarts is voortgetrokken. De lijkplegtigheid zal morgen plaats hebben.
Dc Wien. Z. bevat eene hoog gestemde lofrede op den veldmaarschalk Radetzky. Dc Keizer, zegt het blad onder anderen , zal aan Radetzky's lijkplegtigheid den hoogsten luister verleenen en zijn volk zal hem als aanvoerder van die krijgsschaar aanschouwen , welke haren eersten veldheer de hoogste krijgseer betoont. Doch is het Radetzky's verdienste jegens den troon en het vaderland niet alleen, om welke te beloonen zich de Keizer aan het hoofd van den lijkstoet stelt. Toen de ontslapene held in 1848, op God, zich zelven en een gering, maar door moed en trouw sterk leger vertrouwende , de stormen van een verraderlijken vijand met kraebtigen arm afweerde, toen drong den destijds 18-jarigen Aartshertog Franz Joseph zijn ridderlijke geest aan, om voor regt en vaderland te strijden. Aan Radetzky's zijde betrad de edele vorst voor het eerst bet veld van eer. De jeugdige moed ging met de wijsheid des ouderdoms hand aan hand. Op 6 Mei 1848, onder het donderen van den slag van Santa Lucia, verwierf de jeugdige held de sporen onder des veldmaarschalk, oogen, die vol bezorgdheid over het kostbare leven waakte en Radetzky was bet, die den moed en de koelbloedigheid van den keizerlijken vorst in het berigt over den genoemden slag met vreugde erkende. Zoo is het niet alleen de met zege gekroonde veldheer, de wijze staatsman, het is de leeraar, de vaderlijke vriend, de krijgsmakker en ooggetuige van zijn eerste wapenfeit, dien de dankbare Keizer tot de rustplaats geleidt." — Men verzekert, dat zoo de Heer de Bourqueney nog geen gevolg geeft, aan het plan om herwaarts terug te keeren, dit daaraan is toe te schrijven, dat hij op dit oogenblik nog bezig is met onderhandelen te Parijs met den graaf Walewski en den baron v. Hubner, ten einde te trachten het verschil van gevoelen over de kwestie der Donau-vorstendommen uit den weg te ruimen. — De Russische gezant alhier, baron v. Budberg, heeft zijn vertrek naar Berlijn tot Februarij uitgesteld. Het bevestigt zich geheel en al, dat de Russische legatieraad te Parijs, de Heer v. Balabin, alhier gezant zal worden, maar eerst tegen het voorjaar hier zal aankomen. — De raad van bestuur der Lloyd stoomboot-maatschappij heeft de actionarissen tot cene buitengewone algemeene vergadering op den lOden Februarij te Triest bijeengeroepen, om den raad van bestuur te magtigen tot het sluiten vaneene loterij leening voor de maatschappij. — Ten gevolge van het tot stand komen van den onderzceschen telegraaf, worden thans van hier regtstreeks telegrammen naar Malta en Corfu verzonden. — De kardinaal metropolitaan Lewickiis den 14den te Uniow, in de Zloczowerkreits, overleden.
— Uit Turijn meldt men, dat de gepensioneerde l.uit.-generaal, markies Millet d'Arvillars, voormalig adjudant van Karel Albert, is overleden. — Volgens een telegram uit Konstantinopel van 19 Jan. is de ontbinding der Divans spoedig te verwachten. De firman voor de ontbinding is, naar men meldt, reeds in handen van den Turkschen commissaris Saffet-Efiendi.
— Reschid Pacha heeft 5 zonen nagelaten, aan alle welken de Sultan reeds aanzienlijke betrekkingen verleend heeft; zoo is Mehemed Djemil Bey gezant te Parijs; Ahmed Djelal Pacha, lid van den raad des Tansimats; AH Ghalib Pacha, minister van vrome stichtingen (Evcafs) en schoonzoon des Sultans ; Massar Pacha, divisie-generaal en Salih Bey, lid van den staatsraad geworden.
BERLIJN , 19 Jan. (des ochtends). De Pruisische gezant bij het Fransche hof, is hier aangekomen, om familiezaken. Zijne zuster, de gravin v. Nostitz, is namelijk overleden.
In de tweede zitting van den rijksraad heeft de Deensche minister van financiën, het budget van 1858—1860 ter tafel gelegd en tevens een overzigt gegeven van den financielen toestand des rijks. De opheffing vanden Sondtol en de daardoor veroorzaakte vermindering der opbrengsten van het Eider-kanaal, hebben een deficit van 4,600,000 rd. ten gevolge gehad, welke som door eene nieuwe belasting gedekt moet worden. — Uit Stockholm meldt men, dat de gezondheidstoestand des Konings ongunstig blijft.
— De instrnctien, welke den gouverneur-generaal Murawiew van Petersburg naar Siberië heeft medenomen, hebben de strekking, om de pogingen te begunstigen , welke aangewend zullen worden, om het groote plan tot het maken van een weg van verkeer naar den Stillen Oceaan en centraal Azië te verwezenlijken.
— Uit Tiflis deelt de Kawkas berigten mede omtrent invallen der Lesghiers op Russisch gebied en van de daarbij aan beide zijden gesneuvelden.
FRANKFORT, 18 Jan. Hetgeen wij reeds voor eenige weken gemeld hebben omtrent de geformuleerde voorstellen der commissie van de Bondsvergadering, aangaande de kwestie der Holstein-Lauenburgsche grondwet, bevestigt zich thans volkomen door eene officiële mededep.img, welke wij ontvangen over het Tapport, dat in de Bondsvergadering van 14 dezer is uitgebragt. De commissie verklaart daarin, dat de door de Deensche regering in 1854—56 uitgevaardigde besluiten , betreffende de nienwe inrigting der grondwet voor de hertogdommen Hohtcin en Lauenburg, als niet grondwettig te beschouwen zijn, en de commissie stelt voor, aan de Deensche regering de vordering te rigten, om de hertogdommen in een toestand te brengen, welke aan dc bondswetten en dc gedane beloften beantwoordt.
— De Pruisische regering heeft aan de bondsvergadering het voorstel gerigt, om het door de ontploffing van 18 Nov. te Maintz vernielde stadsgedeelte van het oude Kastrich aan te koopen en op dit terrein, dat door zijne hooge ligging hiertoe zeer geschikt is, een vestingwerk te doen bonwen, hetwelk bestemd ware, om het centrale en concentratiepunt voor de uitgestrekte versterking van Mainz te vormen, gelijk aan den Wilhelmsburgt in de bondsvesting Ulm. Naar men met zekerheid verneemt, is dit voorstel van Pruisen met veel bijval ontvangen en men twijfelt niet aan de definitive aanneming daarvan door de bondsvergadering. — De Augsb. Allg. Z. heeft onlangs gemeld, dat de Belgische minister van justitie, de Heer Tesch, met eene zending van handelspolitiek te Berlijn aanwezig geweest is. Deze lezing echter is geheel verkeerd. Een minister van justitie kan, zoo als van zelf spreekt, niet eene zending betreffende handel hebben. De Heer Tesch heeft zich naar Berlijn begeven met bet doel, om van de Pruisische legering ecnc verbinding tussehen de te Saarbriick onlangs opgerigte groote smeltovens, waarbij hij persoonlijk belang heeft, en den spoorweg, welke in die streek op Pruisische kosten aangelegd wordt, te verkrijgen. Of zijne pogingen gelukt zijn, is nog niet bekend geworden.
— De Prins Adalbert van Beijeren zal beden of morgen van Munchen naar Athene vertrekken, om den Koning Otto, van wege zijn broeder, den Koning van Beijeren, geluk te wensehen bij het 25jarig jubile der landing van den Koning op Griekschen bodem. De afzending van den Prins Adalbert, den jongsten broeder des Konings, schijnt niet zonder beteekenis voor de kwestie der Grieksche troonopvolging te zijn. PS. Uit het officiële rapport over de zitting der Bondsvergadering van 14 dezer ontlecnen wij nog, dat de Deensche gezant voor Holstcin en Lauenburg te kennen gaf, dat bij weldra eene verklaring zijner regering over het geschrift, met bezwaren van den Lauenburgschen ridder- en landelijken stand, benevens eene toelichting daarbij, zoude, inleveren; hij handhaafde te gelijkertijd in het algemeen het standpunt zijner regering in deze zaak.
---

