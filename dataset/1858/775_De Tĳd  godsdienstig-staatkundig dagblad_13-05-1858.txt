
lï*. 3352.
Dit blad verschijnt te Amsterdam, Dagelijks, behalve de» Zondags. Het abonnement voor 3 maanden is ƒ 5.Ö0; voor de buitensteden franko p. p. ƒ 6.00. Brieoen, Gelden, enz. franko te adresseeren aan «het Bureau van de Tijd.1"
---


Uithoofde van den HEMEL VAAKT»» AG,, zal Be Tijd Morgenavond niet verschijnen.
---

AMSTEKDAM, 12 Mei,
De Britsche wapenen aan den Ganges zijn niet voorspoedig. Zij verrigten schitterende feiten, maar behalen geen voordcelen. Eeeds voor de derde maal sedert het begin van den oorlog nemen de Europeërs Lucknow, zonder dat die overwinning een afdoend gevolg teweeg brengt. Nog altoos vertoont zich het verschijnsel, dat de muiters na elke nederlaag zich weder vereenigen en de Engelsche legerkorpsen, daags na den slag, met frisschen moed bestoken.
Generaal Colin Campbell, een grijzaart, die, meteene bewonderenswaardige werkzaamheid en jeugdigen heldenmoed , cle bewegingen der Engelschen bestuurt, bevindt zich thans aan het einde van zijn bezwaar-vollén veldtogt. Wie hem oplettend gevolgd heeft in zijne krijgsdaden; in zijn voortrukken en terugtrekken; iv zijn verbindingen met de verspreide legerkampen; hier belegerend, ginds belegerd; nu een stad nemende, dan zich met een kleine schaar midden door den vijand heen slaande om een bedreigde afdeeling zijner troepen ter hulp te komen, staat verbaasd over het groote aantal wapenfeiten in dien korten tijd volbragt. Menige oorloö-, die jaren duurde. heeft zooveel verschillende gebeurtenissen niet opgeleverd als die, waaraan generaal CarrtpbeU's leger eenige weken deel nam.
De veldheer heeft liet doel dier operatiën bereikt. Na de Ganges-vallei schoon geveegd te hebben, rukte hij, over Cawnpoor, Oude binnen en nam Lucknow , den eindpaal van den veldtogt, die te Allahabacï begon. Hij wende zich nu om en sla het oog op den weg, dien hij heeft, afgelegd. Wat ontdekt hij er ? Het land, in de onmiddellijke omgeving van het heroverd rijk, in oproer tegen het Britsch gezag; de legerafdeelingen van den Ganges in onophoudelijken strijd met vijandelijke troepen; een zijner hoofd-officieren te Azimghur ingesloten; een ander te Djansi door de muitelingen opgehouden; onder de muren van Allahabad, het uitgangspunt zijner expeditie, schermutselingen met den vijand; Barilley, ettelijke dagreizen hooger, in de magt der troepen, die hij overwonnen heeft. De generaal Campbell deed de ontmoedigende ervaring op, van na zooveel ongeloofelijke krachtsinspanning, nog niets gevorderd *e zijn. Inderdaad, de toestand van het Ganges-gebied is nog juist dezelfde als op den dag dat hij van Allahabad uitrukte. Die toestand is zelfs verergerd. De Engelschen — de jongste berigten hebben het meer en meer aan het licht gebragt — strijden niet meer enkel tegen oproerige troepen en eenige inlandsche hoofden; de bevolking staat tegen hen in dc wapenen. Zij voeren oorlog in een vijandelijk la,_id. Tot dusverre gingen hun operatiën over eigen of ten minste onzijdig gebied. Daarbij dreigen nieuwe gevaren. Het is niet uitsluitend met Europeesche krijgers, dat de strijd gevoerd wordt. Een krijgshaftige volkstam is uit de bergstreken van den Himalaya, nedergedaald, en heeft den Engelschen een bijstand verleend, die hun van hoog nut is geweest. Deze troepen volgden dus een gedragslijn, geheel in strijd met die der overige Indiërs. Wat hiervan de reden was is steeds een geheim. Misschien dat een verschil van godsdienst deSihks zijn noch Hindoes noch Mahommedanen — hen- buiten de groote zamenzweering hield, en zij minder vrees koesterden voor het juk der Engelschen dan voor dat dfer vervolgzieke Mahomtnedanen,. welke ongetwijfeld de•¦ overhand"zouden krijgen, wanneer de opstand slaagde. Waarschijnlijker is het, dat zij de rolvan huurtroepen vervullen, en hun Eadja voor zijn dienden groote belooningen trekt. Hun medewerking heeft intusschen geheel het karakter van een bondgenootschap. Jnng Bahadöor, hun aanvoerder, staat op zich-zelven; hij heeft zijn eigen kamp en handelt in overleg met, niet op bevel van generaal Campbell. Bij de belegering van Lucknow washem een stelling aangewezen, die hem een rol, onafhankelijk Van het Engelsche leger, te vervullen gaf. Zoo werd de stad genomen door de Engelschen en de Sihks. Jung Bahadoor kreeg zijri aandeel in den buit, en geeft zich de helft van den roem.
Volgens sommige brieven uit Indië nu, begint zich onder de Sihks een ongunstige stemming tegen de Engelschen te openbaren. Die mededeeling klinkt niet onwaarschijnlijk. Wanneer het vermoeden ontwaakt dat de Kompanjie niet meer de sterkste partij in den strijd is, zal de veldheer niet lang öp zijn bondgenooten kunnen rekenen. De geschiedenis van al Ac oorlogen der Kompahjie bewijst, dat de Indiërs wel bereid zijn naast de overmagt de zwakken te verdelgen , maar een gewaagden strijd tegen den lii-igtige të strijden — zoover gaat hun moed niet. Eeri tweede gevaar is de vermindering des legers. Het vijandelijk vuur, maar veel meer nog de vermoéijenissen en het moordend klimaat hebbén de gelederen der Engelsche krijgers gedund. Generaal Campbell, van wieris taktiek spoedig handelen het voorname kenmerk is, heeft zijn soldaten niet gespaard. De wijze, waarop de Sikhs hun bijstand verleenden, maakte het den veldheer bovendien onmogelijk de Engelsche troepen tên koste der inlandsche te ontzien, wat anders töt de gewoonten der Britsche generaals in tndië behoort. Zoo is thans, ha eèn vol jaar worstelens, de toestand in Indië. Millioenen schats, een talrijk leger, de beproefdste veldheereft zijn door dezen strijd verzwolgen. De grootste vijand iri die gewesten, het heete jaargetijde met zijn nasleep van doodende ziekten, staat voor de deur, cri nog evc'ri dringend als bijna eefl jaar gelederi, toen de eerste tijding van de muiterij in Engelaüd kwam», fclinkt de stem der gezagvoerders iri Indië: zend ons troepen! Engeland beseft het zwaarWigtige van dezen staat van zaken. Tót dusverre hééft irieh ei', in den gang van hét Indiesch treurspel, teleurstelling op teleurstelling beleefd. De inneming van Delhi, de hartader der muiterij , zou ér een einde aan. iriakeri. Delhi werd heroverd, nadat drie generaals hun leven voor zijn wallen hadden gelaten, cri een vierde bij het beleg den dood vond. Het grootste deel der bezetting ontvlood de bloedige wraak, die aan de stad voorzegd was, en verspreidde den opstand door het gansche land. De zedelijke indruk op cle bevolking, welken men van dit wapenfeit verwachtte, was nul. Generaal Havelock trok het koninkrijk Oude binnen, en ontzette de Engelschen, die in liet fort van Lucknow door de troepen van Nena-Sahib waren ingesloten. Nieuwe hoop en nieuwe teleurstelling. Havelock werd op zijn beurt in Lucknow' belegerd, hield er sich met de grootste moeite staande, en toen zijn Tcrijgsmakkers hem een uitweg baanden, bezweek hij van afmatting. Sir Colin Campbell waagt voor de derde maal ccii aanval op de stad, maakt er zich meester van, en ontwaart dat achter zich het vuur des opstands, dat hij op zijn weg gedempt heeft, van nieuws aan begint te ontbranden.
Thans neemt de openbare meening in Engeland een anderentoon aan, een toon die ontmoediging verraadt en zich uit in de af keuring der maatregelen, welke lord Canning ten opzigte van Oude genomen heeft. Het schijnt wel of deze goeverneur-generaal de schuld dragen moet van al de rampen, die in Indië zijn voorgevallen. Hij .wordt openlijk en scherp gelaakt, omdat hij zich te streng tegen de ovërwonnelingen betoonde. Zou dit beduiden dat men meent de magt niet meer te bezittenr om streng; te zijn? In den aanvang van den strijd, toen het Engelsche leger, opgewonden door het sterk gekleurd verhaal der door de Sepoys bedreveri gruwelen, onder den wraak - kreet: //remember the ladies; remember the babies!" te velde toog,, maande lord Canning, in uiterst omzigtige woorden, de generaals aan zich menschelijk na de overwinning te toonen. Men nam dit zeer euvel op. De Europeesche inwoners van Kalkutta teekenden verzoekschriften aan de Eegering in het moederland, om een bewindhebber terug te roepen, die van zwakheid blijk gaf op een- oogenblik, dat alleen krachtig handelen den toestand kon doen keereri. De Londensche dagbladen schreven heftige uitvallen tegen den landvoogd, die zich verstoutte lessen aan het leger te geven, dat den moord van Cawnpoor kwam wreken. De Punch leverde karikaturen op den goedblóëd, die de //poor misguided Sepoys" in bescherming nam. Een'algemeene hartstogtelijke verontwaardiging gaf zich tegen lord Canning lucht.
En nu? Het Engelsche leger staat in Oude en lord Canning haast zich de begane feil goed te maken. De groote landeigenaars , welke openlijk tegen de Engelschen partij getrokken hebben, straft hij met de verbeurdverklaring hunner goederen. Slechts op zes hunner is deze strenge maatregel, welke overigens geheel strookt niet de gebruiken der Kompanjie, niet toepasselijk. Dit klein getal bewijst voldoende, hoe algemeen en hoe populair de opstand tegen Engeland in Oude was. Het is wederom verkeerd gehandeld. Eenige dagen vóór het besluit van Canning in het moederland aankwam, had de Times, de groote voorvechter van een straffe en meedoogenlooze Indiesche staatkunde, tot een verzoenende en vrijgevige behandeling van het verwonnen land geraden ; zoo zeer heeft zich de denkwijze omgezet. Het bestuur keurt den maatregel van lord Canning openlijk af. De voorzitter van den Board of Control, lord Ellenborough, schrijft hem een bitteren brief, waarin bevolen wordt de strenge bepalingen tegen Oude te matigen. In zekeren zin wordt hij dus gedwongen zijn eigen proklamatie te herroepen. Zulk een handeling mag in het tegenwoordig oogenblik ten hoogste onstaatkundig worden genoemd. Meer dan ooit is het in Indië noodzakelijk dat de inboorlingen blijven gelooven aan Engelands vertrouwen op eigen kracht. Zoo zij zich verbeelden dat hun opperheer weifelt, verliest deze het laatste wat hem nog van zijn groot, zedelijk overwigt bleef. liet ware misschien béter geweest, dat lord Canning minder streng hadde gehandeld tegen overwonnelingen va,n hédèn, . die de overwinnaars van morgen kunnen zijn. Nu hij echter eenmaal dien straffen maatregel heeft afgekondigd, behoorde die gehandhaafd te blijven. Een terugtrekking kan in het oog der Indiërs niet anders dan een daad van groote zwakheid schijnen. Wee den heerscher, als zij, die zijn juk met weerzin dragen, hem voor zwak houden !
De oppozitie in het Parlement maakte van dit schrijven aan den goeverneur-generaal een wapen tegen het ministerie-Derby. Voor hen, die het bewind wenschen omver te werpen, was thans de gelegenheid schoon, daartoe een kans te wagen. Een telegram uit Londen van gisteren avond meldt intusschen, dat lord Ellenborough den tegen het kabinet opstekenderi storm bezworen heeft, door zijn ontslag te geven. Hij legde daarbij de verklaring af, den brief aan lord Canning geschreven te hebben buiten voorkennis zijner ambtgenooten. Overigens is deze parlementaire schermutseling bij hetonderwerp, dat wij bespreken, slechts een nevenzaak. De toestand in Indië zal noch door het aftreden, noch door het aanblijven van het ministerie, noch door een parlementsontbinding gebaat of geschaad worden. Generaal Campbell schrijft om versterkingen. Daar zit de knoop van het vraagstuk. Eerst wanneer hij bij magte.is om te behouden wat hij heroverd heeft, is de tijd daar om te bepalen of men de inwoners van Oude met lord Canning als opstandelingen aanzien en behandelen, dan wel of men, met de woorden van lord Ellenborough's brief, gelooven zal, //dat hun vijandelijkheden meer het karakter hebben van een regtvaardigen oorlog dan van een opstand." Deze woorden — al hebben zij ook den minister, die ze schreef, een nederlaag bezorgd —in een officieel stuk vervat, komen ons zeer opmerkelijk voor. De Engelsche regering bezit natuurlijkerwijze over den toestand opgaven van haar vertegenwoordigers in Indië, welke meer licht geven dan de berigten voor het publiek bestemd. De laatste toch behelzen niets dan feiten , waaruit voor degenen , die niet door en door met het land bekend zijn, slechts een oppervlakkig rezultaat is op te maken. Daarom geeft die vreemde erkentenis van lord Ellenborough eén helderder inzigt over de waarde der jongste gebeurtenissen, dan de officiëele mededeelingen en de berigten der bladen. Zij schijnt geen mindere beteekenis te hebben dan deze: Wij zijn niet meer bij magte onze heerschappij aan deri Ganges door kracht Tav wapenen te handhaven, laat ons nu beproeven of wij den inboorling door inschikkelijkheid kunnen winnen. Het Handelsblad heeft gemeend op zijne beurt de amortizatie te moeten bespreken in verband met de spoorwegen en andere werken van openbaar nut. Het doet zulks op eene wijze, die ons meer bevredigt, dan die van de N. R. Ct. Wel is waar , het Handelsblad keurt goed wat tot dus ver gedaan is. Ook wij hebben dat niet bestreden, alhoewel onze goedkeuring van het gebeurde in verre na zoo gul niet is gegeven als dit thans door het Handelsblad geschiedt. Maar omtrent hetgeen in de toekomst behoort plaats te hebben, komt het Handelsblad ons zeer nabij. Het begrijpt met ons dat ten behoeve van het amortizatie-systeem,. niet alle kassen moeten worden ledig, gemaakt. En het verheugt er zich over, dat er nog 9 millioen overblijven, die het wil besteed hebben aan publieke werken. Bij de stemming op den 12" Mei in het kiesdistrik Leeuwarden gehouden voor een lid der Tweede Kamer in de plaats van den heer Bieruma Oosting, — die tengevolge zijner benoeming tot kantonregter ophield lid der Kamer te wezen — zijn ingekomen 844 biljetten; van onwaarde 13. Uitgebragt 401 stemmen op dr. Idzerda, 382 op den heer Bieruma Oosting, de overigen verdeeld. Naar men verneemt zullen met I Julij aanst. de soldijen der schepelingen van de Ned. marine maandelijks worden uitbetaald. Tot nu toe geschiedde dit om de drie maanden. Indien deze nieuwe regeling, aau de verwachting beantwoordt, dan zou, naar men verzekert, bij den minister van Marine het voornemen bestaan, om deze uitbetalingen elke veertien dagen te doen plaats heb ben Men herinnert zich dat aan het departement van Marine eene aanbesteding en later eene herbesteding heeft plaats gehad tot het maken van het nieuwe drooge dok te Willemsoord, doch dat men er niet in was geslaagd, daarvoor inschrijvers te bekomen. Thans heeft het eene overeenkomst gesloten met den heer J. Visser, te Sliedrecht, dezelfde, die in het vorige jaar het maken der funderingsput Voor dat dok bij publieke aanbesteding had aangenomen. Met cle heeren Christie en Zoon te Schoonderloo, bij Eotterdam , is voor de watermaling bij den bouw van het nieuwe dok, afzondelijk kontrakt gesloten.
In cle berigten der Fransche bladen aangaande het verblijf van H. M. de Koningin te Parijs, komt voor, dat het muziekkorps van het regiment grenadiers en jagers uit 's Hage het orkest in den Pré-Catalan heeft bezet. Men verneemt echter, dat dit korps den Haag niet heeft verlaten. Wel bestond het voornemen dat het naar Parijs zou vertrekken, doch aan dat plan is geen gevolg gegeven. De Alg'. Konst- en Letterbode doet in zijn Nomrner van 8 Mei eene mededeeling, waaruit blijkt, dat ook buiten 's lands van lieverlede meer prijs gesteld wordt op de werkzaamheden aan het meteorologiesch observatorium te Utrecht, en ook aldaar de verdiensten van den direkteur, prof. Buijs Ballot, erkend worden. Prof.: Buijs Ballot had namelijk den 12 Januarij jl. den heer Poeg opmerkzaam gemaakt, dat volgens de waarnemingen I te Utrecht gebleken was, dat de te Napoleon-Vendée gebruikte barometer te hooge aanwijzingen geeft; dat die te Avignon voortdurend 3 a 4 millim. te laag wijst, en bovendien onnaauwkeurig is: dat de barometer te , Lyon vroeger te lage , thans te hooge standen aangeeft, enz. De gegrondheid dezer aanmerkingen erkennende, en hulde doende aan de te Utrecht gevolgde methode, zegt de geleerde abt Morgna in zijnen Cosmos onder anderen daarvan : il est curieux de voir le savant météorologiste Hollandais corriger de son observatoire il Utrecht nos bar ome tres ƒ Z. M. heeft benoemd tot adjunkt-kommies bij het departement van Binnenlandsche Zaken , L. Beijerinck ; mr. A. J. D. graaf van Reehteren en mr. 1). Everwijn aangesteld tot attaché bij liet Nederl. korps diplomatique; den notaris in het arr. Kotterdam A. Nj Molenaar vergund, zijne standplaats van Noord-Waddinxveen over te brengen naar Zuid-Waddinxveen. 's GKAVENHAGE, Il Mei. In de zitting van den gemeenteraad alhier van heden, die door al de leden werd bijgewoond, is de kommissie benoemd tot regeling j der publieke feesten voor dit jaar. Zij zal zamengesteld zijn uit de heeren Gevers Deijnoot, Guyot, Janssens, van Zuijlen van Nijevelt en de Charro. Nadat de aan de orde gestelde onderwerpen waren, afgehandeld, heeft de voorzitter den sekretaris verzocht voorlezing te doen van het Kon. besluit van 5 Mei jl., | waarbij aan jhr. Mr. G. L. H. Hooft op de meest eervolle wijze ontslag wordt verleend uit zijne betrekking van burgemeester van 's Gravenhage. De voorzitter heeft daarna in eene gevoelvolle rede van den Eaad als zoodanig afscheid genomen. Hij had het raadzaam geoordeeld Z. M. zijn ontslag aan te bieden, wegens zijn j vergevorderden ouderdom en wijl hij de overtuiging had dat de belangrijke werkzaamheden van burgemeester der rezidentie aan een bekwaam, onafhankelijk man in de kracht zijns levens moesten worden toevertrouwd. Hij heeft herinnerd,. hoe hij sinds 1830 onder drie vorsten van het Huis van Oranje-Nassau het welzijn der rezidentie en van den lande zooveel in hem heeft trachten de bevorderen;. heeft zich in aller voortdurende vriendschap aanbevolsn en de hartelijkste wenschen geuit voor, den verderen bloei en de welvaart van 's Gravenhage onder het bestuur van zijnen opvolger. — De oudste wethouder,. jhr. Mr. L. de Witte van Citters, heeft vervolgens in naam van den Eaad, het leedwezen der vergadering uitgedrukt over het door hem genomen besluit. Hij heeft in het kort in het geheugen teruggeroepen het vele goede, dat tijdens het bestuur van den aftredenden burgemeester tot stand kwam, en hij gaf alle hoop te kennen, dat de heer Hooft nog lang als lid van den Gemeenteraad zou medewerken de belangen van 's Gravenhage te bevorderen. — Nadat de aftredende voorzitter de vergadering bedankte voor de hartelijke wijze, waarop hij was toegesproken j is de zitting gesloten. — De minister van Staat baron van Hall is van zijne buitenlandsche reis in deze rezidentie teruggekeerd en aan het Hotel Paulez afgestapt, — Uit het verslag nopens den toestand der stad 's Gravenhage over 1858 blijkt, dat de op 31 December 1857 wettig gedomicilieerde bevolkingalhier beliep: 36252 mannen, 42063 vrouwen, te zamen 7831.5, terwijl de feitelijke bevolking op datzelfde tijdpunt bekend stond te zijn 79151, als: 37967 mannen en 42184 vrouwen. De bevolking is alzoo in den loop van 1857 weder toegenomen met 1495 Het garnizoen, bedroeg 2009 personen. Gevangenen 167. Krankzinnigen 106. ¦ Verpleegd in de Koloniën der Maatschappij van Weldadigheid 283. Getal kiezers-van leden der Tweede Kamer 1648, van leden der Provinciale Staten 1646 en' voor leden van den Gemeenteraad 2636, In het verslag' wordt de aandacht gevestigd op de weinige belangstel-! ling, welke door de belanghebbenden in den regel aan de zaak der verkiezingen wordt gewijd. Verder wordt' de hoop te kennen gegeven, dat men in den zomer van' 1858 zich in eene geregelde gemeenschap te water tasschen 's Gravenhage en den spoorweg te Scheveningen zal mogen verheugen. De Scheveningsche visschersvloot' werd in 1857 uitgebreid, daar zij 130 schepen in de I vaart bragt. 's HEETOGENBOSCH, 10 Mei. Heden ochtend heeft zich de justitie vroegtijdig naar Tilburg begeven, ten einde onderzoek in loco te doen. omtrent een aldaar dezen nacht gewoed hebbenden hevigen brand, waardoor een geheele fabriek is in de asch gelegd. Er schijnt vermoeden te bestaan dat dezeze ramp door kwaadwilligheid is veroorzaakt. (Amst. Ct.) \ EETHEN, 10 Mei. Ten bewijze dat het hooiland in deze streken weder verbazend hoog wordt verpacht,' 1 dient, dat in de afgeloopene week, te Gansoijen, een j perceel van p. m. 2i bunders is verhuurd, hetwelk de aanzienlijke som van ƒ3OO heeft opgeleverd, Het gras moet 1 Julij zijn gemaaid, terwijl het nagras of de toemaat voor den verhuurder is.
---

uw nrnn uu i uil.

---

NÖORD-HOLiLANDSCHE COURANT.
DONDERDAG 13 MEI.
Uu. \t_;:'-
Dien et mon Droit.
Advertentiën van Zes regels en daar beneden worden tegen / 1.00 geplaatst; meer dan Zes regels tegen 15 cents dé regel. — Voor alle advertentiën wordt bovendien 35 cents zegelregt betaald. Voor groote letters betaalt men naar de plaatsruimte meer.
---

