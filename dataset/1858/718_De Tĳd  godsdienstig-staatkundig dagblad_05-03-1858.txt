AMSTERDAM, 4 Maart.
Onder de grieven, die door de Belgen bij hunne afscheuring van Nederland tegen de Eegering van Koning Wülem I werden ingebragt, behoorde ook het verpligtend gebruik van de Hollandsche taal. Den Walen, die m de hoogere klassen Fransch spreken, en zich in de lagere tot uitdrukking hunner gedachten van geluiden bedienen, welke nog geen naam ontvangen hebben, *as het een scherpe doorn in het oog, eene taal te moeten bezigen, welke de hunne niet was. Men kan hun dit niet ten kwade duiden. Een volk, dat niet met warmte aan zijn taal gehecht is, houdt op een volk te zijn ; zelfs al zijn alle andere kenmerken van nationaliteit Verloren, blijft de taal nog voortleven. De Israëlieten spreken nog op den huldigen dag, zij het dan ook verbasterd, de taal hunner vaderen.
Toen de omweteling van 1830 gezegepraald en -België in een onafhankelijk koningrijk herschapen had, hield, met andere grieven, ook het verpligt gebruik der Nederlandsche taal op, tot groote blijdschap van de Walen. Maar men gaf voor het afgeschafte euvel een ander in de plaats. Om het onregt den een aangedaan goed te maken, pleegde men een even groot onregt tegen den ander. De taal der Walen, tot dusverre onderdrukt, werd op hare beurt, zoodra zij het juk had afgeschud, onderdrukker en handelde met het Vlaamsch alsof het niet bestond.
De Vlamingen, die in België voor het minst even talrijk zijn als de Walen, zagen met leedwezen hun Moedertaal door de overwinnaars met verachting behandeld , en als een nietswaardig patois tot de spraak der achterbuurten vernederd, veel te gemeen om in de ofticiëcle kringen een bescheiden plaatsje in te kunnen deinen. Hun klagten werden evenwel in den wind geslagen. Op het oogenblik der overwinning, die de zegeliederen der jonge onafhankelijkheid zong, was men hiet geneigd om het oor te leenen aan verzuchtingen, ziek uitende in een spraak, die men veinsde niet te verstaan. Als iets dat van zelf sprak, werd het Fransch aangenomen als de ofliciëele eu eenige taal van het Belgiesch volk. Maar het aantal dat geen Fransch verstond? Zoo het weten wilde wat de Kegering besloot, ,vat in de Kamers behandeld werd, welke vonnissen de uitspraken, welke publikatiën de bourge"lestres uitvaardigden, din moest het zich de moeite Maar geven om het Fransch , //de taal van het Belgiesch Volk", te leeren. Het was immers de schuld niet der -legering, dat het volk zijn eigen taal niet verstond?
Doch evenmin als men de Walen tot het afzweeren Van hun Fransch ten behoeve van het Nederlandsch bad kunnen dwingen, evenmin is de nieuwe onderdrukking in staat de Vlamingen tot het Fransch te bekeeren. Zij leeren het oppervlakkig op de scholen, omdat in België de mode en het veelvuldig gebruik er een behoefte van hebben gemaakt, maar vergeten hun moederspraak daarom niet voor de klanken des vrecmdelings. Integendeel, in Weerwil van den schuilhoek, welke der Vlaamsche taal ttiet minachting tot verblijf werd aangewezen, ontwikkelde zij zich met buitengewone kracht. De verworpen slavin wist het hart van dichters in liefde te ontvonken, hun schoone liederen klonken verre, en werden met aandacht ook aan gene zijde van de Schelde aangehoord. Hendrik Conscience verkreeg een Europeeschen r°em. Zijn eenvoudige novellen, waarin het naïef gevoelige der Vlaamsche uitdrukkingen niet het minst aantrekkelijke is, werden in het Duitsch en Engelsch overgezet. Zelfs den Wa]en werd de gelegenheid vers°baft, in een Fransche vertaling, waaruit al het oorspronkelijke des schrijvers, voor de gemeenplaatsen der fransche romans geweken was, de werken van hun benoemden landgenoot te lezen. Zoo verkreeg het Vlaamsch, hoewel als geschreven taal nog kinderlijk en eenigzins onnoozel, een eigen letterkunde , welke dichters en schrijvers opleverde, die genoemd mogen worden. Mag de officieële taal der Belgen op hetzelfde voorlegt roemen? Integendeel. Wij kennen geen in het Fransch schrijvend Belg, wiens geschriften, althans om hun letterkundige verdiensten, ondanks de algemeenheid zijner taal, de grenzen van zijn vaderland overschrijden. Dat werken, als bijv. die van Gachard, een ruimer bekendheid erlangden , heeft een andere reden , zooals ieder klaar in het oog valt. Maar men noeme ons een Waal, wiens werken of gedichten een eenigzins gewigtige plaats in de Fransche letterkunde bekleeden. Wij hebben de eer niet er een te kennen, die zelfs in zijn vaderland eenigen naam gemaakt heeft. Zoo de Fransche redakteurs der Brusselsche bladen een Belg in dienst nemen om de stedelijke nieuwsberigten, behoudens korrektie eener geboren Fransche pen, te redigeeren, is het al veel. Verder brengen het de Waalsche letteren niet.
Het Fransch , ondanks een partijdige officieële aanmoediging, is nog geen kleed geworden, dat den Belgen past. Het is hun hier te lang, zoodat het op onbehagelijke wijze nasleept; daar te kort, zoodat de Belgische armen er op zeer in het oog loopende wijze doorheen steken. Het eerste gevolg hiervan is dat voor verscheidene staatsposten , waartoe een grondige kennis der officieële taal vereischt wordt, geen Belgen genoeg voorhanden zijn. De Kegering neemt derhalve haar toevlugt tot buitenlanders , tot Franschen, die in vele gevallen bevoorregt worden boven de kandidaten, die in het land-zelf geboren zijn. De redakteur van het ofliciëele Belgische staatsblad,. de Moniteur Beige, is zoowel een Franschman als verreweg de meeste redakteurs der door partikulieren ondernomen bladen. Verscheidene posten van hoog gewigt, doch waarbij het vereischt wordt dat men met gemakkelijkheid en naar de voorschriften der Fransche taal en stijl ofliciëele stukken redigeere , worden zelden anders dan aan Franschen, die niet eens altijd genaturalizeerd zijn, geschonken. Dit is voor den inlander zulk een harde terugzetting, dat het ons zeer verwondert dat hier niet meerdere en luidere klagten tegen opgaan. Doch dit is het eenige nadeel niet, dat uit dezen toestand voorkomt. De Franschman, die hetzij wegens zijn ongeschiktheid om zich naar vreemde taal of gebruiken te voegen, hetzij wegens andere redenen, in het buitenland niet ligt fortuin maakt, althans minder dan de Engelschman en vooral dan deDuitscher, vindt echter in België een Eldorado , waar zijn nationaliteit hein niet in den weg staat, maar waar integendeel die nationaliteit een aanbeveling is. Fransche fortuinzoekers van allerlei soort, die in hun vaderland niet kunnen slagen, en in het buitenland hun geluk eens willen beproeven, rigten hun schreden bij voorkeur naar België.
In andere landen, waarheen wereldhandel of nijverheid veel vreemdelingen voert, komen betrekkelijk weinig Franschen zich vestigen — de modemaaksters en kappers er buiten gelaten — België daarentegen is er mede overstroomd. Het is geen geluk voor een land dat vreemde fortuinzoekers, die om allerlei bekxnde en onbekende redenen hun vaderland den rug moesten toekeeren, zich er komen nederzetten. Zoo die fortuinzoekers uit verschillende landen aangedreven zijn, is het nadeel minder groot, omdat zij elkander neutralizeeren, maar spruiten zij allen uit dezefde natie voort dan ziet men spoedig gebeuren dat zij er den boventoon voeren. Dat dit in België geschiedt, valt duidelijk in het oog. In groote en kleine zaken worden de Belgen de slaafsche navolgers van alles wat in Frankrijk bestaat en geschiedt. Liever dan een nationale en zelfstandige baan te betreden, zien de Walen Frankrijk naar de oogen, dat zich bij elke gelegenheid over hun contrefagons vrolijk maakt. Om der wille van eenige staatkundige lichtmissen, die in de Brusselsche estaminets het hoogste woord hebben, na om gegronde vrees voor de policie uit Frankrijk weggeslopen te zijn, ziet zich de Belgische diplomatie vaak in ernstige moeijelijkheden gewikkeld. Wat meer is, onlusten en straatrumoer worden door die prachtige gasten niet zelden uitgelokt en bevorderd, en zonder dat iemand er zich 'openlijk over verontwaardigt, jagen zij de burgers telgen elkander in het harnas ten voordeele van hun eigen inzigten. Bij gelegenheid van het Mei-oproer, hoorde men onder al hetgeen de rumoermakers toen goedvonden te schreeuwen, ook herhaaldelijk en luide den kreet: vive la France! hetgeen men zeer natuurlijk scheen te vinden, althans wij hebben er geen protest tegen vernomen. Een paar maanden vroeger hielden de protektionisten in een stadje aan de Schelde —- wij meenen Doornik — een optogt, waarbij met de voorstanders van den vrijen handel den draak werd gestoken. De laatsten werden voorgesteld door een grooten pop, als Engelschman uitgedoscht, die onder het gejuich der menigte in de rivier geworpen werd. Bij die maskaradegrap zong men in koor een opera-deuntje, waarvan de woorden luidden:
Jamais en France l'Anglais ne règnera! Men ziet dat, zoodra de Belgen Fransch moeten spreken of zingen , zij in die taal geene nationale liederen kunnen vinden, en hun toevlugt nemen tot woorden, die, zooals in het aangeduide geval, voor België geen zin hebben. Van een Belgiesch dagblad is minstens drie vierde gedeelte aan nieuws uit Frankrijk of liever uit Parijs gewijd. Men neme bijv. de Independance in handen, en sla eens het oog in ziju buitenlandsche korrespondentiën. Wat het over Parijs plaatst, beslaat meer ruimte, dan zijn andere korrespondentiën uit alle oorden van Europa, Amerika en Indië met elkander. De Parijsche korrespondent N° 1 verhaalt het belangrijke op staatkundig terrein ; vervolgens komt de Parijsche korrespondent N° 2, die vertelt wat er aan het hof op het laatste bal is voorgevallen, waarop hij zich den schijn geeft van tegenwoordig te zijn geweest; N° 3, 4en 5 houden het publiek op de hoogte van het bijzonder leven en de avonturen van allerlei geniën van den zesden rang in de kunst en de pers, en van godheden uit de demimonde. Daarbij komt dan somtijds nog een Courrier de Paris, overtooneelstukken, danseressen, enz. handelende, van drie kolommen, een revue scientijique, gedagteekend uit Parijs, een overzigt der Parijsche modes door een Parijzenaar geschreven, met opgave der winkels te Parijs, waarenen zich het best van de aangeprezen artikelen voorzien kan; in één woord, het blad is opgevuld met bijzonderheden, welke misschien voor den Parijzenaar zeer belangrijk zijn, maar elders dan in de Fransche hoofdstad den lezer moeten vermoeijen en vervelen. Men zegt, en wij gelooven het gaarne, dat de Independance, even als de andere bladen van dien inhoud, in Frankrijk zijn meeste geabonneerden telt; het is te Brussel algemeen bekend, dat, behalve een paar ondergeschikte personen , de eigenaars, redakteuren en me de-arbeiders aan dat blad allen vreemdelingen zijn; desniettegenstaande oefent het in België zulken grooten invloed uit, dat de helft der schidd van het Mei-oproer op rekening van de Independance geschreven mag worden. Het strekt den Belgen waarlijk niet tot eer, dat zij den vreemden invloed en de vreemde denkbeelden zoo zeer de overhand laten verkrijgen, dat zij van den nabuur niet alleen modes , gewoonten, zeden, letterkunde en taal met dankbare hand aannemen, maar zelfs bij hem te rade gaan over de hoogere belangen van hun land, en de rigting hunner staatkunde. In die gedweëe navolging van de voorschriften uit den vreemde, met kapsels beginnende, met staatkunde eindigende, en hoofdzakelijkuit het opdringen van de taal dei- Walen ontstaan, ligt voor de Belgische nationaliteit een des tegrooter gevaar, omdat het meesttijds niet het beste is, wat men er aan den nabuur ontleent.
Het Vlaamsche element kon tegen dit kwaad een krachtig gewigt in de schaal liggen, dat niet alleen uit het beginsel van billijkheid maar ook uit staatkundig belang bevorderd verdiende te worden. Tot dusverre heeft echter de Kegering daarvoor niets meer gedaan dan het onvermijdelijke. Het is als ware zij bevreesd dat het aloude Belgiesch element te veel invloed verkrijgen zou, als kwam het haar wenschelijk voor het zooveel doenlijk op den achtergrond te houden. Waar het zich vertoont, waar het zich geldend wil maken, wordt het op officieële wijs tegen gewerkt. De tijd, dat men het kon ignoreeren is evenwel voorbij, en de kracht, die de Vlaamsche bevolking bezielt is sterk genoeg om met eenigen grond te mogen hopen, dat haar taal, ondanks alle tegenkanting, eenmaal een eervoller plaats in het land innemen zal dan er thans tot schade van België aan wordt toegekend.
. • -Heden deed Mgr. de Bisschop van Haarlem de pontificale Mis in de ruime Parochie-kerk van de H. Catharina, die gevuld was met geloovigen, om van Zijne Hoogwaardigheid den Pauselijken zegen te ontvangen. Deze belangrijke plegtigheid had plaats onmiddellijk na den afloop van de Heilige Mis. Zijne Hoogwaardigheid bereidde de geloovigen daarop voor, door eene korte , zakelijke en warme toespraak. Hij bragt in herinnering, dat wij 't geluk hadden den jaardag te vieren, waarop Z. H. Pius IX de kerkelijke hiërarchie in Nederland heeft ingevoerd. Hij toonde aan, hoe daarin een zorgzaam liefde-blijk was van den Stedehouder van Christus op aarde voor het kleine deel zijner kudde, dat ons land bewoont. Een nieuw blijk dier liefde had Zijne Heiligheid gegeven, toen hij den Bisschop van Haarlem, uit eigen beweging, de volmagt verleende, om den Pauselijken zegen in de steden van zijn bisdom aan de geloovigen te geven. Zijne Hoogwaardigheid betoogde de belangrijkheid eerst van den priester-zegen in het algemeen , ook in het Oude Testament, en vervolgens meer bijzonder van den Pauselijken zegen, dien hij daarna over de vergaderde menigte uitsprak. 'De talrijke toevloed der gdoovigen, die hadden zij plaats kunnen vinden, nog door eenige duizendtallen zou vermeerderd zijn geweast, getuigt van de hooge belangstelling der Amsterdamsche Katholieken in deze groote plegtigheid.
De orde der Jezuïeten heeft in 't laatst der voorledene week te Parijs een groot verlies ondergaan door het overlijden van den eerw. pater de Ravigrian, door gansch Europa beroemd niet slechts om zijne uitnemende gaaf der kanselwelsprckendheid, die hem onderscheidde, maar meer nog door de hooge deugd, die zoo veel kracht aan zijne woorden gaf. Hij was een groot kanselredenaar, een verdienstelijk auteur en een uitgelezen Christen. Zijn gansche leven is gewijd geweest aan de beoefening van alle christelijke deugden, en het is in de beoefening daarvan, dat zijne welsprekendheid en zijn priesterlijke arbeid eenen zoo grooten invloed hebben uitgeoefend. Hij predikte evenzeer door werken als door 'woorden. Hij was alzoo niet slechts algemeen geacht en geëerd, maar bemind. Zijne begrafenis op laatstleden Maandag gaf daarvan het bewijs. Duizenden en duizenden omgaven zijne nederige lijkstatie. Armen en rijken, aanzienlijken van de Parijsche wereld en geringe inwoners waren in grooten getale zamengesneld , om den man, dien zij lief hadden, de laatste eer te bewijzen. Die lijkstatie was als de triomf zijner deugd. Onder de tegenwoordigen merkte men op, behalve verscheidene Bisschoppen, den Kardinaal-Aartsbisschopvan Parijs, met den Kardinaal-Aartsbisschop van Bordeaux. Eene treffende lijkrede werd gehouden door Mgr. Dupanloup, Bisschop van Orleans , •die in eene warme uit het hart gevloeide improvizatie eene korte levensschets gaf van den uitnemenden man , die in een leven van opoffering den roem had gevonden, dien hij gedurende zijn gansche leven had gevlngt.
Volgens een gerucht, door de Amsterdamsche Courant medegedeeld, zouden de ministeriëele portefeuilles aangeboden zijn aan de heeren van Hall, de Kempenaer, Wintgens en Rochussen. In de zitting van den Hoogen Raad der Nederlanden van heden heeft de adv. gen. Karseboom zijne konkluzie voorgedragen in de zaak van den minister van Financiën tegen een arrest van het Hof in Noord brabant, waarbij de heer Huijbrechts is vrijgesproken van de aanklagte van ongeoorloofde bereiding van zeep. Op grond dat het hier ecu vrijspraak gold , onderzocht adv. gen. in de eerste plaats of de reep in zijn beroep was ontvankelijk. Deze vraag werd door hem toestemmend beantwoord omdat al wat aan den gereq. is ten laste gelegd, als bewezen is aangenomen, en zulks o. a. op de erkentenis van den gereq. en dus de vrijspraak hier alleen is een ontslag van regtsvervolging waartegen voorziening in kassatie is toegelaten. Hierna onderzocht adv. gen. het eenig voorgedragen middel van kassatie , bestaande in schending van art. 38 der wet op den accijns van de zeep. Dit middel werd door adv. gen. gegrond geoor-( deeld, omdat uit de als bewezen aangenomen daadzaken bleek, dat hier wel degelijk zeep in den zin der wet is [ bereid. Door den verdediger van den gereq. was beweerd, dat tot de geheele vervaardiging van zeep, kooking vereischt werd. Ook dit is door adv. gen. tegengesproken , omdat bij de schrijvers die kooking niet als conditio sina- qua non is aangegeven. Hij beriep zich •tot stavino- van zijn gevoelen op Berzelius, ook door de beide pleiters aangehaald. In allen geval had er in casu eene zekere kooking plaats gehad, daar bewezen is, dat door den gereq. bij het fabiiceeren zijner zeep warm water is gebruikt! (!!) De adv. gen. beriep zich ook , tot staving zijner meening, dat het voor de strafbaarheid onverschillig is of de zeep langs den kouden weg of door kooking is verkregen , o. a. daarop, dat bij invoer een regt is verschuldigd voor alle soorten van zeep, onverschillig op welke wijze vervaardigd. Adv. gen. konkludeerde op deze en andere gronden tot kassatie van het arrest en veroordeeling van den gereq. overeenkomstig de konkluzie des eischers, en subsidiaire gevangenisstraf Van 6 dagen. De uitspraak is bepaald op 24 Maart.
Den lsten Maart zat het ijs in den Boven-Rhijn van Oberwesel tot Bacharach vast. De Nieuwe Maas was te Brielle zeer digt met drijfijs bezet; het ijs strekte zich benedenwaarts uit tot aan het Steenenbaak. De overtogt op Rozenburg uiterst moeijelijk. De Roven-Maas te Maastricht zonder ijs. Van Cuijk tot Woudrichem bleef de toestand van genoegzaam dezelfde vorigen dag. Te Dordrecht geene verandering in den staat der rivier. In het Hollandsche Diep weinig drijfijs. Den 2den. In den Neder-Rhijn te Arnhem en te Vreeswijk geene verandering in den staat der rivier. In den Gelderschen IJssel de toestand dezelfde van den vorigen dag. In de Merwede te Gorinchem het ijs steeds vast, doch zeer verzwakkende. In de Maas de toestand steeds genoegzaam dezelfde. Te Heusden was de ijsdiktein de Doode Maas 151 duim. (St. Ct.)
Aan het thans verschenen verslag van den Holl. ijzeren spoorweg over 1857 ontleenen wij het volgende: Op het einde van 1857 bestond het materieel uit 21 lokomotieven en verder 211 diverse rijtuigen en 3 expressewagentjes. De lokomotieven hebben in 1857 doorloopen 361,480 mijlen. Verbruikt zijn 2,930,680 Ned. p. coke. Aan gas is verbruikt f 5,798.07. De opbrengst van het reizigers-vervoer was ƒ 977,752.90; die van goederen ƒ194,595.80. De winst bedraagt/260,369.12 , waaruit onder goedkeuring der algemeene vergadering, per aandeel kan worden betaald een dividend van ƒ 40.
Het bevestigt zich, dat de onderhandelingen, die te Munehen tusschen de Pruissische, Hannovereche en Nederlandsche kommissarissen zijn gevoerd, over de aansluiting van de Nederlandsche spoorwegen met de Duitsche, tot geen uitslag hebben geleid, zoodat de konferentie onverrigter zake is uiteen gegaan.
Den 27n der vorige maand heeft de officier van Justitie te Middelburg, zich naar de naburige gemeente Ritthem begeven, alwaar een meisje van 16 jaren is overleden. Er bestaan zware vermoedens, dat zij door mishandeling om het leven is gekomen; nadere bijzonderheden ontbreken nog.
's GRAVENHAGE , 3 Maart. In de zitting van den Gemeenteraad alhier van heden zijn de beraadslagingen voortgezet over de verschillende voorstellen betrekkelijk de uitwatering te Scheveningen, het van versch water voorzien der rezidentie, de ontwerpen nopens eene zeehaven, enz. In den aanvang der zitting hebben de heeren van der Heim c. s., het door hen gedane voorstel ingetrokken, omdat Burg. en Weth. een niéuw voorstel hadden aangeboden, waarmede de bedoelde leden zich konden vereenigen. Na langdurige diskussie werd, op voorstel van den heer Bervoets, met 20 tegen 11 stemmen besloten, eerst over het voorstel van Burg. en Weth. te beslissen. Toen werd na eenige woordenwisseling met 25 tegen 5 stemmen het voorstel van Burg. en Weth. aangenomen, waarbij zij gemagtigd werden zich namens den Raad tot den Koning te wenden, met eerbiedig verzoek Zr. Ms. hooge goedkeuring te mogen erlangen van het in 1840 vastgestelde plan nopens de uitwatering te Scheveningen tot het ververschen van het water van 's Gravenhage , met magtiging tot uitvoering, zoodra de Gemeenteraad de noodige fondsen zal hebben aangewezen. Wijders is ook het laatste gedeelte van het voorstel van de heeren de Pinto c. s., met 16 tegen 14 stemmen aangenomen, houdende, dat aan drie waterbouwkundigen zal worden 'opgedragen het onderzoek en de beantwoording der vraag of eene zeehaven te Scheveningen , bestemd voor groote zeeschepen, met kans van welslagen kan worden aangelegd en duurzaam bevaarbaar gehouden, en welk het bedrag der gelden is, die globaal voor dit werk zouden worden vereischt. Zij, die tegen dit laatste voorstel waren, waren niet zoo zeer tegen het te houden onderzeek, maar vreesden, dat door ook die zaak op dit oogenblik te zeer op den voorgrond te plaatsen, de qmestie van de uitwatering, die in het belang van de waterverversching van 's Gravenhage dringend wordt gevorderd, te zeer op den achtergrond zou worden geschoven. — Deze belangrijke zitting van den Raad werd wederom gehouden in de nieuwe zaal van den Gemeenteraad, die thans sierlijk was aangelegd en vele verbeteringen heeft ondergaan. De voorzitter nam dan ook die gelegenheid te baat, om óp nieuw den wensch te uiten, dat de beraadslagingen, in de nu voltooide zaal te houden, strekken zullen tot bevordering van den bloei, de welvaart en het geluk van de ingezetenen van het vorstelijk 's Gravenhage. — De heer Baarman, Zwitsersch konsul te Parijs, die zich in deze rezidentie bevond tot het voeren van onderhandelingen over den Zeeuwsch-Limburgschen spoorweg, moet, naar men verneemt, in die onderhandelingen niet zijn geslaagd, en keert heden naar de Fransche hoofdstad terug.
— Als eene bijzonderheid meldt men ons uit Scheveningen, dat ondanks de felle koude reeds eergisteren op eene visschersbom op het strand , van vermoeijenis en koude afgemat, is neergevallen een ooijevaar, die uit zee kwam vliegen. UTRECHT, 3 Maart. Sinds eenigen tijd komen eenige treinen van de Kijnspoorweg-maatschappij met de grootste onregelmatigheid aan. De Kotterdamsche trein arriveerde alzoo heden morgen weder ten kwart voor 10 ure. Men moet het betreuren, dat de orde en regelmatigheid bij den Rijnspoorweg vroeger bestaande, en waarover aan hare direktie dikwerf hulde werd gebragt, in den laatsten tijd zoo geheel wordt uit het oug verloren. De oorzaken daarvan willen wij niet nagaan, maar in 't belang van 't publiek achten wij ons verpligt er toch de opmerkzaamheid op te vestigen. VLISSINGEN, 1 Maart. Voor onze haven is volstrekt geen ijs te zien, en de Engelsche stoombooten op Antwerpen zijn nog geregeld in de vaart; de aankomst van vischbonmen in onze haven neemt dagelijks toe.
ZWOLLE, 2 Maart. Het provinciaal geregtshof vau Overijssel heeft heden M. J. H. en W. H. E., kolonisten van de Oinmersohans, schuldig verklaard aan het feit van moedwillige schriftelijke bedreiging met brandstichting , en hen dienvolgens veroordeeld de eerste tot vijf, en de tweede tot zes achtereenvolgende jaren tuchthuisstraf, als hebbende deze laatste reeds vroeger eene gevangenisstraf van moer dan een jaar ondergaan.
BREDA, 2 Maart. Tusschen Etten en de Beek, twee plaatsen aan den Belgischen spoorweg, niet ver van deze stad, vond dezen middag een boer, met name Kerst, op eene akelige wijze den dood onder den trein. Hij reed met eene kar over den weg, toen de trein hem medesleepte. Ook het paard bleef dood en het rijtuig werd geheel verbrijzeld. De trein is er zonder ongelukken overgereden.
KOEVORDEN, 2 Maart. Bestond hier vroeger, even als elders, vooral onder den landbouwenden stand nog al sympathie om met der woon naar Noord - Amerika te verhuizen, thans schijnt in deze environs het oog op een ander werelddeel gevestigd te zijn, daar in de vorige week zekere M. Koonen, landbouwer te Nieuw Schoonebeek, zijne goederen publiek heeft verkocht, ten einde met zijn gezin naar Hongarije te verhuizen. Bijaldien hij aldaar het verwachte Eldorado mogt vinden, zal hij naar wij vernemen, door eenige zijner familieleden en bekenden derwaarts gevolgd worden. (11. 8c E.)
---

