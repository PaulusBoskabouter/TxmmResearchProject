NEDERLANDEN.
Bij besluit van 1 Februarij 1858, n°. 114, heeft Zijne Majesteit goedgevonden, aan den hoofdinspecteur van den Waterstaat J. H. Ferrand, inspecteur in de eerste en waarnemend inspecteur in de tweede inspectie van den Waterstaat, op zijn herhaald verzoek, met ingang van den lsten April aanstaande, te verleenen een eervol ontslag uit 's Rijks dienst, behoudens zijne aanspraak op pensioen, en onder dankzegging voor zyne veelvuldige en langdurige aan den Staat bewezen diensten. Bij besluit van 1 Februarij 1858, n°. 116, heeft Zijne Majesteit goedgevonden, tot kommandeur der orde van den Nederlandschen Leeuw te bevorderen den hoofdinspecteur J. H. Ferrand, inspecteur in de eerste en waarnemend inspecteur in de tweede inspectie van den Waterstaat. [Herhaalde plaatsing ter verbetering eener misstelling.]
---

BUITENLANDSCHE BERIGTEN. FRANKRIJK.
Eergisteren is te Parijs de lijst der regtszaken, welke in de eerste helft dezer maand voor de assises van het departement der Seine behandeld zullen worden, aan het paleis van justitie aangeslagen. Daarop wordt de aanslag van 14 Januarij niet gevonden; men denkt dat de instructie van deze zaak nog niet afgeloopen is, maar dat zij iets later bij de gemelde assises in behandeling zal komen; dat zij voor eene andere vierschaar zou gebragt worden, wordt door sommigen beweerd, maar zonder bepaalden grond. — Drie prinsen van het koninklijke huis van Pruissen, die de plegtige voltrekking van het hooge huwelijk te Londen hadden bijgewoond, hebben voor de terugreize den weg over Parijs genomen, ten einde den Keizer de blijdschap van het Pruissische hof over het behoud van Zijner Majesteits leven te betuigen. De Fransche Moniteur van gisteren berigt dat die prinsen door den Keizer en de Keizerin zijn ontvangen.
---

ENGELAND.
De Londensche Morning Post, een orgaan van het Engelsche kabinet, berigt dat Harer Majesteits gouvernement voornemens is, naar aanleiding van den jongsten aanslag op het leven van Keizer Napoleon, eene bill voor te dragen, welke sommige uitgewekenen in Engeland zou treffen. Het blad voorziet dat onder het publiek in ïmgeland vele stemmen tegen die voordragt zullen opgaan, dat er klagten over schending der Britsche gastvrijheid, over verzwakking der waarborgen voor de persoonlijke vrijheid enz. zullen gehoord worden. »Om zulk eene uitbarsting van verontwaardiging voor te komen (zegt de Post verder) willen wij dit eenvoudige feit mededeelen, dat het gouvernement geenszins voornemens is om de hand te slaan aan dat regt van wijkplaats, waarvan de Fransche gezant dezer dagen, in zijn antwoord op het adres van den gemeenteraad van Londen, met zoo veel eerbied gesproken heeft. Er zal niets anders voorgesteld worden dan eene eenvoudige bepaling tot aanvulling der bestaande wetgeving; krachtens dat toevoegsel zullen de gewone regtbanken hier to lande kennis kunnen nemen van aanslagen en zamenspanningen , ten doel hebbende eenen buitenlandschen vorst, die met Engeland in goede verstandhouding is, om het leven te brongen; en zoo zal er openlijk een beletsel aan die groote misdaden in den weg gelegd worden. De gansche zaak zal voor eenen Engelschen regter worden behandeld; er zal alle mogelijke gelegenheid tot verdediging van den beschuldigde worden gegeven, en de buitenlander, welke krachtens de voor te dragen wetsbepaling wordt aangeklaagd , zal op denzelfden voet worden behandeld als Engelsche onderdanen. » Eene van de heilzaamste uitwerkingen van den door het gouvernement voorgenomen maatregel zou zijn, dat de zamenspanningen en woelingen in hot volle daglicht gesteld wierden, dat do beweerde feiten onder de aandacht van ons publiek kwamen en dat ons land met volle kennis van zaken kon oordcelen. ii Wij verwachten geeno tegenkanting in het Parlement tegen dien maatregel, behalve alloen van eenige overdreven voorstanders van liberale begrippon. ii De noodzakelijkheid van den maatregel is klaarblijkelijk; door den aanslag van 14 Januarij is gebleken dat de Engelsche wetgeving op dit gewigtigo punt geheel magteloos is. Onze natie zal dan ook de voordragt des gouvernements in de tegenwoordige omstandigheden beschouwen als eenen stap die door hot volkenrogt, door de menschlievendheid en door do behoefte om eene grooto leemte in onze bestaande wetgeving aan to vullen even zeer gevorderd wordt." — In lerland wordt thans het regtsgeding gevoerd, hetwelk op bevel van het Parlement ingesteld is tegen twee Katholijke'priesters, welke, naar de uitspraak cener parlementaire commissie, bij do algemeene verkiezingen van het vorige jaar geestelijk gezag en godsdienstige bedreigingen hebben gebezigd om de kiezers bevreesd te maken en alzoo in het kiesdistrict Mayo de verkiezing van den candidaat der geestelijkheid te bewerken. De Morning Post vestigt de aandacht op dat regtsgeding, en zegt dat het daarbij de vrijheid der verkiezingen, ja het bestaan zelf van het kiesregt geldt, dat hetzelfde vraagstuk thans ook in Piemont aanhangig en tot onderwerp van een parlementair onderzoek gemaakt is, dat het ook in België telkens te berde komt, en dat de beslissing voor de zaak der volksvrijheid van oneindig groot gewigt is. ■— De Leviathan is Zondag jl. vlot geworden. Onder het gejuich eener menigte toeschouwers heeft het gevaarte eindelijk zijn element bereikt, twee maanden na de eerste poging om het te water te brengen. Dat het schip bij deze langdurige operatie wezenlijke schade geleden heeft, gelijk velen vreezen, is nog niet gebleken. — De Moniteur de la Flotte, het blad van het Fransche ministerie van marine en koloniën, bevestigt het berigt dat het Engelsche gouvernement en de Porte op weg zijn om tot eene schikking van het geschil betreffende Perim te geraken: de Porte zou eene som golds voor don afstand van dat eilandje ontvangen, en met deze schadevergoeding, welke tevens eene erkenning van haar regt zou zijn, genoegen nemen.
---

ZWITSERLAND.
Een der voornaamste dagbladen van Bern, la Suisse, zegt in zijn jongst ontvangen nommer: » De Zwitsersche regering heeft geene nota van Frankrijk ontvangen, maar eenvoudig mondelinge mededeeling van eene depêche welke de Fransche minister van buitenlandsche zaken aan het keizerlijke gezantschap alhier gezonden had. Deze depêche houdt hoofdzakelijk in, dat Zwitserland, terwijl het als onzijdige staat van de mogendheden eerbiediging zijner regten mag vorderen , zelf ook pligten jegens andere landen te vervullen heeft. Inzonderheid wordt aangewezen dat het geene vrijheid heeft om de uitgewekenen op zijn grondgebied aanslagen en zamenspanningen tegen de rust van naburige landen te laten smeden. Op grond hiervan wordt de hoop geuit dat de bondsregering maatregelen zal willen nemen om de te Genève verblijf houdende uitgewekenen uit de nabijheid der Fransche grenzen te verwijderen. De geheele depêche is in zeer gematigde bewoordingen vervat. n Doze mededeeling is drie of vier dagen geleden bij ons gouvernement ontvangen; het had besloten ze eenigen tijd geheim te houden, ten einde de loop der onderhandelingen niet belemmerd zou worden. Doch daar de zaak nu eenmaal uitgelekt is , geven wij dit berigt opdat het publiek zich geeno verkeerde voorstelling van het gebeurde make."
---

TURKIJE.
Een bij den Parijschen Constilutionnel ontvangen schrijven uit Konstantinopel van 20 Januarij jl. zegt: n De Turksehe gezant te Parijs heeft verlof bekomen om zich ter behandeling van familiezaken voor eenige weken herwaarts te begeven. Haïdar-Effendi zal de zaken van het gezantschap te Parijs, onder den titel van zaakgelastigde, tijdelijk waarnemen tot aan de terugkomst van den gezant, dat is tot de eerste dagen van Maart, op welk tijdstip het Parijsche Congres, naar men algemeen denkt, weder zal zamenkomen. » De Porte is wegens de onlusten onder de Christen-bevolking van de Herzegowina bezorgd; de Turksehe bewindslieden verklaren onbewimpeld, dat do zaken in die landstreek niet door de schuld der Porte zoo ver gekomen zijn. De kuiperijen eener naburige mogendheid, wier zendelingen onophoudelijk dat gewest doorreizen en de Christenen tegon het Turksehe gezag opruijen, zijn hier volkomen bekend, zoo mede de pogingen welke met hetzelfde doel bij den vorst van Montenegro en bij de aanzienlijken van dat land te werk gesteld worden. De minister van buitenlandsche zaken heeft ophelderingen dienaangaande van den Oostenrijkschen gezant gevraagd; maar hot antwoord van dezen i 3, naar verzekerd wordt, niet van dien aard dat het alle twijfelingen wegneemt." De verdenking welke ook in deze zinsneden te kennen wordt gegeven , wordt nadrukkelijk tegengesproken door Oostenrijksche dagbladen: zij zeggen dat de bevolking van de Herzegowina door de afpersingen en onregtvaardigheden der Turksehe overheden en door de geweldenarijen van het irreguliere Turksehe krijgsvolk verbitterd en meer en meer tegen het Turkscho gezag in het harnas gejaagd wordt; en hiermede stemmen andere geachte bladen in , zoo als het Parijsche Journal des Débats. Het boven aangehaalde schrijven zegt dat de heer de Lesseps te Konstantinopel voor zijn plan tot doorgraving der landengte vau Suez zonder gedruisch maar zonder weifelen werkzaam blijft, en dat hij meer en meer hoop op eenen goeden uitslag zijner bemooijingen heeft. Een schrijven uit Konstantinopel van 22 Januarij, door een Belgisch dagblad medegedeeld, meldt stellig, dat de Turkscho bewindslieden de kanalisatie van Suez voor de belangen van Turkije, stoffelijke zoowel als zedelijke, wenschelijk achten, en dat zij alleen door het verschil vau gevoelen onder de groote mogendheden, met andere woorden door Engelands tegenkanting, weerhouden worden van concessie daartoe te geven.
---

