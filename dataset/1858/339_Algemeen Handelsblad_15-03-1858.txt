Tweede Editie. ZONDAG-AVOND. BUITENLAND. Engelsche Post. LONDEN, Vrijdag 12 Maart,
De Koningin heeft de uitnoodiging aangenomen, om in de maand Mei ot Junij te Birmingham de opening van het daar nieuw aangelegde Aston Park te komen bijwonen.
— De kanselier der schatkist, de Hr. Disraeli, heeft in zijne reeds vermelde redevoering tot de kiezers van Buckinghamshire, onder vele betuigingen van vriendschap voor Frankrijk, uitgewijd over den tegenwoordigen staat va-R Engelands vertegenwoordigingsmiddelen en opzettelijk doen uitkomen, dat het thans, beter dan ooit vroeger, in staat zoude zijn om buitenlandsche vijanden af te slaan. Een van de voornaamste drukpersorganen van het tegenwoordige kabinet, de Standard, behelst een hoofdartikel van dezelfde strekking. —In een artikel, hetwelk ten betooge moet strekken hoe de behoudende partij , die thans weder aan het roer der zaken staat, ten allen tijde tot herstelling der goede verstandhouding met andere mogendheden heeft bijgedragen, voert de Msrning Herald onder anderen als grief tegen Lord Palmerston aan , dat hij de zaak der twee Engelsche machinisten, die te Napels gevangen gehouden worden, heeft late„ varen en geeft de verzekering, dat Lord Malmesbury die twee Engelsche onderdanen met zijne bescherming dekken zal. Den Heer Lyons, Engelsch gezantschapssecretaris te Napels, is de bijwoning van hun regtsgeding en de verdediging van hunne belangen opgedragen. — In de City wil men weten, dat de eerstvolgende rapporten betreffende de staatsinkomsten een tekort zullen aantoonen en dat eene kleine geldleening tot dekking hiervan niet tot de onwaarschijnlijkheden behoort. Aan den anderen kant wil men bepaald weten, dat, in weerwil van de plaats gehad hebbende stagnatie in het handelsverkeer. de inkomsten der tolkantoren grooter zijn dan de raming van den kanselier der schatkist. M T Zï»»«s komt met drift op tegen een artikel van een Fransch dagblad , waarin de eer der inneming van Canton vooral aan de Franschen wordt toegekend. Het genoemde blad bezigt daarbij bittere uitdrukkingen en zegt: f/Er is genoeg en misschien meer dan genoeg gesproken over de regtmatige teergevoeligheid der Fransche natie ; laten wij ook eens spreken van de even regtmatige teergevoeligheid onzer eigene natie. Wij vertrouwen , dat ons bondgenootschap met Frankrijk een langdurig en opregt verbond zal'wezen, maar het is nu eenmaal waar, dat Engelschen altijd Engelschen en Franschen tot het einde van het lied Franschen blijven; in zaken, die den volkstrots raken, houde men hen liever gescheiden. —Te Sheerness is van wege de admiraliteit het bevel ontvangen, om de verdere uitrusting der daar liggende en tot de kanaalvloot behoorende oorlogschepen tot nader order te schorsen. — Gisteren middag is Dr. Livingstone aan boord van de Pearl naar Sierra Leone vertrokken , om van daar naar de Kaap en de Zambese-rivier te gaan. Zijn reisgezelschap bestaat, behalve uit zijne vrouw en zijn zoon, uit den kapitein Bedingfield, die op last der regering de leiding der expeditie _r k genomen heeft, den kruidkundige en geneesheer dr. Kirk uit Edinburgb , den geoloog Thornton, den ingenieur Rae en een schilder, genaamd Baines, die een photographischen toestel bij zich heeft. Zij worden allen door de regering goed bezoldigd, welke de kosten der expeditie betaalt, waarvan de duur vooreerst op twee jaren bepaald is. — Berigten van St. Domingo dd. 10 Febr. doen vermoeden, dat ter gunste van den generaal Baez eene reactie is begonnen. Santana hield zich bezig met het bedwingen van eenige oproerige bewegingen , welke in het zuiden tegen hem dreigden uit te barsten. Al zijne pogingen tegen Cumana bleven tot dus ver vruchteloos.
— Men meldt uit Lima van 18 Febr., dat de generaal Castilla, die zich nog altijd voor Arequipa bevond, besloten heeft eene poging aan te wenden, om zich met den generaal Vivanco te verzoenen; tot bemiddelaar heeft hij den gezant van Chili gekozen, die dan ook met dit oogmerk naar Islay was vertrokken. Voor het overige verneemt men, dat Castilla te vergeefs de stad Arequipa heeft opgeëischt zich over te geven.
— Een slaaf, die uit New-Orleans ontsnapt was, heeft eenige dagen geleden voor de regtbank te Liverpool het verhaal gedaan van den rampspoed, dien hij gedurende zijne slavernij heeft ondergaan. Het is een ongekunsteld verhaal, dat men bij de üncle Torn's Cabin zoude knnne voegen, maar het is daarom des te verschrikkelijker om het te lezen, dewijl de daadzaken er onopgesmukt in voorkomen, zonder eenigen verfijnden stijl of taalschoonheid. Wij laten het hier volgen: /'lk heet Torn Wilson en ben 45 jaren oud. Zoo even ben ik met het schip Metropolis te Liverpool aangekomen. De slavernij is mijn lot gedurende mijn geheele leven geweest, daar ik geboren ben van slaven-ouders, die het eigendom van den kolonel Barr, uit Woodford in de Mississippilanden waren. In dat land werd ik in den echt verbonden en kreeg drie kinderen, die even als ik slaven werden; maar op zekeren dag deed mijn meester mij in het openbaar verkoopen en een zeker Heer Fatsman, katoenperser te New-York, mij gekocht hebbende voor den prijs van 2500 dollars, werd ik met geweld van mijne vrouw en van mijne kinderen weggescheurd, die ik sedert dien tijd niet terug gezien heb, en een kustvaarder voerde mij geketend mede naar New-Orleans. Daar werd ik onder het bevel van een blank-officier, Burks genaamd, gesteld, een man even wreed als krachtig, die met de zweep in de hand, mij geen oogenblik uit het oog verloor. Daar ik nog nooit katoen had gebonden, was mijn werk niet naar het genoegen van Burks, en bij het eindigen van den dag, ontving ik geregeld eene kastijding, die daarin bestond, dat ik met armen en beenen op een baal katoen werd vastgebonden en mij twee of drie honderd slagen met een lederen riem werden toebedeeld ; ik draag de teekenen der zweep van de enkels tot boven aan het hoofd. Maar het was minder uit onhandigheid dan wel uit zwakheid in den regterarm, dat ik het katoen niet goed kon binden , want voordat ik aan Barr verkocht was, had een blank-officier de groote pees van mijn regterarm dwars doorgesneden, zeggende, dat mijne kracht mij gevaarlijk maakte. De pees werd wel weder vastgenaaid en is toegegroeid , maar sedert dat oogenklik bleef mij steeds eene groote zwakte in dien arm over. Achttien dagen na mijne aankomst te New-Orleans, nam ik de vlugt en vlood naar het bosch. Burks zette mij achterna met een troep bloedhonden, die er op geleerd waren om gevlugte slaven op te sporen. Ik had mij te midden van hoog gras in het moeras van Baddenrush verscholen, en nooit zou een mensch alleen mij er ontdekt hebben; maar door den fijnen reuk dier honden, hadden deze mij weldra gevonden en mij met geweld aanvallende, gaven zij mij over het geheele ligchaam diepe wonden, waarvan de sporen nog te sien zijn. Burks snelde naarde plaats, van waar het honden geblaf uitging en zoodra hij mij bemerkte, mikte hij op mij met zijn geweer, en schoot mijn ligchaam vol zware hagel, waarvan mij de lidteekens nog zijn overgebleven. Van dat oogenblik af, wist ik mij niets verder te herinneren; ik viel in zwijm, te midden van den troep honden, die voortging mij naar hartelust te verscheuren, en ik kwam slechts na acht dagen weder tot mij zelven. Daar mijne groote zwakheid mijnen meester deed vreezen, dat ik zou sterven, behandelde men mij wat menschehjker gedurende zes weken, maar toen ik mijne krachten herkregen had, kwam men mij op zekeren ochtend halen om de straf te ondergaan, die, zooals men zeide, mijne vlugt verdiende. Tot dat doel, liet men eene ijzeren bout gloeijend maken en drukte deze mij verscheidene malen op den rug, terwijl mijne beenen geblakerd werden, door terpentijn, die men in brand stak. Na deze marteling deed men mij een ijzeren band om den hals, die door twee ketens met twee aan mijne voeten vastgeklonken ringen, vereenigd was. Die verpletterende zwaarte vergezelde mij gedurende acht maanden. Naauwelijks was ik van de boeijen bevrijd, of mijne gedachten hielden zich, sterker dan ooit, bezig met de middelen, om mij aan dat smartelijke leven te onttrekken. De blankofficier, die mij wantrouwde, hield een naauwkeurig oog op al mijne bewegingen, maar 0p Kersavond had hij meer dan naar gewoonte ge- dronken; ik maakte gebruik van zijnen diepen slaap, om te vlugten en verborg mij in een zaagkuil, nabij New-Orleans gelegen. Bij zijn ontwaken, begon Burks, met zijnen troep honden mij op te sporen, maar dezen keer gelukte het hem niet mijn verblijf te ontdekken. Bx liet den geheelen dag voorbij gaan en toen verborg ik mij bij het groote Zoutmeer, achter New-Orleans, terwijl ik mij zorgvuldig tusschen de struiken en de wijnranken verborgen hield. Daar liep ik groot gevaar, van door de krokodillen verslonden te worden , die mij meer dan eens van nabij hebben vervolgd; het scheen mij niettemin, dat ik bij deze monsters meer in veiligheid was dan bij de menschen, en er gingen zoo verscheidene dagen voorbij , waarin ik schier van honger dacht te sterven. Dat leven was ondragelijk; ik vertrok des morgen; vroeg om mij naar de landingplaats der naar verre streken vertrekkende schepen te begeven, hopende te kunnen onderzeil gaan, en eens voor altijd aan de slaverij der Vereenigde Staten te ontsnappen, maar op het oogenblik, dat ik er het minst aan dacht, bevond ik mij aan het einde van een voetpad, plotseling tegenover een troep mijner bewakers, die met geweren gewapend en gevolgd door hunne honden, mij schenen te wachten. Wat te doen ? Terugkeeren dat zou gevaarlijk geweest zijn; daarom vatte ik het plan op, om alles te trotseren en een nationaal liedje beginnende te fluiten, ging ik hen en hunne honden voorbij, zonder den minsten argwaan op te wekken, waarbij ik begunstigd werd door de omstandigheid, dat de dag ter naauwernood begon aan te breken. Bij de landingsplaats aangekomen, sprak ik de zwarte matrozen aan, die bezig waren om de Metropolis te laden. Die welwillende lieden, geroerd door mijn toestand, voerden mij heimelijk aan boord en verborgen mij tusschen twee balen katoen, die zij met verscheidene anderen overdekten, ten einde mij aan de nasporingen van de policie, wier bijstmd door den Heer Fatsman was roepen , te onttrekken. Men kwam ook werkelijk aan boord en doorzocht het gansche vaartuig , maar men dacht er volstrekt niet aan, dat ik tusschen de lading lag en den volgenden dag gingen wij naar Liverpool onder zeil. . Gedurende den geheelen overtogt heeft de kapitein mijne tegenwoordigheid aan boord niet geweten. De matrozen, die zoo goed voor mij geweest zijn, bragten mij eiken avond heimelijk een gedeelte hunner eigene portien en gedurende den dag openden zij het luik op een kier, ten einde mij wat versche lucht te verschaffen. Slechts bij onze aankomst in Engeland, nadat al de matrozen , mijne beschermers , afbetaald waren, werd mijne vlugt ruchtbaar en voor het eerst van mijn leven kon ik een weinig vrijheid genieten. Ik beken intusschen , dat, toen ik weder vasten grond onder mijne voeten had, al de voorbijgangers mij vrees aanjoegen, want ik geloofde elk oogenblik weder gevangen genomen te zullen worden en in slavernij teruggevoerd, hetgeen ik honderd maal meer vreesde dan den dood."
---

Duitsche Post.
WEENEN, 11 Maart. De aartshertog Ferdinand Max is voornemens om de zalen van het paleis der dogen van Venetië, tot welke de zoogenaamde gulden trap toegang verschaft, te doen herstellen, en die te bezigen voor openbare audientien, en tot het geven van groote feesten. — De Heer v. Budberg heeft heden aan den Keizer zijne terugroepingsbrieven aangeboden en zal Zaturdag naar Berlijn vertrekken. — Men berekent, dat de dienst van het afgeloopen jaar 1857, een tekort zal opleveren van 25 a3O millioenen, en men meent, dat het nog niet is beslist, op welke wijze daarin zal worden voorzien. Van eene doorgaans goed onderrigte zijde wordt verzekerd, dat de minister van finantien heeft besloten om den Keizer eene algeheele herziening en hervorming van het stelsel der directe belastingen voor te .dragen, en dat reeds de noodige werkzaamheden daartoe in zijn departement zijn begonnen. — De aartshertog Albrecht, gouverneur-generaal van Hongarije, heeft op een daartoe tot, hem gerigt verzoek vergund, dat het bladPesti'Naplo weder mogt verschijnen. Het was voor twee maanden geschorst. — Uit Rome wordt gemeld, dat de depêches en instructien, door den graaf della Croce uit Turijn herwaarts overgebragt, meer invloed op de thans tusschen de hoven van Turijn en Rome gevoerde onderhandelingen zullen uitoefenen dan aanvankelijk werd ondersteld. Naar men zegt, zijn beide in zeer verzoenenden geest gesteld. Het schijnt, dat het hof van Sardinië werkelijk genegen is, alle sporen der vroeger bestaan hebbende oneenigheid voor goed uit te wisschen.
Uit dezelfde stad wordt geschreven.dat de Paus.hoewclhij in de laatste dagen zijn paleis niet heeft kunnen verlaten, geheel hersteld is. Het ongunstige weder is de eenige oorzaak geweest, dat hij niet heeft kunnen uitgaan. In het consistorie, dat omstreeks het midden dezer maand zal gehouden worden, zullen door den Paus acht nieuwe kardinalen worden benoemd. Twee Spaansche aartsbisschoppen en een Portugesche aartsbisschop, benevens Mgrs. Silvestri Milesi (een bloedverwaut des Pausen), Mertel, Antonnucci en Orfui zullen met het purper worden bekleed. — Naar luid van berigten, uit eene goede bron gevloeid, heeft de Europesché commissie voor de Donau-vorstendommen haren arbeid vroeger geëindigd dan verwacht werd. Het rapport door haar in te dienen bij het Parijsche congres is reeds in gereedheid gebragt. —De troepen, welke de Porte tegen de Montenegrijnen doet oprukken , hebben Konstantinopel reeds verlaten. BERLIJN, 13 Maart (des ochtends). Het is thans zeker, dat de zitting der kamers dit jaar langer dan tot Paschen zal duren. — De ministerraad heeft gisteren eene langdurige bijeenkomst gehouden. — De toestand des Konings blijft steeds bevredigend. Z. M. wenscht zich eerlang naar Sans Souci te begeven, terwijl de geneesheeren een verblijf te Putbus blijven aanraden. — Volgens de resultaten der jongste volkstelling, gedaan op het einde des vorigen jaars telt Hamburg met inbegrip der voorsteden een inwonertal van 169,720 zielen. In de stad zelve telt men 131,575 in de voorstad St. George 19,285, in St. Pauli 18,860 inwoners. Het aantal huizen bedraagt 8,276. — De zitting van den Zweedschen rijksdag is den lOden Maart gesloten. — Uit Frederikshald.inNoorwegen, wordt onder dagteekening van 5 Maart gemeld, dat het gedurende den gansenen winter aldaar slechts drie malen heeft gesneeuwd, welke gewoonlijk na verloop van eenige uren weder verdween. De zwaarste koude gedurende den nacht, deed de thermometer niet later dalen dan tot 12° Réaumur. Des middags stond de thermometer gewoonlijk boven het vriespunt, de hemel was des daags zoo helder, dat men eerder zou gemeend hebben in Italië dan in Noorwegen te zijn. — Uit een rapport van den Russischen minister van binnenlandsche zaken blijkt, dat gedurende den jongsten oorlog 739,000 man, alzoo een tiende van de werklieden, die voor landbouw eu nijverheid konden worden gebruikt, in dienst bij het leger waren gesteld. Het blijkt verder, dat het aantal boeren, zoowel van particulieren als van de kroon , 20,750,000 bedraagt. — Uit Petersburg wordt gemeld, als een bewijs van het vertrouwen, hetwelk algemeen wordt gesteld in de nieuwe spoorweg-ondernemingen, in Rusland tot stand gebragt, dat aandeelen van 125 z. r. thans reeds met 8)j z. r. premie wordt verhandeld. De aandeelen in den Riga-Dunaburgerspoorweg, waarvan de aanleg eerst sedert kort is begonnen, staan reeds 4 z. r. boven pari.
FRANKFORT, 12 Maart. Uit Karlsruhe wordt berigt, dat de nieuw benoemde Badensche gezant bij het Pauselijke hof, de Heer von Berkheim, voor eenige dagen van daar vertrokken is naar Rome. Hij gaat derwaarts om de aangelegenheden der Katholieke kerk in het groot-hertogdom Baden voor goed te regelen.
— De raad van bestuur der Frankforter bank heeft het disconto van beleeningen op fondsen van 4| op 4 pCt. verminderd. Het disconto op wissels blijft vooreerst nog bepaald op 3 pCt. Ten gevolge van den grooten geldvoorraad worden goede wissels alhier ter beurze zeer ligtelijk tegen 2£ a $ pCt. gedisconteerd. — In de eergisteren alhier gehouden zitting van den raad van bestuur der Luxemburger bank is besloten, dat over het boekjaar 1857 een interest van 4pCt., maar geen extra dividend zal worden uitgedeeld. — De memorie der verschillende stoombootmaatschappijen en schippers , betrekkelijk tot het bouwen eener vaste brug over den Rijn te Keulen, is in de gisteren gehouden zitting der bondsvergrdering ter tafel gebragt. De bezwaren, in deze memorie opgenomen, worden op de nadrukkelijkste wijze door de regeringen van verscheidene Rijnoeverstraten en ook andere bondsstaten, zoo als tyj voorbeeld Oostenrijk en Wurtemberg, ondersteund.
---

Fransche Post. PARIJS, Vrijdag 12 Maart.
Heden heeft de geheime raad onder voorzitting des Keizers eene zitting gehouden. — Naar luid van het jongste bulletin, betreffende den toestand waarin de Prins Jeröme verkeert, is hij niet in beterschap toegenomen. Naar men weet is de Prins, de jongste en eenig overgebleven broeder van Napoleon I, geboren in het jaar 1784. — Het ontgaat der aandacht niet, dat de Heer de la Guéronnière voorkomt ala de schrijver van het vlugschrift Napoleon en Engeland, aetvreW thans het hoofd-onderwerp der gesprekken uitmaakt, en dat de Heer Venillot, onlangs bij den Keizer ten gehoore is ontvangen. Men beschouwt het thans als zeker, dat de twist tusschen dien clericalen publicist endenzoogenaamden de Bre'mont voor goed is bijgelegd. De Keizerin, aan welke de Heer Venillot is voorgesteld, heeft, naar men zegt, verklaard niet te hebben gedacht, dat een zoo vroom man zoo geestig kon zijn. — Bij gelegenheid van de vergadering, voor eenige dagen gehouden, door de aandeelhouders in de disconto kas, Prost en CO., isgebleken.dat de schulden bedragen 15 millioen fr., terwijl niet meer dan 4000 fr. in kas was. De boeken waren zeer onregelmatig gehouden. — In de laatste 10 „ 15 jaren heeft de Fransche marine eene buitengewone vermeerdering ondergaan. Ten gevolge van het grootsche plan, welks verwezenlijking de Kei/.er zich tot taak heeft gesteld, zal het materieel op een aanzienlijken voet worden gebragt. Voor den aanbouw van nieuwe oorlogsbodems en. het veranderen van de bestaande, is een jaarlijlrscli crediet, geopend van 65 millioen fr., voor eene reeks van jaren, vau 1858 tot 1871. — De berigten nopens den toestand van den maarschalk Bosquet luiden niet zeer gunstig. Niettegenstaande de kunst alle haar ten dienste staande middelen heeft aangewend, is men er niet in ges aagd de zoo nadeelige gevolgen der beroerte, waardoor de maarschalk is getroffen, uit den weg te ruimen. — Bij gelegenheid van de teregtstelling van Orsini en Pierri heeft de regering buitengewone maatregelen van voorzigtigheid genomen, ten einde elke poging tot verstoring der rust met krachtige hand te kunnen tegengaan. — De Heer A. Maquet heeft appel aangeteekend van het vonnis gewezen in zijne zaak tegen A. Dumas. — In de militaire kringen wordt hier veel gesproken van een duel, dat te Tours tusschen den kolonel der lanciers de V. en den kolonel der infanterie de L. plaats heeft gehad. De eerste is ernstig gewond en men wanhoopt aan zijn behoud. De oorzaak van het tweegevecht is onbekend. — Bij wijze van gerucht wordt gemeld dat de graaf de Nieuwerkerke een val van het paard heeft gedaan, dien hij niet overleven zal. —De Heer Julienne, hoofd-redacteur van het regtsknndig weekblad l'Audience, is overleden.
— De inwoners van Chalons-sur-Saone hebben een adres opgesteld, om te protesteren tegen de oproerige beweging aldaar, en de talrijke werklieden der groote fabrieken in die stad en den omtrek hadden in menigte het verlangen te kennen gegeven dat stuk mede te onderteekenen. — Het dagblad l'Espérance , dat te Nancy in het licht verschijnt, meldt, dat in het departement van den Boven-Rijn verscheidene personen in hechtenis zijn genomen, verdacht van te behooren tot de heethoofden der republikeinsche partij. — De maarschalk Narvaez zal naar alle waarschijnlijkheid Spanje verlaten en zich naar Frankrijk begeven, zoodra over de wet beraadslaagd is, waarbij de promulgatie van het budget wordt goedgekeurd. DeEjyoca voegt er bij, dat hij tot in den herfst in Frankrijk blijven zal.
Onder de bewoners van Mexico, die, zoo in hunnen persoon als in hunne goederen , het meest hebben geleden gedurende het eerste gedeelte van den worstelstrijd, die op dit oogenblik wordt gevoerd tusschen de aanhangers van Comonfort en die van "Santa Anna, bevindt zich een Franschman, de Heer Limantour, van Bretagnc , wiens naam eene groote bekendheid heeft verkregen in Zuid-Amerika. Zijn huis is geplunderd geworden en hij heeft levensgevaar geloopen. Men gelooft, dat hij het sla .toffer is geweest vaneene bijzondere wraakoefening. De Heer Limantour heeft zich. door het doen gelden van vorderingen in Californie, vijanden gemaakt, die hem reeds te San Francisco hunne magt hebben doen ondervinden en die hem missschien tot in Mexico hebben vervolgd. Zie hier wat er gebeurd is. De Heer Limantour heeft ongeveer 30 jaren geleden als matroos zijn geboorteland verlaten aan boord van een te Nantes te huis behoorend schip en het toeval bragt hem in Peru. Van daar kwam hij in Mexico en begon kusthandel te drijven langs de Stille Zee. Hij bezat ijver, schranderheid en wist spoedig uitgebreide betrekkingen aan te knoopen. Hij dreef, onder anderen, grooten handel op Californie. Voor dat dit landschap in de magt der Noord-Amerikanen geraakte had hij de leverancie voor verscheiden legerafdeelingen, die tegen de Indianen te velde waren gezonden. Het gouvernement niet bij magte zijnde, om hem in klinkende munt te betalen, stond in de plaats daarvan eene uitgestrekte oppervlakte gronds aan hem af; en deze grond is juist die, waarop thans een groot gedeelte van de stad San Francisco staat. Men gevoelt de gewaarwording, welke de ingezetenan dier stad ondervonden, toen de Heer Limanconr zijne aanspraak deed gelden. De bezittingen van vele grondeigenaren stonden op het spel; verscheidene millioenen waren daarmede gemoeid. Een dreigend onweder pakte zich boven het hoofd van onzen landgenoot zamen. Hij werd als gelukzoeker, al» falsaris uitgekreten, en op de aanklagt van eenige Amerikaansche burgers hij in verzekerde bewaring genomen en door den attorney der Ver. Staten zelfs eene instructie tegen hem aangevangen. De Heer Limantour betaalde de verbazend hooge cautie, welke men van hem vorderde om op vrije voeten te worden gesteld, en naauwelijks had hij zijne vrijheid verkregen, of hij vertrok naar Mexico, en op het oogenblik, dat de Californische grondbezitters het niet wachtende waren en na verloop van eenigen tijd inderdaad dachten, dat zij met een wezenlijken gelukzoeker hadden te doen gehad, verscheen hij te San Francisco, voorzien van verscheiden andere bewijzen, een ruim crediet en vergezeld van eene menigte achtingswaardige getuigen. De uitwerking van dezen coup de théatre was onbeschrijfelijk. Het regtsgeding begon van nieuws af aan; na verloop van eenige zittingen zag de regering der Ver. Staten van de vervolging af en de zaak bleef hangende tusschen den Heer Limantour en de bijzondere personen, wier kans om het proces te winnen met iederen dag verminderde. In den loop van het regtsgeding werd een secretaris van het Mexikaansche gouvernement, die als getuige door den Heer Limantour was geroepen en wiens verklaring van veel gewigt bij het pleidooi werd geacht, daags voor dat de zaak zoude worden behandeld , het slagoffer van een moordaanslag in het logement, waar hij zijn intrek had genomen. Een tweede geheimzinnig voorval bestond daarin, dat een jong Franschman, die gedurende het eerste tijdvak van het proces tegen den Heer Limantour had getuigd en die berouw over zijne verklaring gevoelde, vermits het eene valsche getuigenis was, eensklaps verdween en door de policie niet konde opgespoord worden. De wending, welke de zaak neemt, doet gelooven, dat zij niet voor het hoog geregtshof van Washington zal worden gebragt en dat eene schikking zal tot stand komen tusschen den Heer Limantour en de regering der Vereenigde Staten, die zelve eigenares is van een gedeelte van den betwisten grond en die zich overigens niet bekreunt om de belangen van zoo vele particuliere personen. Ten gevolge van deze schikking zoude de Heer Limantour, die reeds zeer rijk is, in het bezit geraken van een onmetelijk fortuin. Het is dan ook niet te verwonderen, dat te Saint Brieuc, te Ploermel, te Dinan, kortom in gansch Bretagne, onderscheidene lieden, reeds terstond toen deze zaak ruchtbaar werd, _ich onbeschrijfelijke moeite gaven, om na te sporen of zij welligt bloedverwanten zijn van een armen matroos, dien zij vroeger misschien niet hebben willen kennen. Men verzekert zelfe, dat sommigen naar Mexico _n vertrokken, in weerwil van den daar heerschenden bnrgeroorlog.
---

Eelgische Post. BRUSSEL, Zaturdag 13 Maart.
De redacteur van le Drapeau Louis Labarre, heeft zich tegen het vonnis, waarbij hij ter zake van hoon jegens den Keizer der Franschen tot 13 maanden gevangenis en 1200 frs. boete was veroordSTn cassaUe
---

