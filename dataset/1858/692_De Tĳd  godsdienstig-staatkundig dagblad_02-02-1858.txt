AMSTERDAM, 1 Februarij.
Er was een tijd, dat men dag op dag in de Protestantsche bladen aan de Katholieke Kerk het verwijt deed van hetgeen men hare propaganda noemde. Die tijd is nog zoo kort geleden, dat in 1840 het verwijt ttog zijn volle kracht had. Maar de omstandigheden zijn sinds niet weinig veranderd , en de Protestanten met hen. Wat vroeger eene misdaad scheen, is thans eene hooge verdienste geworden. Het zoo dikwerf met de diepste Minachting bejegende euvel van prozelietenmakerij is thans dagelijksch werk van de zoogenaamde Evangelisten en de roem der Protestantschc genootschappen, die zich exprcsselijk gevormd hebben om de prozelietenmakerij in het groot te beoefenen. Geloovige en ongeloovige Protestanten leenen elkander daartoe de hand, ten einde van hun geloofsijver olijk te geven. Zij brengen geld aan in overvloed, laten bijbels drukken bij duizenden, verspreiden vlugschriften van allerlei vorm en gehalte, waarin de Katholieke Kerk gehavend wordt als de eerlooze boeleerster, die men met behulp van slijk en straatsteenen verjaagt.
Die Protestantsche zucht voor prozelieten-makerij schijnt des te vreemder omdat zij zich te werk stelt juist op het oogenblik, dat do verdeeldheid in eigen Protestantschen boezem eene ergerlijke hoogte heeft bereikt. Men gaat uit tot bekeering op het oogenblik dat men twist over de grondslagen van het Christendom. Men gaat Christus prediken, en men slaat daartoe de handen zamen; wanneer zij, die deze predikatie bevorderen , het niet eens kunnen worden over de vraag wie die Christus is, die gepredikt moet worden. Sommigen houden vast aan de waarheid, dat Hij God en mensch is; de groote hoop spot met die waarheid en meent den zoon Gods al veel eer aan te doen, als zij hem houdt voor een bijzonder mensch, die door God geschapen is vóór dat net Paradijs bestond; anderen daartegen, en hun getal groeit met den dag aan, hebben medelijden met die schepping van Christus vóór den tijd der wereld, en zien in den Heiland slechts een eenvoudig maar geniaal en braaf man, b. v. eene verbeterde editie van Sokrates en Plato.
Al die lieden nu, die als water en vuur, als hemel en hel tegenover elkander staan, zijn plotseling aangegrepen geworden door de zucht om door gezamelijk bijeen gebragt geld, door vervalschte bijbel-editiën, en vooral door schotschriften op de Katholieke Kerk, Christus te gaan verkondigen. Welken Christus? Dat komt er niet op aan; daarover zal men 't later wel eens worden. Inmiddels verkondigt men voor 's hands het Evangelie, zoo als men goedvindt, een mengelmoes van. allerlei onbepaaldheden, doorspekt met hatelijkheden tegen de Katholieke Kerk, te noemen.
'En waar verkondigt men dat Evangelie, soms ook onder den naam: uitbreiding van Godzaligheid bekend ? In onze achterbuurten onder de arme drommels van Protestanten , die zich geen predikant aantrekt, en die opgroeijen, zoo als zij kunnen, soms zonder doopsel, en al te dikwerf zonder eenige kennis van God en zijn gebod? Zelden. Al te zeldzaam.
Neen de geloofsijver vertoont zich het liefst buiten het gebied van het Protestantismus. Onder de Jeden, b. v. nu en dan. Maar overal met verwonderlijke mildheid onder de Katholieken.
De huisgenooten des geloofs (de behoeftige Protestanten), ten wier\ behoeve men de Katholieken wil hebben Uitgehongerd; de hujsgenooten des geloofs, die moeten Worden bevoorregt, zoodat het ten naastenbij tot eene zonde wordt aangerekend aan eiken Protestant, die het bestaat, om zich in tijdelijke aangelegenheden van Katholieken te bedienen; die huisgenooten des geloofs •worden, waar het op hel; Evangelie aankomt, schandelijk verwaarloosd, om de Katholieken met de gave der godzaligheid te begunstigen, 't Is wel vriendelijk; al te vriendelijk zelfs om niet verdacht te zijn. De geloofsijver , dien de eigen broederen in 't geloof— als wij, van de hedendaagsche Protestanten in het algemeen sprekende, dat zoo noemen mogen — schier geheel over het hoofd ziet, en ten prooi laat aan ongeloof en zedebederf, om zich met buitensporigen ijver te gaan vertoonen bij die buiten zijn, is niet vrij van de verdenking dat hij valsch is en geraas maakt om de aandacht af te leiden van de inwendige verdeeldheden, waarin het Protestantismus uitspat, zich afmartelt en dood vecht. De magteloosheid, die tot uitputting overgaat, wordt bemanteld met eene vertooning van kracht naar buiten. En waarop komt die krachtsvertooning naar buiten neer ? Dat men de verpestende wonde, waaraan men zelf lijdt op vreemd gebied overplant, en alzoo aan anderen den alle geloof verwoestenden kanker inent.
Bij ons, waar wij dien rampzaligen arbeid onder onze oogen zien, is dat voor elk, die hem gadeslaat, duidelijk. Wat gebeurt er? Men gaat bij arme lieden, die honger lijden met vrouw en kinderen. Men vertoont hun brood en geld en opent hun het vooruitzigt, dat het hun nooit ontbreken zal, als zij neerknielen en aanbidden. Wat ? De protestantsche liefdadigheid, die zielen wint, gelijk de duivel poogde Christus te verleiden op den berg door de vertooning van de goederen dezer wereld. Zielenkoop van de zijde der vreemdsoortige liefdadigen; huichelarij van de door geld gekochten. Ziedaar doorgaands het fraaije rezultaat.
In den vreemde is het nog erger. Aan Frankrijk en Italië knaagt de geest der revolutie, die zijn steun zoekt in ongeloof en zedebederf. Daarheen voelt zich de Protestantsche geloofsijver heen getrokken, niet afgeschrikt door de aanmoediging van Mazzini en zijne gruwelijke trawanten, die 't niet verheelen, dat zij in de prediking van het Protestantismus steun zoeken en vinden, om hunne goddelooze aanslagen over Frankrijk en Italië uit te breiden. De Fransche Moniteur heeft een waar woord gezegd toen hij stelde, dat de geest van omwenteling en vernieling zich verschuilt achter kerkelijke geschillen. Het Protestantismus dient tot hulpmiddel en dekmantel aan vele revolutionnaire strevingen in Frankrijk en Italië. Natuurlijk wordt dat hier opgemerkt van niemand dergenen , die tot de Protestantsche propaganda meewerkt. Wat toch is er blinder dan valsche geloofsijver? Men krijgt voor zijn geld uitvoerige rapporten, die er behagelijk uitzien, en men verblijdt zich iets voor de godzaligheid te hebben gedaan. Maar wij wenschten, alvorens die Protestantsche verslagen aan te nemen, inzage te hebben van de rapporten, die aan Mazzini worden opgezonden door zijne handlangers in Italië en Frankrijk. Wij zouden vreezen het tal bekeerlingen, dat op de lijst der Protestanten is ingeschreven, te ontmoeten op de lijst van de volgelingen-, die onder de revolutionnaire diktatuur, te Londen gevestigd, Europa bedreigen.
Aan de revolutie is alles welkom, wat de gemoederen beweegt en verontrust. Het Protestantismus, waar het zich in Frankrijk en in Italië onder Katholieke bevolkingen vertoont, is en kan.op dit oogenblik niet anders zijn, dan een middel tot beweging, tot oppozitie, en tot beroering. Gtuinet, die hier is toegejuicht, is er openlijk voor uitgekomen, dat men het Protestantismus gebruikt en moet gebruiken, om de revolutie voort te planten. Men laat dan ook niet na het in dien zin te exploitoeren. Desniettemin blijft men hier te lande, ofschoon men gewaarschuwd is, dwaas genoeg, om voor zulk doel geld en tijd veil te hebben. Men begrijpt niet, dat al wat in Frankrijk en Italië door de revolutie is aangetast, en geen geduld heeft om te rusten, zich in de protestantsche propaganda werpt, ten einde achter het scherm der godsdienstige vrijheid, het regt te verkrijgen , om de revolutie gemakkelijk en veilig voort te planten. Mag het nu en dan eens gebeuren, dat men ginds gelijk hier, ettelijke huichelaars koopt, die op brood en geld azen; in den regel is de Protestantsche propaganda in den vreemde niet meer of minder dan eene revolutionnaire propaganda. Men kent de geschiedenis van Ronge en zijne volgelingen. Grooter blijdschap hebben wij onder de Protestanten niet aanschouwd, dan in de dagen, toen de apostaat de Katholieke Kerk hervormen zou naar de leest der Protestantsche dwalingen. Er ontstond een handen-geklap, en een wuiven met triomfpalmen , als hadde het Protestantismus plaats genomen op de zegekar, die de Katholieke Kerk in haar togt verbrijzelen moest.
Wat is het rezultaat geweest ? Dat Ronge met zijne kennis-vertooning ettelijke Katholieken en duizenden Protestanten heeft gewonnen voor de Europeesche revolutie, die den Koning van Pruissen heeft gedwongen het gekroonde hoofd eerbiedig te ontblooten voor revolutionnaire onverlaten , die galg en rad verdiend hadden,
Wat Ronge in Duitschland heeft bewerkt, dat wordt in Frankrijk en Italië voorbereid door de agenten van de Protestantsche propaganda, maar met het geld van brave lieden, die ter goeder trouw meenen, dat zij het Christendom, het Evangelie en de godzaligheid uitbreiden.
De adressen van de verschillende leger-afdeelingen aan den Franschen Keizer, ter gelukwensching over het ontkomen aan den moordaanslag, zijn voor het grootste gedeelte in opgewonden taal gesteld en vol hartstogtelijke uitdrukkingen. Het eene regiment na het andere biedt zich aan om ten strijde te gaan tegen het //rooversnest", waarmede Engeland bedoeld wordt. De Moniteur neemt de meesten dier adressen over. Wel zegt men, dat er verscheiden achterwege worden gelaten omdat er zinsneden in voorkomen, die den «revel van Engeland kunnen opwekken, het valt echter moeijelijk te begrijpen wat die adressen meer beleedigends voor Frankrijk's bondgenoot zouden kunnen bevatten, . dan degenen welke, reeds door den Moniteur zijn medegedeeld. Het is waarschijnlijk dat met die mededeeling bedoeld wordt het Engelsche kabinet aan te sporen tot het nemen van zoodanige maatregelen tegen de uitgewekenen, als Frankrijk bevredigen kunnen. Aan den anderen kant is het te vermoeden dat zulke taal, zoo die niet door de eene of andere officiëele verklaring in het regeringsblad vergoelijkt wordt, de tegenovergestelde uitwerking te weeg brengt, welke men er van schijnt te verwachten. De Engelsche staatslieden, en nog veel minder het Engelsche publiek, zijn gewoon aan bedreigingen toe te geven, en daar die, zonder het minste voorbehoud, evenwel openbaar worden gemaakt in het officiëele orgaan der Fransche Regering is het niet te verwonderen , dat er te Parijs geruchten in omloop zijn en geloof vinden, aangaande een vriendschapsbreuk tusschen de Westersche mogendheden. Wel heeft men berigt, dat de geruchten allen grond misten, daar de gemaal van Koningin Viktoria te Parijs zou komen; dit berigt schijnt echter op eene vergissing te hebben gerust. De telegraaf sprak van Prins Albert, en bedoelde daarmede den Pruissisohen Prins van dien naam , terwijl men te Parijs , naar het schijnt, gelezen heeft Prins xVlbert van Engeland.
Het jongste Nommer van den Times toont zich over den inhoud dier besproken: adressen reeds zeer verbolgen. Ziehier wat het onder meer te lezen geeft:
ff In eenige dezer, door de Regering bekrachtigde adressen , wordt meer of minder bewimpeld beweerd, dat Engeland een natie van moordenaars is, en met opzet aan zulke booswichten een schuilplaats verleent, om Europeesche heerschers, die niet naar den zin van Engeland zijn, uit den weg te ruimen. Het is tot bescherming van den persoon des Keizers noodzakelijk, niet alleen,. dat de policie zich werkzaam betoont, maar ook dat men. een inval in Engeland onderneme; en moordenaars, die met Fransche paspoorten in den zak, Europa doorkruisen, kunnen slechts in Birmingham of Leieester-Square gegrepen worden. Zoo luiden de valsche voorstellingen, waaraan de Fransche Regering haar hoog imprimatur hecht. Zoo de nieuwigheden, welke alleen nog m Frankrijk veroorloofd worden, van zulken aard zijn, dan wagen wij het te voorzeggen dat de dag niet verre af meer zijn kan, waarop blijken zal dat een vrije pers den Keizer betere diensten bewezen zou hebben dan de geheime policie. Dat leert Frankrijk door de adressen, die het thans ontvangt. Het ligtelijk op te winden Fransche volk verneemt uit deze stukken, dat Engeland een Staat is, waar moordenaars ongestraft kunnen wonen, dat het een roof hol is, en dat sluipmoordenaars van onze stranden, als uit een hinderlaag den Keizer overvallen. Waar de pers vrij is, worden zulke voorstellingen gewaardeerd zoo als zij het verdienen. Zij zijn daar alleen gevaarlijk, waar zij aan geen toets onderworpen zijn en geen tegenspraak ontmoeten, en waar zij, als men ze ongestraft haar weg laat gaan, voor waar worden gehouden." Men ziet uit deze woorden, dat het nationaal gevoel in Engeland zich gekwetst gevoelt. Het zal zich waarschijnlijk, zoo deze gespannen toestand voortduurt, even heftig tegen Frankrijk uitlaten , als Frankrijk zich tegen Engeland uitliet. Intusschen behelzen de bladen een berigt, dat lord Palmerston op diplomatischen weg aan de Fransche Regering zou hebben doen weten, dat hij de uitzetting der Fransche uitgewekenen bevelen zou, wanneer het bewezen is, dat zij deel genomen hebben aan de zamenzweering tegen 's Keizers leven.
In eenige beschouwingen van den Times over de jongste maatregelen der Fransche Regering, komen de volgende karakteristieke zinsneden voor:
«Zoo het nog noodig mogt wezen om het groote onderscheid tusschen de Britten en de Galliërs, en de onoverkoombare kloof tusschen beide natiën aan te toonen, men zoude wijzen op het verbod, onzen naburen opgelegd, om zich met godsdienstige twistvragen in te laten. Bijna elk ander verbod zouden wij hier ligter verdragen dan dit.] Het rooken en dansen zou men ons des noods kunnen verbieden, evenzoo een matigheidswet maken en een prohibitieregt op de krinoline-rokken kunnen leggen. Maar wee den onverlaat, die het wagen durfde ons te berooven van het genot, waarin wij ons allen baden ! De godsdienstige geschillen hebben wij in zekeren zin met de moedermelk ingezogen. Van kindsbeen af hebben wij aan de voeten van predikers gezeten, die tegen andere predikers ten strijde togen , en later hebben wij hun daarin nagevolgd Dit is een liefhebberij, die een gemeenschappelijken band om de bewoners der Britsche e.l inden vlecht."
In hoevele opzigten de Engelschen ons Nederlanders ook vooruit zijn, inde /'liefhebberij", waarvan de Times spreekt, komen wij hen digt nabij. Evenwel zouden wij niet, in navolging van het Ehgelsche blad, durven beweeren, dat de uitoefening van die '/liefhebberij" aan het vlechten van «een gemeenschappelijken band" zeer bevorderlijk is.
De heer Margotti, redakteur van de Turijnsche Armonia , geeft in zijn werk //De overwinningen der Kerk" de volgende vergelijkende tafel over de rezultaten door het vaderlijk goevernement van den Heiligen Stoel en het liberaal goevernement van Turijn geleverd:
IN DE REKKELIJKE STATEN: I°. Er zijn statistieke opgaven die de Regering voorlichten omtrent de belangrijkste behoeften der bevolking. 2°. Er is een goed geordend kadaster. 3°. Het afschaffen van het stelsel van verpachting der openbare lasten, heeft oen voordeel voor de schitkist opgeleverd. - 40. De uitgaven voor het beheer en de invordering deiheffingen bedroegen 12.9 pCt. 5». De eigenlijke dotatiën bedragen 2.612.266 franken. 6». De nationale schuld vertegenwoordigt een kapitaal van fr. 18.59 per hoofd. 7°. Het beheer der schuld maakt een belasting noodig van fr. 22.95 per hoofd. B°. In tien jaren tijds heeft men uit buitengewone hulpmiddelen slechts eene som van 9.839.137 franken genomen om de gewone uitgaven te bestrijden.
90. Van 1853—1857 zijn de gewone uitgaven verminderd met 5.048.965 franken.
100. In hetzelfde tijdsverloop heeft men de belastingen verminderd.
IN SARDINIË: l". Er zijn geen statistieke opgaven om de belangrijke behoeften der bevolking te kennen. 2". Het kadaster bestaat er nog slechts als ontwerp. s°. Het afschaffen der verpachting heeft een verlies voor de schatkist en een opstand tegen de wet veroorzaakt. 1". De uitgaven voor het beheer en de invordering der heffingen bedragen 14,39 pCt. >°. De eigenlijke dotatiën bedragen- 4,765.370 franken. 3». De nationale schuld vertegenwoordigt een kapitaal van fr. 139.80 per hoofd. 7°. Het beheer der schuld maakt een belasting noodig van fr. 29.33 per hoofd. 3°. In negen jaren tijds heeft men uit de buitengewone hulpmiddelen een som van 81.447.571 franken genomen om de gewone uitgaven te bestrijden. 90. Van 1853—1857 zijn de gewone uitgaven vermeerderd met 12.864.392 franken. 10°. In denzelfden tijd heeft men de belastingen met 28.666.645 franken ver. meerderd.
De engelsche bladen bieden wederom eenige kerkelijke
bedieningen, in advertentiestijl, te koop aan. De eerste is het rectoraat van Chistleton, dat publiek geveild zal worden. Het inkomen beloopt 800 pond jaarlijks, met huis en bosch 16 bunders groot. De bevolking is geriug en bestaat enkel uit landlieden; en de tegenwoordige Incumbent heeft den ouderdom van 61 jaren bereikt. —Het rektoraat van Odell, bij Bedford, is onder 's hands te koop. Er Is een goed huis en tuin, met ongeveer 400 bunders land; daarenboven een erfpacht van 20 pond, alles te zamen 400 pond jaarlijks. Het zielental is 500, en de tegenwoordige Incumbent is een zeventiger. — Te koop de vikarij te Audlem van Lord Combermere. De pastorij mag een confortable woning genoemd worden, met koetshuis en stalling annex; het jaarlijksch inkomen wordt geschat op 670 pond, en de Incumbent is 60 jaren oud. — Eindelijk het rektoraat van Great and little i Wratting in Suffolk, dat jaarlijks 600 pond waard is. De Examiner, een Anglikaansch blad, maakt hierover de volgende aanmerkingen: //Vreemdelingen, aan wie deze advertentien onder de oogen komen, zullen ons voorhouden, dat wij in Engeland ¦ alles, zoowel, rektoraten als regimenten en evenzeer amb- \ ten in de strijdende Kerk als in het leger ter markt: brengen. »En inderdaad , bezwaarlijk zou er nog iets kunnen ! gevonden worden, dat niet te koop is in een land , waar j zelfs beneficies, met zielzorg annex, eene beursquestie zijn. Er bestaan zonder twijfel geldande redenen , om dezen vreemdsoorligen handel met den godsdienstzin en de belangen der Kerk te vereeiiigen; doch, hoe de voorstanders van deze handelwijze zich ook mogen uitputten om die te verdedigen, het blijft altijd moeijelijk den schuldigen eerbied.voor de Kerk en hare bedienaren te bejwaren, wanneer meu aen publieken afslager ziet, die :eene vikarij even als eene buitenplaats onder den hamer j ; brengt, en den schaapstal van een christelijken herder j met de schapen op den koop toe, aan den tneestbie- j jdende toekent. De kudde echter komt altijd op Ai lijst der lasten. Hoe kleiner zij is, des te hooger bod. Wij; ! kunnen ons voorstellen, met wat zalving een kerkelijke ! venduméestei pver het aantrekkelijke en voordcelige van ;het rectoraat b. v. dat van Chistleton uitweidt. Gent:lemen 800 pond jaarlijks, prompt betaald; geen beter !standje is er in de geheele Kerk te vinden. Een heer.lijtee pastorij, een van de besten in den omtrek, met een bosch van 16 bunders er bij, en niets of zoo te zeggen niets te doen; een klein getal parochianen, alle eenvoudig bijna uitsluitend landlieden, iedere preek is goedj genoeg voor hen. Gentlemen zulk een gelegenheid biedt zich misschien nooit weer aan. •— Het rectoraat van' Odell zal zoo hoog niet loopen , alhoewel de 500 bunders' wel tegen de 500 parochianen opwegen. Van het zielental van Audlem wordt niet gewaagd,1 een slecht voorteeken voorzeker, alsof er meer geestelijke arbeid te verrigten viel, dan de gegadigden voor het traktement zouden willen öp zich nemen, ofschoon de i
som van 670 pond niet te versmaden is. Maar tegen den menigvuldigen arbeid kan men het juweeltje van eene pastorij met koetshuis en stalling overstellen. Ten slotte zou de vendumeester er nog kunnen bijvoegen, en zijne geestelijke toeschouwers uitnoodigen , door te verklaren, dat geen van de vier Evangelisten of van de twaalf Apostelen ooit koetshuis of stalling in bezit heeft gehad , hoewel ze waarschijnlijk meer dan eens in zulke plaatsen den nacht hebben doorgebragt, de voetstappen van hun Meester drukkende, die geen plaats vond, waar Hij zijn hoofd kon nederlegg^n." (K. N. St.)
Den 29sten December des vorigen jaars, heeft een lid van het Natuurkundig Genootschap tot nut en vergenoegen te Arnhem, eene bijdrage geleverd, welke aaneen der aanwezige leden aanstootelijk is voorgekomen. Onder toespelingen honend voor de (katholieke) Godsdienst , waarvan onderscheidene leden belijders zijn, heeft de spreker kunnen goedvinden , te beweren «dat Galilei te Rome naauwelijks den brandstapel ontkomen, tot zestjarige gevangenisstraf veroordeeld is." Deze bewering was niet lang te voren door een ander lid, en wel door een lid van. het bestuur in denzelfden ! geest voorgedragen. "....' \, \ l Eene klagt over wetsehenhis "is met afwijzing teruggezonden. Bestuurderen van'het Genootschap hebben in »de zienswijze" van den klager niet kunnen, dat is: niet willen deelen, waarvan het gevolg geweest is, dat deze van stonden aan zijn ontslag als lid van het Genootschap genomen heeft. Art. 4 der wetten van het Genootschap houdt in : «In de voorlezingen en bijdragen zal alles moeten vermeden worden , wat tegen de Godsdienst en goed zeden strijdt." Deze bepaling zou een doode letter, dat is: zonder beteekenis wezen, indien onder het woord //Godsdienst" niet verstaan moest worden de godsdienstige belijdenis 'van elk lid des Genootschaps, en van hetgeen daarmede ten minste in een. Onmiddellijk verband staat Daarbij is het evenwel niet gebleven. Onder den titel van Belangrijke Terregtwijzingen, heeft dezelfde klager in een publiek stuk, het bestuur, de wederregtelijke aanmatiging onder her oog gebragt, van eene kwestie, die met Godsdienst in verband staat, naar welgevallen doorgehakt te hebben.
Hij heeft het hatelijke en logenachtige, door de beide sprekers aan het Genootschap op de mouw gespeld uit echte bescheiden der Geschiedenis met den vinger aangewezen.
In het belang van waarheid en wetenschap zijn deze als eerlijke mannen gehouden hunne bewering gestand te doen of te herroepen. Het vlugschrift heeft te Arnhem niet weinig opzien te weeg gebragt. (Gelderlander.)
Bereids hebben wij in ons Nommer gemeld, dat Jhr. van Nispen van Sevenaer, lid~der Tweede Kamer door Z. H. Pius IX benoemd is tot Kommandeur van den H. Gregorius den Groote. Thans vernemen wij dat dezelfde hooge onderscheiding is te beurt gevallen aan den heer mr. Meijlink, insgelijks lid der Tweede Kamer.
Tevens zijn tot Kamerheer honorair van Zijne Heiligheid benoemd, de hoogleeraar O. A. Spitze, oud-professor van Warmond, en de Zeer Eerw. heer de la Geneste , rektor te Grave.
Men houdt zich thans bij het departement van Oorlog bezig met de voorbereidende werkzaamheden tot het opmaken van de begrooting voor het hoofdstuk van Oorlog voor den jare 1858, die, zoo als men weet, aan de overwegingen van de Staten-Generaal moet worden onderworpen.
Door den minister van Finantiën zijn , met intrekking van alle te dien aanzien bestaande instruktiën, eenige algemeene voorschriften vastgesteld , betrekkelijk het stellen der borgtogten van de rekenpligtige ambtenaren der direkte belastingen, in- en uitgaande regten , aceijnsen, scheepvaartregten en van den waarborg en de belasting der gouden en zilveren werken. Alle rekenpligtige ambtenaren zijn verpligt, tot zekerheid van het Rijk, te stellen eenen borgtogt van het twaïlfde gedeelte der totale ontvangst van het jaar, dat van de aanstelling vooraf-
gaand?.
Wijders zijn vastgesteld eenige algemeene voorschriften, betreffende de opheffing der borgtogten dier ambtenaren.
De Tweede Kamer der Staten-Gcnerraal is, ter hervatting harer werkzaamheden, bijeengeroepen tegen Dingsdag 9 Februarij e. k.
7.. M. heeft benoemd : tot ridder der orde van den Nederl. j I.eenw mr. 11. W. Mees : tit bouwmeester der landsgeliouwen in de residentie W. N. liose: vooits de benoeming van mr. 1.1. N. G. Sassen tot schoolopziener in liet tweede schooldistr, i van Noord-Brabant op zijn verzoek ingetrokken , eu als zoo. danig benoemd .'. 11. A. 1 iepen: alsmede mr. F. de Klopper op zijn verzoek ceivol ontslagen als plaatsv. kantonr. ie Schoonhoven. Eenige ingezetenen van Leijden hebben een adres aan Z. M. den Koning gezonden, waarin de wensch wordt uitgedrukt, dat het Z. M. moge behagen, om aan den Hollandschen spoorweg eene gelijke gunst te bewijzen als aan den Rijnspoorweg is verleend geworden, door het toekennen eener subsidie uit 's rijics kas als eene te gemoetkoming in de kosten van het versmallen van het spoor, en om aan deze te verleenen gunst de voorwaarde te hechten, dat die onderneming de verbindingslijn van Leijden naar Woerden zal moeten daarstellen, mitsgaders de verbinding van 's Gravenhage naar Scheveningen. (27. C.)
Den 28 dezer is te Kampen overleden Mr. F. Lemker oud lid van de Tweede Kamer der Staten-Generaal, oud burgemeester der stad Kampen , lid van den Raad dier stad, enz., ridder der orde van den Nederl. Leeuw.
Aan het hulpkantoor te Diepenheim is bezorgd een brief: inhoudende 1 bankbillet groot ƒ25, N°. 557, welke brief wederom vermist wordt.
i Op den weg van Ter Aar naar Aarlanderveen is den 115 Jan. jl. verloren eene portefeuille, inhoudende behalve een bank billet groot ƒ2OO, 1 obligatie ten laste van den heer de Bruin, kantoorbediende te 's Hage benevens eenige brieven aan den eigenaar der portefeuille, Matthijs de Bleecker, geadresseerd, waaronder twee in het Engelsch geschreven.
In den nacht van 18 op 19 Jan. jl. is, ten nadeele van den landbouwer R. Bisschop te Duurkenakker, gemeente Muntendam, arrond. Winschoten, door middel van buiten- en binnenbraak een belangrijke diefstal gepleegd. Behalve 3 gouden oorijzers, met kantille stiffen, waarvan een met kettingjes, gemerkt het eene met de letters A. A. T., het tweede met C.R.B, en het derde ongemerkt, zijn ontvreemd: 1 katoenen zakje met ƒ 270 aan kontanten; vijf notaricele obligatiën, groot ƒ 1400 ƒ509, ƒ6OO, ƒ2OO en ƒ200; en elf onderhandsche obligatiën, groot ƒ3BOO, ƒ2700, 3 a, ƒIOOO, ƒ900: ƒ6OO, ƒ2OO, ƒl5O en ƒB2B. Een iegelijk die omtrent het gestolene eenige inlichtingen kan geven, wordt verzocht zulks met den meesten spoed te doen aan den burgemeester van Muntendam. Genoemde landbouwer 'Ooft uit eene premie van ƒIOO aan dengenen, welke zoodanige inlichtingen nopens den gezegden diefstal kan geven, dat de daders of slechts een van hen wordt gevat eu wegens de gepleegde daad tot straf veroordeeld, uit te betalen zoodra dit veroordeelend vonnis in kracht van gewijsde is gegaan.
.'s GRAVENHAGE, 30 Jan. De soiree musieale et dramatique, die gisteren avond bij H. M. de Koningin- Moeder heeft plaats gehad, werd bijgewoond door H. M. de Koningin, HH. XX. HH. de Prinsen Hendrik en Prederik, HH. DD. HH. de hertogen Bernhard en GrUstaaf en de hertogin Anna van Saksen Weimar en een groot aantal aanzienlijken. Ook het corps diplo- Kiatique was op deze soiree genoodigd, doch wegens het overlijden van den Belgischen gezant, den baron 'Willmar, zijn de leden van dat korps, met verlof van H. M., niet op de soiree verschenen. De soiree, die tot middernacht voortduurde, werd met een luisterrijk souper besloten.
— Men verneemt, dat de ter aarde bestelling van het stoifelijk overschot van den luit. generaal baron J. f» C. Wilmar, buitengewoon gezant en vol.nagtig.l minister van het Belgische bij Nederl. Hof, eerst aanst. Dingsdag, met veel plegtigheid., op de R. K. begraafplaats in de nabijheid dezer stad zal plaats hebben. Tengevolge van den verjaardag van 11. K. H. prinses Frederik, die morgen invalt, is eerstgemelde treurige plegtigheid één dag uitgesteld.
LEIDEM , 30 Januarij. Dr. C. J. Temminck, direkteur van s' rijks museum van Natuurlijke Historie, is alhier in tachtigjarigen leeftijd overleden.
SCHIEDAM, 30 Januarij. In de. zitting van den gemeenteraad alhier, eergisteren avond gehouden, zijn ingekomen vijf missives, als van de heeren D. A. Maas, J. A. Nollet Wz., J. B. Nollet, M. Rijiiben.de en Mr. A. Vernède, die om verschillende reden voor de op hen uitgebragte benoeming tot leden van de plaatselijke schoolcommissie bedanken. Er is besloten in eene volgende zitting tot het doen van nieuwe keuzen over te gaan. —De raad heeft aan dr. D. G. Cramer, onderwijzer in de wis- en zeevaartkunde aan da stadsteekeoschool alhier, die bij het athemeum te Maastricht geplaatst is, met I°. Maart aanstande, op zijn verzoek eervol u.t zijne betrekking ontslagen.
—¦ Op 1 Januarij jl. waren alhier gevestigd: 205 branderijen, waarvan 14 in de gemeente Oud en Nieuw Mathenesse en 2 in de gemeente Kethel ca, 47 mouters, waarvan 1 in de gemeente Mathenesse; 3 azijn- Wakerijen, 2 bierbrouwerijen, 1 ijzergieterij, 15 bran<lersmolen; 2 stoomkoren-, 3 bakkers- en 1 houtzaagmolen; 3 scheepstimmerwerven; 1 sleephelling; 3 lijnbanen, 1 geoktrojeerd fabriek van handdraaipompen, 1 fabriek van gesneden en machinale kurken, 1 leer'ooijerij en daarenboven te Mathenesse 1 stoom- pelen moutmolen en 1 glasblazerij.
GRAVE, 30 Jan. Gisteren vernamen wij dat onze stadgenoot, de Zeer Eerw. heer H. A. A. de la Geneste, rektor in het liefdegesticht alhier, dat door diens faiftilie is gesticht en gedoteerd door L. il. Pius IX, i 3 benoemd tot geheim-karherheer-honorair bij den H. Stoel; *etie talrijke vriendenschaar verzamelde zich dien avond bij Z. Hw. om hem daarmede geluk te wenschen , terwijl onze harmonie Z. Hw. eene serenade bij fakkellicht bragt en daar, onder anderen, met veel juistheid uitvoerde de bekende hymnus van Pio IX. Heden wordt de Aartsbisschop van Utrecht verwacht, om alhier eenige dagen door te brengen, welke bij die gelegenheid zelf de brieven van Z. H. aan Mgr. de la Geneste Zal komen overhandigen. De wenSch, dat de Hemel «en lang leven moge schenken aan Z. Hw. en zijne tante, mej. H. de la Geneste, welke beiden hier zoo veel nut stichten en zoo ruimschoots den armen van hunne fortuin mededeelen, is even algemeen als de deelneming in de zoo hooge onderscheiding aan Mgr. de la Geneste ten deel gevallen.
DOKKUM, 27 Jan. Deze week was er op het land «enige vraag voor vlas; ook heden toonden de koopers meer attentie, waardoor Het aangevoerde tegen onveranderde prijzen opgeruimd werd. Snuit in- een doen; ordinaire van ƒ2,50 a, ƒ3: betere zoogenaande kop van ƒ 4 tot ƒ7 de fijne per ƒlOO Ned, ffi.
BLOKZIJL, 27 Jan. De botermarkt was heden niet bijzonder vlug en de aanvoer, door de mindere making in dit getij gering. Algemeen werd besteed per ËB ƒ 1,10 a, ƒ1,12, per 1 ƒ23,75, per i ƒ46 a ƒ4B.
HOORN,'2B Jan. Mogt het, zooals bekend is,gedurende twee dagen, in deze streken gevroren hebben, en het ijs natuurlijk nog geene genoegzame sterkte bezitten, toch ontbrak het niet aan moedwilligen, die gingen schaatsen rijden. hetwelk ten gevojge heeft gehad, dat verscheidene menschen door het ijs zakten, waarvan er twee met levensgevaar gered zijn.
MAASTRICHT, 29 Jan. Een groot half uur van deze stad, op de Belgische grenzen, bevindt zich eene herberg, onder den naam van Tourne bride bekend. De bewoner van dit huis, dat alleen ligt, is tevens tolpachter en een bejaard man. Donderdag morgen, op een oogenblik dat zijne vrouw naai; de kerk was, en hij zich alleen in huis bevond, traden drie personen de gelagkamer binnen en vroegen drank. Zij schenen volgens hunnen tongval Duitschers te zijn. De man ging, om voor hen te tappen, daarop den keldertrap af, doch oogenblikkelijk sloten zij de kelderdeur achter hem digt, en roofden uit de winkellade enz., wat zij konden. Toen de vrouw terugkwam en den opgeslotene verloste, bevonden zij, dat de dieven, hen voor eene waarde van ƒ 60 hadden ontroofd; tot nu toe, is van de daders, geen spoor te vinden. (N. R. Ct.)
---

