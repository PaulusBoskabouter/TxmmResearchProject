AMSTERDAM, 6 Julij.
Naar luid van de Amsterdamsche Courant zouden de voorwaarden, waarop, volgens de onlangs door Z. M. benoemde kommissie van onderzoek naar het plan tot doorgraving van Holland op zijn smalst, de koncessie voor die onderneming kan worden verleend, thans bij de verschillende betrokken ministeriën in overweging zijn. Hetzelfde blad meldt, dat de minister van Financiën dezer dagen zou hebben te kennen gegeven, dat hij bereid is aan de Staten-Generaal een wetsvoordragt in te dienen, om de rijksgronden en wateren (het V en het Wijkermeer) waarvan de inpoldering wordt voorgesteld, kosteloos ten behoev» van de onderneming af te staan.
De berigtgever van de Amsterdamsche Courant ziet in een en ander een «-werkelijk blijk om de belangen der Hoofdstad te bevorderen." Wij zullen wachten tot de betrokken ministeriën met hun arbeid gereed zijn, en de bedoelde voordragt aangeboden is, alvorens ons in blijken" van belangstelling voor de Hoofdstad te verheugen. In de zaak van de doorgraving van Holland op zijn smalst beleven wij reeds sedert een aantal jaren van stad en land allerlei zulke blijken , die de onderneming echter geen haarbreed haar verwezenlijking nabij brengen. Wanneer het bij de Regering waarlijk ernst is om de belangen der Hoofdstad en terzelfder tijd de algemeene landsbelangen te bevorderen, kan zij daarvan blijk geven door de zaak der pakketvaart naarde Oost-Indiën uit den diepen slaap op te wekken, waarin het vorig kabinet haar gebragt heeft. Deze onderneming is veel spoediger ten uitvoer te brengen dan de reuzenarbeid om een nieuw en korter kanaal naar de Noordzee te graven. Wij hopen dat het opwekken van schoone verwachtingen voor het laatste aan de bevolking der Hoofdstad niet als vergoeding zal worden aangerekend voor de teleurstelling wegens het onbepaald uitstellen van het eerste.
Het verslag, heden door Gedeputeerde Staten aan de Staten van de provincie Zuid-Holland aangeboden, over den toestand dier provincie in 1857, is verdeeld in 17 hoofdstukken. — Hoofdstuk I handelt over de bevolking. Deze was op 31 Dec. 1857, 296,595 m., 319,861 v., totaal 616,456. De wettige is vermeerderd met 5,070 mannen, 4,994 vrouwen, totaal 10,064. De feitelijke is vermeerderd met 4,841 m., 5,113 v., tot. 9,954. — De geboorten , zoowel wettige als onechte , doch met uitsluiting der levenloos aangegevenen , waren 1?-,731 m., 12,274 r., totaal 25,005. Het aantal overledenen, tot de wettige bevolking behoorende, bedroeg 8>923 m., 8,885 v.", totaal 17,808. Het aantal nieuwe inwoners was 13,299 m., 14,509 v., tot. 27.805. Het getal vertrokken personen bedroeg 12,106 m., 12,985 v., tot. 25,091. Het aantal voltrokken huwelijken was 5,039. Scheiding van tafel en bed had plaats in 5 gevallen, echtscheiding 28. Her getal personen, uit 11 gemeenten dezer provincie naar Overzeesche bezittingen vertrokken, bedroeg 121, zijnde 226 minder dan in 1856. Hoofdstuk II betreft de regeling en bestuur van, het provinciaal huishouden. Volgens de kiezerslijsten van 1857, waren er 15.633 kiezers. Het getal bij Gedep. Staten ingekomen stukken beliep, volgens de doorloopende agenda, 7244. Ged. Staten hebben 100 vergaderingen gehouden, waarin zijn genomen 3131 besluiten, verdeeld over de volgende hoofdonderwerpen: financieële zaken 614 • reglementen en verordeningen van plaatselijke politie 197 ; reklames tegen aanslagen in 's rijks direkte belastingen en in plaatselijke hoofdelijke omslagen 138; waterstaat en polders 362; middelen van vervoer 113; militie en schutterijen 76; onderwijs 213; armwezen 527; strand vond erij 44; opngten van fabrieken, trafieken en stoomwerktuigen 117; ijk der maten en gewigten 38; jagt en visscherij 53; onderwerpen van verschillenden aard, niet tot de hierboven vermelde behoorende, 569. — De ambtenaren ter provinciale griffie en ook de bedienden hebben, over het algemeen, We verschillende betrekkingen met ijver waargenomen. Het nrovinciaal archief wordt steeds in goede orde gehouden, doch vermeerdert zoodanig, dat men tot eene nieuwe schifting en opruiming zal moeten overgaan van die stukken, die voor de toekomst kunnen geacht worden van geen belang te zijn. De begrooting der enkel provinciale en huishoudelijke inkomsten en uitgaven heeft in 1856 een batig saldo opgeleverd van ƒ 25.725.93 J. De ontvangsten tot ultimo December 1857 beloopen ƒ 150,662.74 i en de uitgaven /133.384.94£.
Hoofdstuk 111 betreft de huishouding der gemeenten. Het getal gemeenten in dit gewest bedraagt 197. In alle die gemeenten te zamen genomen waren in 1857, 25,695 kiezers voor leden van den gemeenteraad, waarvan bij de eerste stemming voor leden van den gemeenteraad slechts 13,445 zijn opgekomen. Omtrent de dienst der gemeente-ambtenaren zijn bij Ged. Staten geene klagten bekend geworden. De gemeente-archieven bevinden zich, blijkens de verslagen der gemeentebesturen, over 't algemeen in voldoenden toestand, en de bestaande registers zijn geregeld bijgehouden. De algemeene burgerlijke begraafplaatsen , alsmede die, welke door de kerkelijke gezindheden of andere belanghebbenden in dit gewest zijn aangelegd, zijn in goeden staat onderhouden. De ontvangsten der verschillende gemeenten werden voor 1857 geraamd op/4.598,730.44J en de uitgaven op /4.578,953.81. Het totaal der belasting bedroeg, in verhouding tot de bevolking der provincie van 616,456 zielen, / 7,46 per ziel; in de vroegere steden, over eene bevolking van 296,090 zielen, ad ƒ3,25 per ziel. Tegen de heffing en invordering der hoofdelijke omslagen of andere daarmede gelijkstaande plaatselijke direkte belastingen, doen zich al meer en meer bezwaren .kennen.
Het is zeer opmerkelijk"*, 3at in de weinige gemeenten, waarin de plaatselijke belasting op het gemaal is behouden, de vrees, van gemis van surveillance van Rijkswege vooral in geheel openliggende plattelandsche gemeenten, een zeer nadeeligen invloed op het rendement der plaatselijke belastingen zoude hebben , zich in geenendeele heeft verwezenlijkt, daar schier algemeen de opbrengst hooger is geweest dan toen de gelijktijdige., heffing van den rijks accijns op dit middel bestond. De geldelijke toestand der gemeenten is in het algemeen, als bevredigend te beschouwen , ofschoon het overigens niet te ontkennen valt dat de afschaffing der belasting op het gemaal in 1857 daaraan een slag heeft toegebragt, die nog steeds gevoeld wordt, daar dit ten gevolge heeft moeten hebben, dat in vele gemeenten de hoofdelijke omslag tot hooger bedrag is moeten worden opgevoerd, waardoor de druk der plaatselijke belastingen hier en daar wel eenigermate is toegenomen ; vooral wanneer daarbij wordt in aanmerking genomen, dat die verhooging ook gepaard is gegaan met eene verhooging der opcenten ten behoeve der gemeenten, op de hoofdsommen van 's Rijks direkte belastingen (grondbelasting en personeele belasting), welke, op zeer weinige uitzonderingen na, óf reeds vroeger waren gebragt, óf later zijn opgevoerd, tot de daarvoor bij de gemeentewet toegelaten maxima. De inzending der gemeentebegrootïngen heeft vrij geregeld en tijdig plaats gehad. De jaarlijksche rekeningen werden mede ïn goede orde bevonden. Hoofdstuk IV handelt over de Medische policie. Hoewel minder gunstig dan in liet vorige jaar, is de gezondheidstoestand der menschen in 1857 over het algemeen bevredigend geweest, dn een aantal gemeenten hebben zich vele koortsen voorgedaan; terwijl in twee gemeenten de typhus in eenen vrij hevigen graad heeft geheerscht; doch van ernstige epidemische ziekten, die buitengewone maatregelen van voorziening vereischt hebben , zijn de ingezetenen dezer provincie door den goddelijken zegen verschoond gebleven. Ook de kinderziekte bleef zich in 1857 voortdurend vertoonen. De geneeskundige dienst der armen heeft geregeld plaats. De noodzakelijkheid van maatregelen tot bevordering van den openbaren gezondheidstoestand, is tot nog toe weinig of in het geheel niet in de algemeene meening opgenomen. De bevolking der vier krankzinnigengestichten te 's Gravenhage, Rotterdam, Dordrecht en Delft, bestond op 31 Dec. 1857 uit 210 mannen en 296 vrouwen, te. zamen 506 personen, zijnde 24 minder dan op 31 December 1856.
Hoofdstuk V handelt over de nationale militie en schutterijen. — Tot deelneming aan de loting voor de nationale militie zijn bij de ligting van 1857 ingeschreven 6095 personen; van dezen zijn 2717 voor de dienst gedesigneerd, en 3378 op verschillende gronden voor één jaar of finaal van de dienst vrijgesteld. Het werk der nationale militie is, door de ijverige en naauwgezette medewerking van de daarbij betrokken autoriteiten en ambtenaren, weder geregeld afgeloopen. — De dienstdoende schutterijen blijven steeds in eenen goeden toestand verkeeren. De verschillende schutterlijke werkzaamheden hebben geregeld plaats gehad. De geheele sterkte der schutterij in deze provincie was: dd. schutterij aktief 4,590, rezerve 3747, te zamen 8337; rustende schutterijen: aktief 4,900, rezerve 3,995, te zamen 8,895; sterkte van den 1& ban der dd. schutterij 4,889 ; id. rustende schutterij 11,016.
Hoofdstuk VI is gewijd aan de kerkelijke zaken. In 1857 bestonden in deze provincie 404 kerkelijke gemeenten, met een getal van 524 dienstdoende leeraren en geestelijken. Voor zoover Ged. Staten bekend is, blijft er tusschen die leeeraren of geestelijken der onderscheidene godsdienstige gezindheden en de gemeentebesturen in het algemeen eene goede verstandhouding heerschen.
Hoofdstuk VII betreft onderwijs, kunsten en wetenschappen. Het getal bewaarscholen beliep 100; het getal openbare scholen bedraagt 259. Het getal bijzondere scholen der eerste klasse is 78. Het op al de gemelde scholen aanwezig aantal leerlingen bedroeg: op 15 Januarij 67.540, op 15 Julij 63.085. Het onderwijzend personeel bedroeg 1356. Het onderwijs was op vele scholen zeer goed en op'sommige plaatsen zelfs uitmuntend. Het aantal inrigtingen voor de gymnastie bedraagt 6, terwijl op 18 scholen gelegenheid werd gegeven tot het ontvangen van onderwijs in de gymnastie. De zeevaartkundige school te Eotterdam werd door 119 leerlingen bezocht. De in 1855 te Leiden opgerigte kweekschool voor de zeevaart blijft in bloei toenemen; het getal leerlingen in 1857 toegelaten bedraagt 80. De geneeskundige school te Rotterdam telde 40 leerlingen. Het getal kweekelingen der op de te Rotterdam gevestigde inrigting voor doofstommen-onderwijs beliep 43. — Voor den kursus van 1857/58 waren aan de Kon. akademie voor burgerlijke ingenieurs te Delft ingeschreven 201 studenten. Het getal schoolonderwijzersgezelschappen bedraagt 32; het getal leden is 533. De 7 in deze provincie aanwezige gymnasiën werden gedurende 1857 bezocht door 349 leerlingen. De twee Latijnsche scholen hadden 19 leerlingen. Het aantal studenten aan de hoogescholen te Leiden was op 31 December 1857, 488. Gedurende het akademiejaar 1857 promoveerde 85 studenten. In het algemeen zijn de hoogleeraren over den ijver der studenten bijzonder tevreden. -De akademie van beeldende kunsten en technische wetenschappen te Eotterdam telde 543 leerlingen ; de teekenscholen, waaromtrent de gunstigste uitkomsten wat het onderwijs betreft, zijn verkregen, telden: op de teekeuakademie te 's Gravenhage 291 leerlingen ; Gouda 58, Leiden 186 en Schiedam 135. Het getal leerlingen voor 1857—58 beliep aan de koninklijke muziekschool te 's Gravenhage, 140.
Hoofdstuk VIII betreft het armwezen. De toestand der armen was in 1857 over het algemeen niet zeer drukkend; evenwel blijft het getal bedeelden en de uitgaven der armbesturen steeds grooter dan men in een tijd van voorspoed verwachten kon : het gevolg van te laag loon aan de arbeidende klasse. Ged. Staten aarzelen niet als hun gevoelen uit te spreken, dat de wetgever , bij de vaststelling der wet op het armbestuur , een te gunstig denkbeeld heeft gehad van de kerkelijke armbesturen, door te veronderstellen dat zij van allen dwang ontheven , met opgewektheid en christelijke liefde, de zorg hunnen armen zouden op zich nemen. De verschillende beginselen, in de wet en de kerkelijke reglementen nopens het onderstands-domicilie aangenomen , geven bij voortduring in vele gemeenten aanlei-4ing tot klagten, en zeer vele gemeente-besturen, dringen op verandering aan. In 1856 is voor armenverzorging door de gemeenten aangewend ƒ 1.042.517.54. De subsidicn. zijn in 1858 niet onaanzienlijk verminderd, hebbende die in 1857 bedragen ƒ 679.550.40 J en zijn voor 1858 toegestaan tot een bedrag van ƒ 629,218.30 J. De wet tot regeling der toelating en uitzetting van vreemdelingen , wordt steeds naar behooren toegepast. Hoofdstuk IX betreft de openbare veiligheid en het gevangeniswezen. — In de groote gemeenten kan de toestand van het policiewezen over het algemeen als 'voldoende worden beschouwd. De berigten omtrent de dienst en het gedrag der dienaren van policie , veldwachters en nachtwakers zijn over het algemeen voldoende — Het aantal gevangenen in de verschillende f gevangenissen bedroeg op 31 Dec. 1857, 1506. Het doorgaand gedrag der gevangenen was over het algemeen goed ; orde en tucht zijn behoorlijk gehandhaafd, j De gezondheidstoestand was over het algemeen gunstig; de voeding was voldoende. De kosten van onderhoud en bestuur hebben bedragen ƒ 220,652.78|. Hoofdstuk X handelt over de rijksmiddelen. Er blijkt van eene toenemende opbrengst der middelen. Hoofdstuk XI betreft den waterstaat. Voor de verbetering der rivieren zijn weder verschillende werken uitgevoerd. In het jaar 1857 zijn door het kanaal van Voorne gevaren 2734 koopvaardijschepen, 681 zcestoombooten ? 230 visschersvaartuigen en 3096 binnenlandsche vaartuigen. Omtrent het plan der waterverversching van 's Gravenhage , door middel eener uitlozing in de Noordzee te Scheveningen, zijn de daartoe betrekkelijke stukken in handen gesteld van den hoofdingenieur in het Xe distrikt, door wien daaromtrent een belangrijk en uitvoerig rapport is uitgebragt, hetwelk thans een punt van overweging uitmaakt. De .veenderijen en droogmakerijen bevinden zich meerendeels in goeden staat. Hoofdstuk XII betreft de wegen. De groote en andeer Rijkswegen in deze provincie ? met daarbij behoorende bruggen, duikers, tolhuizen en beplantingen bevinden zicli in den besten staat. Hoofdstuk XIII handelt over den landbomo. Het afgeloopen jaar was in dit opzigt voor de provincie allezins voordeelig. De graanoogst was zeer ruim , doch de graanprijzen ondergingen na den oogst eene gevoelige daling. De prijs der boter, kaas, van het rundvee en de paarden bleef hoog. De aardappelen werden veel minder dan vroeger door de bekende ziekte aangetast; de verschillende graansoorten voldeden over het algemeen aan de verwachting. De Holl. Maatschappij van landbouw telde in dit gewest 20 afdeelingen en 3786 leden. De te Leiden bestaande Kon. Nederl. Maatschappij tot aanmoediging van den tuinbouw , en het te Dordrecht gevestigde genootschap voor Tuin- en landbouw (Dordrechtsche Flora) blijven steeds aan hun doel beantwoorden.
Hoofdstuk XIV betreft verveening, j'agt en visscher ij. De gezamenlijke grootte der 24 veengraverijen is 152 bunders, 23 roeden en 25 ellen, en daarin waren werkzaam 1053 arbeiders. — Het gunstige vooruitzigt dat men van het wild had, heeft zich bewaarheid. In 1857 werd aan de burgemeesters vertoond 7129 stuks schadelijk gedierte. De toestand der visscherijen in de binnenwateren en de zalmvisscherijen waren over het algemeen gunstig. — De toestand der haring-visscherij was, gedurende den jaagtijd, werkelijk ongunstiger dan in 1856.
Hoofdstnk XV betreft de ambachts- en fabrieks-nijverheid. In weerwil van de geldkrizis , was over het algemeen de toestand der fabrieken gunstig te noemen. Bij de verschillende takken van nijverheid is veel levendigheid waargenomen. Het gezamenlijk getal arbeiders bedraagt, voor zoover Ged. Staten weten, 19.731.
Hoofdstuk XVI is gewijd aan handel en scheepvaart. Het afgeloopen jaar was bijna algemeen zeer nadeelig voor den handel; evenwel heeft Nederland in het algemeen de ramp der krizis op eene voldoende wijze doorgestaan, en zijnnaam van degelijkheid gehandhaafd. De goederenbewc<rin° en het transito-verkeer van Rotterdam waren van niet minder belang dan vroeger. De zee-assurantiën gaven in. het afgeloopen jaar over het algemeen geen gunstige rezultaten, De binnenlandsche groothandel was over het algemeen voldoende. De vischhandel was zeer uitgebreid. De buitenlandsche handel was over het algemeen lusteloos. De uitvoer van vee was wederom iets grooter dan in 1856. De buitenlandsche handel in granen was verre van gunstig. — De binnenlandsche- en rivier-scheepvaart was over het algemeen voldoende. De buitenlandsche scheepvaart was niet bijzonder gunstig.
Hoofdstuk XVII betreft inrigtmgen, in verband staande met de uiloefening van handel en andere bedrijven. — De jaarlijksche 'her-ijk der maten en gewigten heeft tijdig plaats gehad. De reeds vroeger waargenomen ontwikkeling en uitbreiding der middelen van vervoer, met betrekking tot de stoomvaart, is blijven toenemen. De plaatselijke verordeningen omtrent de broodzetting en tlie op het gewigt en het verkoopen van brood, worden behoorlijk nageleefd. In 1857 zijn geene bezwaren ingekomen nopens de werking van het prov. reglement op het vervaardigen, enz. der botervaten.
Men verneemt, dat door vijf leden van de Staten-Generaal uit onderscheidene provinciën, zijnde de heeren Regout, Strens, van Sasse van Ysselt, Paspoort van-t Grijpskerke en Slicher van Domburg, eene Nota bij de. Regering is ingezonden tot ondersteuning der aanvrage! om koncessie voor eene spoorweglijn door de zuidelijke provinciën. i Dezer dagen wordt voor de arrondissements-regtbank te Haarlem aangebragt eene regtsvordering van denj Staat tegen de gemeente Beverwijk, strekkende tot re, klame van de sedert 'eeuwen opvolgend drooggevallen jof aangeslibde gronden van het Wijkermeer, bij de 'genoemde gemeente in bezit. Naar men verneemt, zal I voor de Staat optreden de' rijks-advokaat in Noord- j Holland, en voor de gemeente mr. A. S. v. Nierop. Omtrent den stand der gewassen in Overijssel wordt het volgende berigt: I * Wanneer alle berigten, welke over den te veld staan- I den oogst in onderscheidene opgaven geleverd, worden' zamengevat,- dan gelooven wij bescheiden te kunnen mededeelen dat de stand der wintergranen, tarwe , rogge en garst vrij wel (wat het beschot betreft) zullen uitvallen, maar de boonen, garst en haver knnnen dooide droogte niet voortkomen, van daar dat men een algemeen zuinige opbrengst verwacht. Het koolzaad heeft op sommige plaatsen niet geleden, op andere zeer veel, van daar dat men eene middelmatige uitkomst mag verwachten. De boonen hebben veel door de droogte en daarbij komende luis geleden, de uitkomst daarvan is bepaald zeer slecht. De aardappelen staan uitmuntend te velde, zij beloven veel; het vooruitzigt daarvan kan zeer goed bevredigd worden, indien spoedig regen het gewas te gemoet komt. De zand- en veenboekweit voldoen tot heden aan.de hoog gespannen verwachting, want droogte zegt men is voor boekweit goed, en wij zijn zeker dat het droog genoeg was. De ooftboomen beloven, in weerwil der aanhoudende droogte, veel. Het grasgewas is zoowel voor wei- als hooilanden algemeen schraal; beide leveren slechts een derde gewas, van daar de hooge pachtprijzen, en de hooge prijzen waarvoor het hooi thans gescheept wordt. Het vee is zeer laag in prijs; het verschil is minstens 40 pCt. bij het voorgaande jaar."
Bij beschikking van 5 Julij hééft de minister van Binnenlandsche Zaken bepaald, dat de verkiezing van een lid voor de Tweede Kamer der Staten-Generaal, welke in het kiesdistrikt Hoorn moet plaats hebben ten gevolge van het door den heer mr. P. M. Tutein Nolthenius als lid dier Kamer genomen ontslag, zal geschieden op Vrijdag den 30 Julij aanstaande.
Z. M. beeft benoemd: tot leden vau het kollegie van regenten over het huis van arrest te Breda, mr. 11. F. T. van Schaeck en mr. C. E. van der Hoeven ; tot regters in de arr.-regtbank: te Groningen, mr. ,!. F. Abreseh; te Assen., mr. J. van der Feltz ; tot regter-plaatsverv. te Assen , mr. J. Tonc kens tot griffier te Groningen, jhr. mr. S. 'W. Trip op hnn verzoek eervol ontslagen : W. J. C. Waterschoot van der Gracht, plaatsverv. kantonregter te Beverwijk, mr. H. L. Maarschalk, lid van het kollegie van regenten over het huis van arrest te Breda; erkend: als konsul-generaal van de Orientaalsehe republiek van Uruguay te Rotterdam, H. van Houten ; als Biitsch viee-konsul voor den Helder en onderhoorigheden , G. Allen Taylor.
ALKMAAR, 4 Julij. Ter kaasmarkt van den 2" dezer zijn aangevoerd 715 stapels kaas, wegende te zamen 149659 Ned. ffl. De prijs was: kleine 'graskans ƒ28.25; kommissie ƒ26; middelbare ƒ27 per 50 Ned. ffi.
In het afgeloopen 2e kwartaal zijn aangevoerd 4839 stapels kaas, wegende tezamen 1,015.900 Ned. W ; terwijl de aanvoer over het half jaar bestaat uit 5716 stapels, wegende 1,195.128 Ned. Ë£.
's HERTOGENBOSCH, 5 Julij. De waterstand is thans alhier wederom zoo laag dat de stoomboot, welke heden morgen ten 5 en ten 8 ure naar Rotterdam moesten afvaren, nog op dit oogenlik, 10 uren, in de Dieze nabij deze stad vast liggen.
AMBT HARDENBERG,4JuIij. Ingevolge de groote droogte moet de veestappel in deze streken veel lijden, daar er bijna geen gras in de weiden aanwezig is. De landlieden' zenden het vee wel naar da dorre heiden , doch hetgeen daar te vinden is bevat weinig voedsel. Geheele stukken te veld staande rogge zijn reeds opgevoederd, en het land wordt dezer dagen weder bezaaid met boekweit. Gelukt dit wel, dan zal de schade zeer gering zijn. Ook ziet men stukken groenland omscheuren eu bezaaijen met boekweit, daar men hoop voedt op deze wijze goed wintervoeder voor het vee te kunnen opzainelen, en de verdorde grasstoppel niet zoodanig kan ontwikkelen om een ruimen hooioogst te doen verwachten. De gevallen regen is intusschen zeer heilzaam, zoowel voor het te veld staande koren, als voor de groenlanden, en ook bijzonder gunstig voor het boekweitgewas. Ongetwijfeld geeft het gevallen vocht genoegzaam eenige dagen weide voor het hongerige vee.
---

