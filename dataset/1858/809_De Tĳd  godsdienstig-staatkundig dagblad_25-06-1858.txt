
'fltfS^ Heeren Geabonneerden van «de aa^^ Tijd", die de verschuldigde gelden voor het loopend kwartaal nog niet hebben ingezonden, worden verzocht die tijdig, en wel uiterlyli vóór den 28 dezer maand aan de Administratie te doen toekomen, ten einde geen vertraging in de toezending der Couranten te ondervinden.
---

AMSTERDAM, 24 Junij.
Nederland, hoezeer in enkele aangelegenheden op den achtergrond geraakt, blijft in sommige anderen den aiouden roem van het vaderland handhaven. Wij zijn te weinig gekend. En waar in den vreemde door een Nederlander den voet wordt gezet, die, tier op zijne nationaliteit, de behoefte gevoelt, om wat er goed is in zijn vaderland en voortreffelijk en groot, in zijne ware gedaante voor te stellen; daar zal hij altijd de bewondering wekken van al wie hem aanhoort. Men weet in Europa niet genoegzaam wie en wat wij zijn, en hoe wij in onze geringheid veel bezitten dat eerbied en hoogachting afdwingt. Het is betreurenswaardig, dat zulks niet genoegzaam wordt gewaardeerd door velen, die in den vreemde ten naastenbij vergeten, dat zij Nederlanders zijn, en er alles bespreken behalve den lof van hun geboortegrond. En toch is het waar, — de ondervinding leert het — dat wie een echt Nederlander is, en zich als dusdanig in den vreemde vertoont, eenvoudig verhalende wat zijn vaderland is, onvermijdelijk en zelf achting inoogst en ons als volk doet hoogachten. Om, onder meer anderen, op een treffend voorbeeld te wijzen, hebben wij slechts op het verblijf van Hare Majesteit onze geliefde Koningin te Earijs de aandacht te vestigen. Ongetwijfeld hebben de voortreffelijke hoedanigheden, die haar onderscheiden, en haar overal in de wereld als vrouw, en als Koningin een hooge plaats doen innemen, daartoe veel bijgebrao-t. Maar zoo Nederland geen andere verdiensten had dan eene Koningin te bezitten, die door hare persoonlijke voortreffelijkheden" zich te Parijs evenzeer bemind als geacht en geëerd heeft weten te maken; dan zou de luister harer Koninklijke majesteit niet in die mate op Nederland zijn weergekaatst, als zulks thans heeft plaats gehad. Hare _ Majesteit heeft met hare hooge verdiensten tevens die van Nederland in den vreemde bekend gemaakt, en voor haar zelve eerbied en bewondering, en voor Nederland hoogachting ingeoogst. Diezelfde uitkomst, hoewel dan ook in veel mindere mate , kan worden en wordt met der daad door een ieder onzer bereikt, die karakter genoeg bezit, om als Nederlander in den vreemde te verschijnen en er wat Nederlandsch is te doen kennen.
De Engelschen kraaijen triumf, omdat zij van den Koning van Napels door bedreigingen hebben verkregen , wat zij niet aan het oordeel van een onpartijdig «cheidsregter hebben durven overlaten. Intusschen zijn ze toch wel een weinig in de verlegenheid over de wijze, waarop de Koning van Napels bij zijne bewilliging heeft doen uitkomen, dat hij slechts toegaf aan het regt van den sterkere. Intusschen, middeierwijl zij van hunne overmagt het laakbare misbruik maken, dat wij kennen, heeft de goddelijke Voorzienigheid gewild, dat zij de verdiende wedervergelding niet ontgaan zouden. Op het oogenblik dat zij Napels in strijd met het regt doen buigen voor hun bon plaisir, komen de Amerikanen, die op hun beurt de Engelschen doen buigen voor hunne luimen! Wat een tooneel en wat een kontrast!
En let op, de Koning van Napels wijkt voor de kanonnen van Engeland. Eene kleine mogendheid moet wel toegeven aan een groote mogendheid, die, waar spraak is van regt, antwoordt, dat zij sterker is in oorlogsgetuig en bereid om van hare overmagt gebruiken misbruik te maken. Maar anders is do verhouding van Engeland tot Noord-Amerika. Onmogelijk kunnen de Amerikanen tegen Engeland zee houden. Als John Buil vree 9 heeft voor broeder Jonathan , dan is 't alleen om den wille van den handel en de nijverheid. Als müitaire mogendheid staat Engeland ver, zeer ver boven de^Noord-Amerikaansche Staten. En toch, wat zien wij? Middeierwijl de Koning van Napels ten minste fier ie eer van zijne kroon ophoudt, zijn de Engelschen aan het werk, om hetgeen zij hun regt noemen, en dat strikt genomen als dusdanig kan worden verdedigd, los te laten niet alleen, maar te verzaken. Wij hebben ongelijk, zegt de Times, en de andere bladen roepen het hem na, en men hoort dat zelfs in het parlement! De Amerikanen, zegt het goevernement, willen het regt van onderzoek niet langer toestaan,- wij zullen 't derhalve opgeven. Wateene toegeeflijkheid en lijdzaamheid van lieden, die anders gewoon zijn zoo hoog een woord te voeren tegenover de zwakken? De Amerikanen kennen het zwak der Engelschen. En veroorloven deze zich met de diepste minachting over Napels te spieken; op hunne beurt sparen de Amerikanen aan de Engelschen geen der scheldwoorden, die deze gewoon zijn aan Napels toe te werpen. Zelfs in den Senaat te Washington zijn de grofste beleedigingen aan de Engelschen toegediend. Deze laten ze zich welgevallen , zonder een woord van tegenspraak. Wij hebben ongelijk, zoo spreken zij, wij moeten derhalve niet letten op den vorm, waarin men ons dat beteekent. i
Men heeft daar in die twee feiten de gehalte van de Engelsche politiek, die zonder karakter, zonder waardigheid en zonder beginsel wordt berekend naar den prijs van de markt. Zij is eenvoudig een geld-quaestie, die tot leiddraad neemt den regel van te heersenen over de zwakken, te kruipen voor de sterken, als er slechts een percentje aan te verdienen is.
De Parijsche Pays geeft weder een staaltje van de oppervlakkigheid der Fransche bladen, wanneer het vreemde landen geldt. In een zijner laatste Nommers begint dit blad een nieuwsberigt op den volgenden hoogdravenden toon :
"Een bijzondere brief van de Kaap de Goede Hoop, dato 10 Mei. brengt ter onzer kennisse een zeer belangrijk en in Europa onbekend feit, dat zich in Zuid- Afrika heeft voorgedaan. Dit feit is de vorming van een nieuwen onafhankelijken, wettig gekonstitueerden Staat, die bewoond wordt door een blanke bevolking, uit verschillende natiën van Europa voortkomende." En welke is nu deze belangrijke en nieuwe gebeurtenis , welke de Pays zich haast aan Europa te verkondigen? Niets anders dan de vestiging der Transvaalsche republiek aan de Kaap door de Hollandsche boeren,! welke de Pays //Boers" noemt. Volgens dit blad bestaat de bevolking voornamenlijk uit //Hollanders, Franschen, Engelschen en Duitschers." Op dit gedeelte van het berigt heeft de Pays mogehjk wel het oog, als hij van een //in Europa onbekend feit" spreekt.
Door de provinciale kommissie van onderwijs in de provincie Zeeland, zijn in den loop der vorige week geëxamineerd 10 personen. Daarvan zijn toegelaten: 1 als hoofdonderwijzer, 1 als hulponderwijzeres en voor de beginselen der Fransche en Engelsche taal, 3 als hulponderwijzer , waarvan één tevens voor de beginselen der Fransche en een voor die der Engelsche taal, 1 voor de beginselen der Hoogduitsche taal en wiskunde, 1 voor het verder voortgezet onderwijs in de Fransche en Engelsche taal en 1 voor het verder voortgezet onderwijs in de wis- en natuurkunde; en afgewezen: 1 als hulponderwijzer en 1 als onderwijzer in de Fransche taal.
Te 's Hertogenbosch zijn op 15 Junij geëxamineerd 8 hoofdonderwijzers, waarvan 2 toegelaten; op 16 Junij 10 hulponderwijzers, waarvan 3 en op 17 Junij 11 hulponderwijzers, waarvan ook 3 zijn toegelaten. Bovendien zijn twee hulponderwijzers, die zich vroeger tot het afleggen van 't examen hadden aangemeld, niet verschenen. Op 17 Junij zijn onderzocht 1 huisonderw. in de wiskunde (art. 1 der wet) die niet is toegelaten; op 18 9 personen voor de wiskunde (art. 1) waarvan 5 toegelaten, op denzelfden dag 2 personen voor de wiskunde (art. 72) die beiden zijn toegelaten, In de talen zijn op 16 Junij onderzocht 7 heeren voor levende talen, waarvan 4 toegelaten, op 17 7 waarvatr ook 4 en op 18 9 waarvan 5 zijn toegelaten. Dames: Op 19 Junij zijn van de 9 hulponderwijzeressen , die zich vroeger hadden opgegeven , slechts 4 verschenen , waarvan 2 toegelaten ; op dienzelfden dag zijn in de talen onderzocht 8, waarvan 5 toegelaten. Op 21 Junij zijn onderzocht 13 hulponderwijzeressen waarvan 6 toegelaten, 1 huisonderwijzeres (a en b van art. 1) slechts toegelaten voor het schrijven, zijnde litt. b.; 2 dames in handwerken, die beide zijn toegelaten.
Wij vernemen, dat de direktie van de Ned. Handelmaatschappij voornemens is, in de algemeene vergadering van stemgeregtigde deelhebbers in die Maatschappij, welke Woensdag, den 21 Julij e.k., des namiddags ten één ure, in het lokaal Zeemanshoop te Amsterdam zal gehouden worden, aan die vergadering voor te stellen, dat de direktie gemagtigd worde tot het sluiten eener leening, groot vijf millioen gulden, rentende 4 pCt. en aflosbaar op 30 Junij 1874 of vroeger, ter keuze van de direktie, o. a. aangevoerd, dat de eigen handel der Maatschappij, die gedurende de laatste jaren eene zoo aanmerkelijke uitbreiding erlangde, en ook voor hare deelhebbers niet zonder vrucht bleef, naar de overtuiging van de direktie, op den duur bezwaarlijk kan worden gedreven met de middelen, die haar thans ten dienste staan. Nogtans aarzelt zij niet hare overtuiging uit te spreken, dat die handel niet alleen behoort te j-worden voortgezet, maar dat ook de uitbreiding daarvan op den weg der Maatschappij ligt en van groot belang kan zijn voor Nederlands handel en nijverheid; terwijl ze ook voor de deelhebbers voordcelen zal kunnen afwerpen, al worden zij ook bij elke vermeerdering van de eigene zaken der Maatschappij aan meerdere handelskansen blootgesteld. De direktie heeft daarbij het oog gevestigd: 1° op onze Ned. Indische bezittingen; 2° op den katoenhandel; 3o op den handel in wol ; 4° op de betrekkingen met Ceylon; 5° de aanvoeren van huiden van Zuid-Amerika, en meer andere. De direktie heeft niet geaarzeld eene poging aan te wenden, om, door aanvrage van nieuwe fondsen, de middelen der direktie tot het drijven van eigene zaken uit te breiden. Zij heeft allen grond te vertrouwen, dat de belangstelling van de Ned. kapitalisten in den bloei van het vaderland en zijne koloniën genoegzaam zijn zal, om hare schuldbekentenissen tot het opgenoemde belang te plaatsen.
Uit onderscheidene aanteekeningen' heeft men een vergelijkenden staat opgemaakt van de buitengewone warme zomers_, die sedert de zevende eeuw in Europa hebben geheerscht, en waaraan het volgende overzigt ontleend is:
De eerste buitengewoon warme zomer, waarvan in de geschiedenis der 7e eeuw melding ,wordt gemaakt, is die van 658, in welk jaargetijde er door geheel Frankrijk gebrek aan water heerschte. In 879 deed zich in de omstreken van Worms meermalen het geval voor, dat de landarbeiders , ten gevolge van de hitte , op hunne akkers dood nedervielen. In 993 ging de oogst, inzonderheid in Duitschland, grootendeels verloren, doordien de granen en vruchten op de meeste plaatsen letterlijk verschroeid waren. In het jaar 1000 liepen de rivieren en bronnen in het Oostenrijksche zoo volkomen droog, dat men verpligt was de doode visschen op den ledigen bodem weg te ruimen, om de verpestende uitwaseming te doen ophouden. In 1022 hoorde men (overal van menschen, paarden en koeijen, die op het veld bezweken w^aren. In 1132 liep de Eijn in ! den Elzas totaal droog, terwijl de bodem daar in die omstreken op onderscheidene plaatsen door de hitte jmet kloven als doorgroefd werd. In 1195 was de hitte ¦in Italië, zelfs voor de Italianen, onuitstaanbaar. In 1171 openbaarde zich hetzelfde verschijnsel bij de Duitsche volken. Bij den slag van Bêla in 1260 bezweken bijna zooveel soldaten onder den invloed der zonnestralen als onder de slagen des vijands. In 1276 en 1277 heerschte er in schuren en stallen algemeen gebrek aan winter-voorraad, doordien de aanhoudende hitte het gras en de veldgewassen op de landerijen had doen verkwijnen, welk geval zich in 1293 en 1294 herhaalde. In 1303 en 1304 waren de Loire, de Eijn, de Seine en de Donau wegens den lagen waterstand onbevaarbaar en kon men op sommige plaatsen droogvoets de bedding passeren. Dit laatste was in 1393 en 1474 insgelijks het geval met den Donau en wel uitsluitend in de Hongaarsche landen, waar de temperatuur in die twee zomers gelijk stond met die van de woestijn Zahara. De jaren 1538 tot en met 1541 kenmerkten zich algemeen door eene hevige en met iederen zomer toenemende warmte , die wel van 1542 tot 1555 tot een minderen graad terugging, maar in 1556 op eens weder zooveel te heviger inviel. De buitengewoone droogte, in 1615 en 1616, zoowel als de ondragelijke hitte van 1646 zijn in de geschiedenis van alle Europeesche landen, bekend. Van de in 1652 heerschende droogte door het geheele Schotsche rijk wordt in de gedenkschriften van dil land melding gemaakt, als van eene bijzonderheid, die zich daar nog nooit in die mate had voorgedaan. Meer in de Midden-Europesche landen staat de zomerhitte van 1698 als niet minder drukkend aangeteekend en was het daarop volgend jaar de lucht eenigzins koeler, zoo kenmerkten zich toch de drie eerste zomers der 18de eeuw op nieuw door eene buitengewone warmte, die in Frankrijk haren hoogsten graad bereikte. In 1718 viel er te Parijs, in den tijd van vijf maanden geen enkele regendroppel, terwijl er, volgens de gedane waarnemingen eene warmte heerschte, gelijkstaande met 97° Fahrenheit, en er in die omstreken wegens het dorre gras even zoo min aan den hooibouw, als wegens het verdroogde afvallende ooft aan eene inzameling van boomvruchten te denken viel. Onder de warmste zomers vermeldt men ook die van 1723, en van 1743 tot en met 1746 , die evenwel nog werden overtroffen door die van 1748, 1754, 1760, 1767, 1778, 1779 en 1788. In 1751 en 1753 zijnerzelfs dagen geweest, dat de schaal van Fahrenheit 98° en eenmaal 99° teekende ; en toch klom dit in 1802 nog hooger, daar de thermometer in dat jaar den hoogsten stand bereikte, waarte het kwik nog ooit in de schaduw gekomen was. Bij menigeen zullen de zomers van 1811 en 1818 ook nog wel in het geheugen liggen, terwijl zeker geen Parfizenaar zal vergeten, welk eene verzengende hitte er juist tijdens de historische Julijdagen van 1830 heerschte. Kenmerkte zich de zomer van 1835 ook al door eene buitengewone warmte, zoo was toch die van 1846 nog merkwaardiger, doordien de schaal van Celsius in de Louvre toen'zelf eenmaal in de schaduw 36, zijnde 96 ruim Fahr. en in het zonnelicht vooreen oogenblik 40, en dus 104° Fahrenheit, aanwees. Uit deze en meer andere waarnemingen wil men opmaken , dat wij tot 1861 onze tegenwoordige warme zomers zullen behouden.
In de heetste dagen van de afgeloopen week teekende de thermometer 92 gr. F. Uit de volgende opgaven blijkt dat wij toen eene meer dan Oost-Indische warmte hadden. De warmte te Fadang op Sumatra was in 1850 , in de warmste maanden, 's namiddags ten 3 ure, gewoonlijk tusschen 87 en 81 gr. E. (of3len27gr. C). Gedurende geheel het jaar 1850 steeg de warmte te zelfder plaatse ten 3 ure 's namiddags slechts 5 maal tot 90 er. F. (of 32 gr. G). Echter waren allerwaarschijnlijkst 1850 en 1851 voor Padang geenszins buitengewoon koele jaren. Omtrent het klimaat van Java, zegt Otterloo, in zijne Handelsaardrijkskunde , pag. 66 : In de vlakten wisselt de temperatuur des daags van 85 tot 94 gr. E., en des nachts van 73 tot 80 gr.; in de hooge berglanden daalt de thermometer des daags tot op 60 gr., terwijl de nachten daar dikwijls zeer koel zijn. (Arnh. C.)
De 21 dezer werd door het Hof te's Hage eene zaak beslist, die slechts liep over ƒ4.40. Was de beslLsing van onlangs , opzigtens het afstoken in de branderijen door de administratie der belastingen , belangrijk voor de fabrikatie van moutwijn, dit arrest is voor den moutwijnhandel niet minder merkwaardig. In dien handel, werd beweerd, is het eene oude usantie, dat de distülateurs , indien zij den gekochten en ontvangen moutwijn niet dadelijk kunnen overstorten, de moutwijnstukken kunnen houden liggen , om ze eerst later over te storten, dan door den stadswaterijker te doen nameten, en slechts zooveel kannenmaat aan den rnwstoker als vcrkooper te betalen , als die stadswaterijker dan zal uitwijzen. In hoeverre aan die usantie de ruwstokers , als verkappers van moutwijn , in regten gebonden zijn, wilde men hebben uitgemaakt, gelijk van beide zijden werd aangevoerd. De regtbank te Eotterdam . had aan den ged. E. toegelaten het bestaan dier usantie te bewijzen. Op de pleidooijen van Mr. G. M. van der Linden voor den appellant G., en van Mr. J, C. Faber van Riemsdijk voor de geïntimeerde 8., heeft het Hof dat vonni3 vernietigd j.-. die. usantie , zoo ze bestaat, strijdig met de wet verklaard, en B. tot betaling veroordeeld. Bij de herstemming te Utrecht voor een lid van de Tweede Kamer der Staten-Generaal, zijn ingekomen 1089 stemmen. Herkozen de heer Mr. N. P. J. KIEN met 718 stemmen; de heer Jhr. Mr. J. L. B. de Muralt verkreeg er 371. De haring, welke gisteren middag, omstreeks lure, te Scheveningen-is verkocht, heeft /80 a/100 per ton gegolden.
De minister van Binnenlandsche Zaken heeft ter kennis van het publiek gebragt, dat bij den boekhandelaar G. J. Mingelen (firma van Weelden en Mingelen) te 's Gravenhage, en, door diens tusschenkomst, in de voornaamste gedeelten des rijks is verkrijgbaar gesteld het werk getiteld: Bijlagen bij de Eegisters I, II en 111, bevattende de beschrijving van de peilschalen, hakkelbouten en andere verkenwerken langs de rivieren de Boven-Ehijn, de Waal en de Mervvede, van Emmerik tot Gorinchem.
Heden ochtend zijn;HH<KK. HH. prinsen prinses Frederik, benevens Prinses Marie met gevolg, in deze hoofdstad aangekomen, om eenige inrigtingen in oogenschouw te nemen en naar men verneemt ook de tentoonstelling van oudheden in de zalen van het genootschap Arti et Amicitiae te bezoeken. Heden middag zullen HH. XX. HH. bij den heer Zomerdijk Bussink een dejeuné dinatoire gsbruiken, en heden avond naar de residentie terugkeeren.
Als aanvulling van het berigt uit Haulerwijk vernemen wij de volgende bijzonderheden: De hervormde gemeente van Donkersloot en Haulerwijk was eene kombinatie, die door een predikant werd bediend, maar aan wien om de moeijelijke waarneming van de dienst een hulpprediker was toegevoegd. Evenwel, het bleek later, dat er méér behoefte was aan eene splitsing in twee afzonderlijke gemeenten, die ieder in het bezit kwamen van een eigen predikant. Het goevernement heeft daarin toegestemd , en magtiging gegeven tot het beroepen van een tweeden predikant voor Haulerwijk. Zoo men nu, gelijk het betaamde, aan de gemeenteleden van Haulerwijk had overgelaten de keuze van een eigen kerkeraad, aan wien dan het beroep van een herder en leeraar kon worden toevertrouwd, ware er welligt geëne de minste moeijelijkheid ontstaan. Maar het klassikaal bestuur van Heerenveen heeft aan de gemeente een predikant bezorgd en, gelijk het niet zelden gebeurt, de keuze gevestigd op een proponent, die eenigzins in betrekking van bloedverwantschap staat tot een lid van het klassikaal bestuur, en na herhaalde pogingen gedurende eenige jaren nog geene standplaats verkregen had. Tegen dit beroep zijn de gemeenteleden gekomen in verzet bij het ministerie voor de Hervormde eeredienst, daar verreweg de meesten, zoo niet alle manslidmaten als predikant begeerden den hulpprediker van Allen, met wiens dienst zij tevreden waren, en daarin is zeker niets gelegen, dat onbillijk kan genoemd worden. Meer dan zes maanden is de vereischte koninklijke approbatie, ten gevolge van dat verzet, vertraagd, maar toch eindelijk veileend. Van die approbatie wordt aan de Staatscourant niet meer, gelijk vroeger kennis gegeven en zoo is tamelijk onverwachts en zeker wat onverhoeds de nieuwe predikant door zijn bloedverwant, lid der klassis, bevestigd, waarvan het onvermijdelijk gevolg moest zijn de ontruiming der pastorij van Haulerwijk door den hulpprediker, wiens dienst geëindigd was. Het is dus niet onwaarschijnlijk, dat de hulpprediker in zijn verzet, dat door den sterken arm der politie is gekeerd, wordt ondersteund door de gemeente en dat de ongehoorde | handelwijze hoofdzakelijk is toe te schrijven aan eene ondoeltreffende handhaving van het kerkelijk gezag.
(Utr. Ct.) Bij Kon. besluit van 21 Junij 1858, N° 9, zijn: I°. de ontvangkantoren der direkte belastingen en accijnsen te Westkapelle o. a. en te St. Laurens c. a. opgeheven; 2°. de gemeenten St. Laurens en Serooskerke ingedeeld bij het onvangkantoor der direkte belastingen, in- en uitgaande regten en accijnsen te Veere c. a., onder voortdurend beheer van den ontvanger P. B. van Visvliet; en is: 3°. voor de gemeenten Biggekerke, Meliskerke, Grijpskerke, Westkapelle, Domburg, Aagtekerke en Zoutelande vereenigd ingesteld één kantoor der direkte belastingen en accijnsen, waarvan de hoofdplaats zijn zal Domburg; 4°. benoemd tot ontvanger der direkte belastingen en accijnsen te Domburg e. a., de heer C. A. Modera,' thans ontvanger te St. Laurens c. a. Bij Kon. besluit van 21 Junij 1858, N° 19, is benoemd tot ontvanger der direkte belastingen, in- en uitgaande regten en accijnsen te Maassluis c. a., d> heer C. H. Smit, thans ontvanger der direkte belastingen en accijnsen te Bleiswijk c. a. De Thermometer teekende heden als volgt: 's nachts laagste stand 57 graden Fhr. 'smorgens 9 ure 69 *¦ r « 11 * 69 i 0 'snamidd. 1 // 68 u « 3 // 65 £ r r HOORN, 22 Junij. Is de weersgesteldheid in da daatste dagen voor den boerenstand in hel algemeen jniet voordeelig geweest, voor de boeren in ons distrikt, zoowel als voor gansch Noord-Holland, was het uiter- I mate nadeelig. Door de schraalte van het gras geven de : koeijen weinig melk, zoodat de boer, die van hetzelfde getal koeijen twintig kazen per dag maakte, thans geen 'tien maakt. Daarbij komt nog, dat de kaas, voor welke |gepasseerd jaar ƒ32 betaald is, thans hoogstens ƒ22 gemaakt kan w-orden. Boter wordt naar evenredigheid ook zeer weinig gemaakt, ofschoon deze nog goede prijzen opbrengt. Hooi voor den winter zal er over het algemeen weinig gewonnen worden. Het vooruitzigt voor den landman bij zijn duur gekocht of gehuurd land, is dus dit jaar niet zeer gunstig. Alleen het bouwland en de aardappelen beloven voordeel.
ZWOLLE, 22 Junij. Bij arrest van het Provinciaal Geregtshof in Overijssel, van heden , is de persoon vau H. Belle, wegens het afleggen van getuigenis in het voordeel van de beklaagden, de gebrs. Marsman, schuldig verklaard aan valschen eed, en mitsdien veroordeeld tot vijf jaren tuchthuisstraf, alsmede in de kosten.
WAALWIJK, 22 Junij. Als een bijzonderheid eh tevens als eene bijdrage tot de zoo hier als elders loopende en zich bevestigende geruchten wegens de overmatige duurte van hooiland-pachten kan dienen, dat voor drie jaren door den bouwman J. van Bokhoven te Haarsteeg zijn aangekocht eenige perceeltjes zoogenaamde //verdronken grasgronden" voor de luttele som van honderd gulden, welke gronden, na echter merkelijke verbeteringen ondergaan te hebben , voor dit saizoen zijn verpacht voor negen honderd gulden. (Arnh. Ct.)
---

