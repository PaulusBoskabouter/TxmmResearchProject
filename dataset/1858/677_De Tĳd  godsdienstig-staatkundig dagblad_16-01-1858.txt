AMSTERDAM, 15 Januarij. Benoemingen.
Alvorens verder te gaan, meenen wij te moeten in herinnering brengen, dat in al wat wij betrekkelijk de benoemingen gezegd hebben of nog zullen zeggen, altijd van zelfs begrepen is het voorbehoud, dat wij in ons Nommer van 14n Januarij jl. hebben gesteld. Dewijl wij niet telkens daarop kunnen terug komen, zoo verwijzen wij daarnaar voor al hetgeen nu en later volgen z»l- Bij al hetgeen wij zullen in 't midden brengen is altijd van zelf verstaan, wat wij \ onder de voorafgaande bemerkingen hebben opgenomen. Het kan overbodig schijnen zulks te herhalen. Desniettegenstaande drukken wij er op. Niet tot voorlichting der onverbeterlijken. Maar om hun een wapen uit de hand te rukken. Hunne kwaadwilligheid is gewoon aan de klagt der Katholieken een zin te hechten, die nooit in hunne bedoeling heeft gelegen. Daartoe nu willen wij zelfs geen voorwendsel geven, opdat het nuttig en vreedzaam gedeelte der Protestantsche bevolking, althans niet door onze schuld, misleid worde. En nu ter zake.
Het is dan regel, dat de benoemingen geschieden naar en om het geloof. Niet dat bij elke benoeming van een Protestant daarop gelet wordt; wij verstaan den regel slechts in dezen zin: is een kandidaat Protestant, het is eene aanbeveling om geplaatst te worden in Noord- Brabant en Limburg; is daarentegen een kandidaat Katholiek , het is eene reden om niet geplaatst te worden jjan_deze zijde van den Moerdijk.
Er zijn uitzonderingen. VÖTrzek^r^V^^ïïïerizeïfs toegeven dat er vele zijn. Maar zij laten den regel in zijn geheel, dat in de streken, waar de bevolking Katholiek is, zoo veel mogelijk Protestantsche ambtenaren moeten worden ingeplant; terwijl omgekeerd in het gedeelte van het rijk, waar óf de bevolking óf slechts de meerderheid Protestantseh is, niet ligtelijk en dan nog spaarzaam, een Katholiek ambtenaar kan worden geduld. Daaruit alleen volgt reeds, dat er voor Katholieken weinig plaats is. Als naar gene zijde van de rivieren , zooveel 't mogelijk is, Protestanten worden overgezonden, om er een zeker aantal goede posten te bekleeden, dat niet voor vermindering, maar wel voor vermeerdering vatbaar is; en omgekeerd aan deze zijde der rivieren de Katholieken zoo veel mogelijk geweerd worden; wat blijft er dan voor deze laatsten over? Dat is al zeer weinig met betrekking tot het geheel. Maar daaraan kleeft nog eene andere ongelegenheid, waarover in Limburg en eenige streken van Noord- Brabant geklaagd wordt. Voor de bewoners der bedoelde gedeelten des rijks is 't bijna onmogelijk, althans uiterst moeijelijk om eene ambtelijke bediening te verkrijgen. Voor hen is geen kans , om ooit onder het Protestantsche deel der bevolking een post te erlangen; dat is buiten kijf. Maar nu in hunne onmiddellijke nabijheid, in 't land hunner inwoning ? Tel eerst eens al de Protestanten, die daar ambtenaar moeten zijn; en reken dan nog eens, dat hetgeen overblijft wordt verdeeld onder al de Katholieke sollicitanten, die uit alle oorden van het rijk komen opdagen en ook uit alle oorden van het rijk daarheen worden gezonden. Hoe veel kans is er dan nog voor de Limburgers en Noord-Brabandèrs, die wij op het oog hebben, om eene plaats te krijgen? De Katholieken worden over het algemeen te dien aanzien als paria's behandeld; maar de zulken, waarvan Wij nu spreken, zijn wel de paria's der paria's, altijd en alleen ten gevolge van het systeem, dat bij benoemingen gevolgd wordt, hoewel 't ongrondwettig, onregtvaardig, onstaatkundig en tevens onverstandig is. Maar daar is nog iets ergers. In de manier, waarop dat systeem wordt in praktijk gebragt, ligt nog eea vermoeden van wantrouwen tegen de Katholieken, ornaat zij Katholiek zijn, een wantrouwen, dat, dewijl j ' allen grond mist, allerhatelijkst en daarom ook ondragelijk is. Ziehier hoe men daarbij te werk gaat. Aan deze zijde van den Moerdijk maakt men hoegenaamd geen bezwaar, om eene gansene administratie of een geheel regterlijk kollegie uitsluitend te vullen met Protestantsche titularissen. Hier en daar wordt nu en dan een Katholiek ingeschoven, als het zoo te pas komt, om een exemplaar te bezitten voor de beweering, dat de verdraagzaamheid en de- grondwettige aanspraak worden gehandhaafd. Maar aan gene zijde der groote rivieren is dat anders. Daar heeft men in de bedeeling der ambten twee regels, waarvan niet ligtelijk en zeldzaam wordt afgeweken.
De eerste regel is deze. Men heeft een soort van verhouding ingevoerd tusschen Protestantsche en Katholieke ambtenaren. Waarop berust die verhouding? Er is niemand ter wereld die het zeggen kan. Waar van daan komt zij ? Er is hoegenaamd geen redelijke grond voor. Het is eene soort van praktijk, die zich gevestigd heeft door het regt van den sterkste , en die zoo lang praktijk is geweest, dat zij bijna wet is geworden en altans door alle belanghebbenden als regel wordt beschouwd. De Protestanten maken er gebruik van om bij benoemingen bevoorregt te worden ; de Katholieken laten 't zich lijdzaam welgevallen. leder kent den regel; ieder regelt er zich naar; én Protestanten én Katholieken spreken er over als van iets zeer normaals. Er zal eene betrekking openvallen. Een Protestant zal met de beste bedoeling der wereld, zonder zweem van onverdraagzaamheid tot een Katholieken sollicitant zeggen : 't is .ai,_ dat gij vraagt, maar gij kunt niet benoemd worden ; de betrekking behoort ditmaal aan een Protestant. En de Katholiek, die dat aanhoort, zal niet zelden, verre van daartegen op te komen , eenvoudig antwoorden: 't Is waar, dat deze reis een Protestant moet benoemd worden; maar ik ding ook alleen mede , om voor eene volgende gelegenheid in aanmerking te kunnen komen.
Ziedaar dan in Noord-Brabant en Limburg eene ponds-pondsgewijze verdeeling van ambten, tusschen Katholieken en Protestanten gevestigd, met dien verstande, dat de Protestanten tienmaal zwaarder wegen dan de Katholieken. Dat staat op den voorgrond. En de op dezen voet ingevoerde ponds-pondsverdeeling heeft openbaar plaats en geschiedt in 't volle licht van den dag, als ware zij de meest natuurlijke, de meest wettelijke, de meest regtvaardige, de meest verstandige zaak ter wereld! En zij bestaat en wordt gehandhaafd van dezulken , die ons het verwijt doen, dat wij eene pondsponds-gewijze verdeeling van ambten vorderen, op het oogenblik, dat zij-zelven zulk eene verdeeling ten schade en schande van de Katholieken handhaven, omdat het leeuwen-aandeel aan de Protestanten geschonken wordt!
De tweede regel is nog veel ergerlijker. Hij is deze: Sommige administratiën en geregtelijke kollegiën mogen niet aan Katholieken worden toevertrouwd zonder dat een Protestant er naast staat, die ze bewaakt.
Wij weten, dat die regel nergens geschreven staat. Wij zullen er bijvoegen, dat geene Regering, noch Protestantseh beambte ooit de onvoorzigtigheid hebben zal om dien regel uit te spreken in 't bijzijn van Katholieken. Maar als men daarom beweeren mogt, dat hij niet bestaat, niet wordt toegepast; dan zou men ons en het publiek slechts zand in de oogen werpen. _ Wij beweeren, dat de regel, die nergens geschreven en nergens wordt uitgesproken, desniettemin bestaat, dewijl hij praktijk is. Hoe toch komt men aan de praktijk, die zorgvuldig wordt gehandhaafd, waarvan men nooit afwijkt, als men niet een regel heeft, waaruit dis praktijk volgt? Men spreke hier van geen toeval. Dat toeval kan veroorzaken dat hier of daar, nu en dan een en hetzelfde verschijnsel zich vertoont. Maar als een verschijnsel zich regelmatig voordoet, op gezette tijden altijd weerkeert, nooit achterblijft, dan om eene bekende tijdelijke oorzaak, die slechts eene kortstondige uitzonderingmaakt , om zoodra mogelijk weer in den gewonen kring te treden; dan zeggen wij, dat er regel is. De natuurwetten hebben geen anderen grond. En als het onmogelijk is dat de Illiade van Homerus geVormd is door letters die toevalligerwijs naast elkander zijn gevallen, dan is het evenzeer onmogelijk, dat naast Katholieken steeds een Protestant wordt geplaatst, indien zulks niet geschiedt naar een bepaalden regel. Te meer, omdat er omgekeerd niet gezorgd wordt, dat in andere streken naast de Protestanten altijd een Katholiek staat.
Dit laatste geeft aan de praktijk, die tegen de Katholieken geldt, eene nog veel meer hinderlijke kleur. Want het bevestigt onze beweering, dat de regel grond heeft in een onteerend vermoeden van wantrouwen jegens onze geloofsgenooten. Vooral ook wanneer men let op den aard der betrekkingen < waarin de regel meer bijzonder wordt toegepast. In eenige finantiëele administratiën en in geregtelijke kollegiën, zal men schier nooit de hoofdbeambten aan Katholieken onbewaakt en zonder Protestantsch tegenwigt toevertrouwen. Waarom? Vreest men de rapporten, die door Katholieke ambtenaren aan de Regering over personen en zaken moeten worden opgezonden ? Moeten die door Protestantsche ambtenaren worden toegelicht, verduisterd of onschadelijk gemaakt ? Is een rapport, of een staat, of inlichting door een Katholiek ambtenaar opgemaakt, daarom , omdat hij Katholiek is , reeds verdacht, en moet dat alles daarom door een Protestant, die hem tot wachter is gegeven , worden bevestigd , of ontkend, of ontzenuwd ? Het schijnt, naar de uiterste zorg, die aangewend wordt om ten allen tijde naast Katholieken aan Protestantsche ambtenaren zulke plaatsen te geven, als voor dusdanige controle geschikt zijn. Om hetgeen wij betoogen duidelijk te maken, nemen' wij een voorbeeld in de regterlijke kollegiën. Daarin onderscheiden wij tweederlei personen. De regters en het publiek ministerie. In den regel zal men er niet op zien om aan deze zijde van den Moerdijk al de regters Protestant te doen zijn. Aan gene zijde integendeel zal men altijd zorgen , dat er onder de regters ten minste één is, die tot de Protestanten behoort.
Maar er is een ander deel waarvoor men nog grooter bezorgdheid aan den dag legt; dat is het deel der regtbank , dat nog een anderen invloed uitoefent, dan dien der regtspraak. De prezidenten der provinciale hoven en regtbaüken; de prokureurs-generaal en officieren der regtbanken; de aclvokaten-generaal en substituut-officieren. Ten hunnen aanzien zal men den regel nooit schenden dan voor een kort oogenblik, om er zoo spoedig mogelijk weer op terug te komen.
Wel is waar, men maakt er hoegenaamd geen bezwaar van, om in al de noordelijke provinciën, al is de Katholieke bevolking nog al talrijk, alle prezidenten, prokureurs en advokaten-generaal, alle officieren en substituut-officieren uit de Protestanten te kiezen. Men ziet daarin zoo weinig bezwaar, dat uiterst zelden eenig Katholiek in dergelijke bediening optreedt.
Maar in Noord-Brabant- en Limburg is dat omgekeerd. Daar moet altijd in het parket 'ten minste één Protestant zijn, en in den regel zijn er meer.
Die regel wordt onverbiddelijk vastgehouden. Veronderstel dat in eene arroüdissements-regtbank, prezident en officier Katholiek zijn; al zijn er dan ook Protestantsche regters, al is de griffie van Protestanten voorzien; men zal een weinig bekwamen Protestant, die hoegenaamd geene verdiensten heeft dan dat hij Protestant is, tot substituut-officier benoemen, liever dan een Katholiek, die allezins uitmunt door bekwaamheid en die daarenboven nog aanspraak heeft door bewezene diensten. Men kan immers den Katholieken prezident en officier niet alleen laten ? Moeten zij niet bewaakt worden door een Protestant in het paA;et-zelf? En let wel op, dat ook dit aangenomen is ; dat het parket, met het overige wat invloed geeft, altijd open staan moet voor Protestanten. Dat is eene zoo gewone zaak geworden, dat het hatelijke daarvan der aandacht van velen ontsnapt, en ieder er zich naar regelt. Het getuigt van den staat van verdrukking, waaruit de Katholieken komen. Anders zou dat ondragelijk systeem verfoeid worden , gelflk \et dat verdient; terwijl het nu stilzwijgend wordt verdragen , als ware het, in plaats van een onteerende zaak , eene zeer billijke ordening.
---

