AMSTERDAM, 5 Julij. Het verslag van het armwezen in 1856,
door den minister van Binnenlandsche Zaken aan de Tweede Kamer dei- Staten-Generaal toegezonden , leert ons, dat in het algemeen de toestand in de verschillende gewesten des rijks iets gunstiger was dan voorgaande jaren. Daarvoor worden verscheidene redenen opgegeven, waarvan de voornaamste zijn de goede oogst, die eene dalino- in de prijzen der levensmiddelen te weeg bragt, en den arbeidenden ,stand gelegenheid gaf om met het verdiende werkloon rond te komen. In de tweede plaats, het meerdere werk. Dit geldt voornamelijk voor de landbouwende streken, waar de vraag naar arbeiders zoo groot was, dat op sommige plaatsen handen te kort schoten. De zachte winter was oorzaak dat veldarbeid verrigt werd in maanden, waarin die anders geheel gestaakt wordt. Niet alleen werd dus een aantal handen meer, maar ook langer tijd bezig gehouden, dan in den regel het geval is. De klasse der daglooners genoot daardoor het dubbele voordeel van meer inkomsten dooide grootere vraag naar werk, en minder uitgaven door den lageren prijs der levensbehoeften. Desniettemin is de invloed van deze oorzaken op het aantal bedeelden en de som der bedeelingen veel geringer geweest, dan men meenen zou daarvan te kunnen verwachten.
Het is waar dat eenige andere oorzaken schadelijk hebben gewerkt, onder anderen hebben in sommige gedeelten der provincie Limburg hagelslagen groote verwoestingen aangerigt, en op uitgestrekte velden den oogst vernield. Ook was de toestand in de fabrieksdistrikten op verre na zoo gunstig niet als die der landbouw-streken. In het gedeelte van het Verslag onder anderen , dat Overijssel behandelt wordt het verminderd vertier als een der oorzaken opgegeven, die aan 'len arbeid minder levendigheid en daardoor aan de armoede grootere uitbreiding gaf. De voornaamste tak van welvaart in ons land: groothandel en scheepvaart wordt, in zijn betrekking met het armwezen, bijna niet behandeld in dat gedeelte van het Verslag, waarover wij hier spreken. De reden hiervan ligt voor de hand. De zetel van handel en scheepvaart is in enkele groote middelpunten, welker toestand niet opzettelijk in de verslagen behandeld wordt, omdat die slechts de algemeene opgaven van elke provincie als grondslag der medegedeelde uitkomsten nemen. Deze wijze van bearbeiding heeft het nadeel, dat, bij voorbeeld, over den toestand van Drenthe een betrekkelijk uitgebreide beschouwing gegeven wordt, terwijl men in het Verslag niet dan ter loops en alleen in verhouding tot een ondergeschikt punt gewag vindt gemaakt van bet armwezen te Amsterdam, waarvan de bevolking toch ruim driemaal grooter is dan die van de provincie Drenthe. Rotterdam, dat in zielental nagenoeg met Drenthe gelijk staat, geniet mede de eer eener bijzondere vermelding niet. Om nu tot een goed overzigt te geraken van de verschillende oorzaken van voor- en achteruitgang in het armwezen, zou het toch noodzakelijk zijn bepaalde opgaven, in verband met den algemeenen toestand, te ontvangen van deze twee gemeenten, waar de groot-handel, de scheepvaart, een groot deel der nijverheid, en een aanzienlijke bevolking zich als het ware zamengetrokken hebben, en wier welvaart tot op zekere hoogte dc maat aangeeft der algemeene welvaart. Bij de °genoemde wijze van bearbeiding is bet echter natuurlijk, dat de rubriek van het Verslag: ''Opmerkingen omtrent den voor- of achteruitgang van den staat°van het armwezen", ons daarover niets leeren kan. Ziehier nu wat wij betreffende dezen algemeenen toestand van elke provincie vermeld vinden. Noordbrabant. Het getal der als »de huiszittende armen" bedeeld wordende,, personen, en de som door aüe instellingen van weldadigheid verstrekt, bedroeg minder dan in 1855. ?. , Gelderland. Hierover worden geen bijzondere opmermerkingen medegedeeld. Zuid-Holland. De toestand is hier gunstig geweest, waartoe de daling van eenige levensbehoeften , en vooral de ruime gelegenheid om werk te krijgen, veel hebben bijgebragt.
Noord-llolland levert weinig verschil op metlaatstvorige jaren; nog altijd is er een niet gering aantal plaatsen, waar de toestand bepaaldelijk ongunstig moet worden genoemd; de gemeenten, waar men zich over een gunstigen staat van het armwezen mag verheugen, behooren tot de zeldzame uitzonderingen. I Zeeland. Hier. is eenige verbetering merkbaar. Het ' aantal bedeelden en het bedrag der uitgaven voor onderstand is aanmerkelijk minder geweest dan over 1855. ' Ook hier worden de daling der levensmiddelen, de meerdere arbeid en de zachte winter als oorzaken van die verbetering genoemd. Utrecht. Wij vinden omtrent dit gewest nagenoeg dezelfde opmerkingen. In het algemeen is er de toestand het gunstigst in de kleine, uitsluitend landbouwende, gemeenten , en het minst gunstig in die gemeenten, waar veenderijen zijn. Friesland. De toestand is hier nagenoeg gelijk aan vorige jaren. Op eenige plaatsen nam het getal der armen, die voortdurend ondersteuning behoeven, merkelijk toe, (de reden wordt niet medegedeeld) wat ten naastenbij opwoog tegen de voordcelen, ook hier door de lagere prijzen der levensbehoeften en den meerderen arbeid te weeg gebragt. Overijssel. Hoewel in het algemeen minder donker gekleurd dan in het vorige jaar, zijn toch uit vele gemeenten de berigten omtrent den algemeenen toestand van het armwezen verre van gunstig. Vooral waar de minvermogende klassen van fabriekarbeid leven , is dit het geval. De toestand is gunstiger, waar landbouw en veldarbeid de hoofdzaken zijn. Groningen. In deze provincie was niet alleen overvloedig werk in bijna alle takken van nijverheid en volksvlijt , (wat mag het onderscheid zijn tusschen beide ?) maar er werden ook hoogere dagloonen besteed, die meer in de verhouding kwamen tot den prijs der levensmiddelen, zoodat het den vlijtigen werkman niet aan een behoorlijk bestaan ontbrak. Drenthe. In deze bijna uitsluitend landbouwende provincie wordt de toestand zeer gunstig _ genoemd. Bijna in alle gemeenten is de armoede verminderd, en grootendeels heeft de bijzondere liefdadigheid voorzien in de armverzorging. Bij uitzondering van de meeste andere gewesten lezen wij hier de klagt, dat de duurte der meeste noodwendigheden des levens voortdurend op de lagere standen bleef drukken.
Limburg. Dezelfde klagt wordt door de Gedeputeerde Staten van dit gewest geuit, en aan die oorzaak, verzwaard door de plaatselijke rampen, waarvan wij boven spraken, wordt het toegeschreven, dat ondanks de lagere prijzen der granen en andere voedingsmiddelen , de zachte weersgesteldheid in dezen winter en de ruimere gelegenheid tot het verkrijgen van-werk , de verbetering in den toestand van het armwezen niet groot is.
Uit al deze opgaven blijkt derhalve, dat zoo er eenige vermindering van armoede waargenomen is, alleen tijdelijke oorzaken daartoe hebben bijgedragen. In sommige opgaven wordt gezegd, dat een onmiddellijke verbetering van den toestand van het armwezen, slechts dan te wachten is, wanneer de prijzen der eerste levensbehoeften door verdere daling tot een matiger peil terugkeeren. De Gedeput. Staten van Zuid-Holland denken hier anders over. //Het is", zoo lezen wij in de opgaven van die provincie, //voor behoeftigen minder de vraag of de levensbehoeften duur zijn, dan wel of zij werk kunnen vinden." Deze stelling heeft ongetwijfeld meer grond dan de andere, want wat baat het den arme of het brood goedkoop is, als het geld om het te koopen voor hfm niet bereikbaar is, en dè prijs der levensmiddelen kan hem geen zorg baren, wanneer zijn loon daarmede in verhouding klimt. Prijzen van levensmiddelen zijn slechts duur of goedkoop, met betrekking tot den stand der prijzen van den arbeid. Wij komen op deze en eenige andere algemeene beschouwingen in het Verslag terug.
Thans is openbaar gemaakt het voorloopig verslag der kommissie van rapporteurs over de wetsontwerpen tot regeling van: I°. de uitoefening der geneeskunst; 2°. de uitoefening der artsenij-bereidkunst en den handel in geneesmiddelen en in heelkundige werktuigen ; 3°. het geneeskundig bestuur; en 4°. het onderzoek naar de bekwaamheid van aanstaande geneeskunst-oefenaren en apothekers. De eerste inzage der aangeboden wetsontwerpen echter wekte, zoo niet teleurstelling, dan toch bevreemding. De memoriën van toelichting geven, wat de hoofdzaak betreft, meestal woord voor woord weder wat reeds in de gelijksoortige stukken, bij het rapport der staatskommissie gevoegd, te lezen was. Men is ver van die handelwijs op zich-zelve te misprijzen,' maar men had dan ook verwacht, dat de Regering, na de bestaande behoeften, de ondervinding der laatste jaren en de menigvuldige geschriften, die over het onderwerp het licht zagen, naauwgezet te hebben geraadpleegd, met volle overtuiging tot de voorstellen der staatskommissie ware teruggekeerd. De gedane voordragt levert evenwel van zulk eene naauwgezette toetsing en studie weinig blijken op en getuigt veeleer hier en daar van vlugtige behandeling.
Verschillende leden konden niet nalaten het gevoelen te uiten, dat de Regering, zwichtende voor den aandrang in en buiten de kamer, de tegenwoordige wetsontwerpen heeft ingezonden , niet zoo zeer omdat zij van de deugdelijkheid der daarbij voorgeschreven regeling overtuigd is, of op hunne aanneming', zoo als zij daar liggen , bijzonderen prijs stelt, als wel om toch iets te doen en de kamer over den weg , in deze zaak te bewandelen , te polsen. Het had den schijn , alsof zij , gelijk bij de regeling van het lager onderwijs heeft plaats gehad , door hare voordragt enkel eene wisseling van gedachten met de kamer over een veel besproken onderwerp wilde openen, in de hoop van door wederzijdsche schrifturen tot ecu aannemelijk, behoorlijk uitgewerkt stelsel te geraken. Het totstand brengen van gewigtige en veel omvattende wetten op zoodanige wijze is echter uit meer dan een oogpunt verwerpelijk. Zoo de Kamer er zelve toe heeft medegewerkt, . dat de wet op het lager onderwijs als uit haren boezem is voortgekomen, bestonden daarvoor overwegende redenen van bijzonderen aard, die voor de herziening der geneeskundige wetgeving niet gelden. De Regering behoort omtrent het onderwerp van wetgeving, even als omtrent elk ander, te weten wat zij wil. Zij moet de Kamer niet nopen, om zich uit haren eigenaardigen werkkring in dien der Regering te verplaatsen. Daarom ook toonden deze leden zich weinig geneigd om, bij het ontvouwen van hunne bezwaren en bedenkingen tegen de voorgedragen regeling in bijzonderheden op te geven wat zij, in plaats van de bestreden wetsbepalingen,wenschelijk achten.
Er waren ook verscheidene leden, die geheel de voordragt als ontijdig beschouwden, omdat de regeling van het hooger onderwijs aan die van de uitoefening der geneeskunst behoort vooraf te gaan. Andere leden zagen daarin echter geene genoegzame reden om de tegenwoordige voordragt als ontijdig te beschouwen. Naar het oordeel van verre de meeste leden mag het boven allen twijfel gesteld worden, dat er werkelijk dringende noodzakelijkheid bestaat om de bestaande wetgeving op de uitoefening der geneeskunst te herzien. Het denkbeeld om aan degenen, die op welke wijze dan ook, geneeskundigen bijstand verleenen of toezeggen, volkomen vrijheid te laten, vond in dien uitgestrekten zin geen enkelen voorstander.
Leden, die zich niet ongnnstig voor de tegenwoordige wetsontwerpen gestemd toonden moesten erkennen, dat bij hunne aanneming nog in verre na geene volledige geneeskundige wetgeving zou worden ingevoerd. De vier ontwerpen konden dan alleen beschouwd worden in bestaande behoeften te voorzien, als zij den aanvang vormden van eene geheele reeks later tot stand te brengen wetten. Niets wordt gezegd omtrent de veeartsenijkunde en wat daarmede in verband staat, evenmin treden de voordragten op het terrein van hetgeen meer bepaald onder gezondheidspolicie begrepen wordt —
wat het eerste ontwerp betreft, verklaarde de meerderheid zich niet te kunnen vereenigen met de twee gewigtige punten, door art. 1 beslist namelijk: I°. geen volstrekte eenheid van stand voor de geneeskunstoefenaren, daar, nevens den wetenschappelijk gevormden doktor, geneesmeesters worden toegelaten; en 2°. geene gelijke bevoegdheid voor alle akademiesch gegradueerden, daar, buiten en behalve de doktoren in de drie hoofdvakken der geneeskunde, voortdurend doktoren zullen kunnen optreden, enkel bevoegd om of de genees en heelkunde, of de genees- en verloskunde, of uitsluitend de geneeskunst uit te oefenen.
Wat het tweede ontwerp betreft, werd vrij algemeen door de leden der Kamer omhelsd het door de Regering uitgesproken gevoelen, dat vermindering van het aantal apotheken als eene zeer wenschelijke zaak moet worden beschouwd. Algemeen verklaarde men zich tegen het geheel der afdeeling van den groothandel in
err de fabrieken van geneesmiddelen, waartegen de voornaamste organen van den handel reeds te regt hunne stem hebben doen hooren. Even ongunstig oordeelde men over de afdeeling van den handel in heelkundige werktuigen. Het hoofddenkbeeld van het derde ontwerp — de opdragt van het geneeskundig staatstoezigt, altans wat de hoofdzaak betreft, niet aan kommissiën, maar aan op zich-zelven staande personen — werd door een deel der leden met kracht bestreden. Andere leden toonden zich niet zoo zeer tegen het hoofdbeginsel der wet ingenomen , of waren zelfs voor de uitvoering daarvan gestemd. Nagenoeg algemeen heeft men zich tegen het denkbeeld verklaard, om aan de geneeskundige ambtenaren de uitoefening der praktijk toe te staan. — Ten aanzien van het vierde ontwerp is het, naar veler oordeel, onmogelijk, omtrent de wetenschappelijke en praktische bekwaamheid der toekomstige geneeskunstoefenaren hoogere eischen te stellen, als het geneeskundig onderwijs op onze hoogescholen geene uitbreiding en verbetering erlangt, en kan dus tot den maatregel om de doctoren aan een Staatsexamen te onderwerpen niet worden overgegaan, zoolang dc regeling van het hooger onderwijs niet heeft plaats gehad.
Volgens een opgave in de Amsterdamsche Courant zijn er bij den brand van verleden Vrijdag in het geheel een en veertig perceelen in de asch gelegd. Het getal spuiten, dat daarbij werkzaam was, bedroeg vijf en dertig.
Z. M. heeft pensioen verleend: aan H. A. Wiercx, gewezen referendaris bij het departement van Binnenlar-.dsche Zaken , ten bedrage van ƒ 1733, en aan J. L. Tim Berkhout, gewezen kommies ter provinciale griffie van Noord-Holland, ton bedrage van ƒ923.
's GRAVENHAGE, 4 Julij. Naar men verneemt, heeft H. M. de Koningin aan den beroemden historieschilder den heer. G. Gallait van Brussel, die zich thans in de rezidentie bevindt, den vereerende-n last opgedragen HDs. portret te vervaardigen. — Gisteren avond ten 7 uur arriveerde te Vlaardingen de tweede jager met 121 ton jaagharing, puike kwaliteit. Berigt der vangst is gunstig. — Volgens berigt uit Lerwick van 28 Junij, zijn den 26a dier maand wegens noodweer aldaar binnengeloopén , 11' Nederlandsche haringschepen; het hospitaalschip Drie Gebroeders, schipper van Noord , van Vlaardingen gearriveerd heeft slecht weder gehad. Het jagerschip Doggersbank, schipper van der Wind, is zwaar lek binnengeloopén , en vol water aan strand gesleept, het werd door den timmerman van het hospitaalschip gerepareerd.— Nadere berigten van het hospitaalschip, te Vlaardingen ontvangen, houden in, dat sommige schepen, -zeer waarschijnlijk de hierboven bedoelde, jl. Maandag een zeer voordeeiige haringvangst hebben gehad. DELFT, 26 Junij. De prijzen der kaas zijn heden geweest ƒl9 a 12. Ter markt zijn- verkocht 68 stapels, wegende 18,033 Ned. W.
VLAARDINGEN, 3 Julij. Tot lid van den Gemeenteraad is benoemd de heer J. de Bruyn Mz.
MEPPÈL, 2 Julij. Een milde regen heeft gisteren en ih den afgeloopen nacht eenen merkbaren gunstigen invloed op den stand der gewassen uitgeoefend.
HOORN, 3 Julij. Hoogste graanprijzen. Gerst ƒ 6.25; Haver ƒ 5,40 ; bruine boonen ƒ 12,50. — Boter per Ned. tg ƒ1,20; kippen ƒ0,50; Eenden a ƒ0.10; kipeijeren a, ƒ2,50 per 100 stuks; eendeijeren k ƒ3.50 per 100 stuks.
BREDA, 4 Julij. De inspektiën door den heer generaalmajoor jhr. van Siegendonck , inspekteur-generaal der artillerie zijn geëindigd. — Door de laatst gevallen weldadigen regen zijn de veldgewassen geheel verbeterd. Men ziet dan ook eenen gewenschten oogst te gemoet.
---

