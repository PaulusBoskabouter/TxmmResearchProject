AMSTERDAM, 23 September.
De studiën op godsdienstig, wetenschappelijk en letterkundig gebied geven heden eene irproeve van oplossing der schoolkwestie, door A. van Gestel, s. j", die zeer de aandacht verdient, en waarop wij ons haasten de opmerkzaamheid te vestigen van roomsch en onroomsch, van vriend en vijand. Die proeve is het antwoord, dat de schrijver zich heeft gegeven op de vraag, die herhaaldelijk ons door tegenstanders is gedaan: »Waar wildet gij heen?" Eenieder, die 't wenschte te weten, wist wat wij, Katholieken, in 't algemeen verlangen; maar de bekwame schrijver heeft dat nu zeer naauwkeurig in alle bijzonderheden willen uitwerken. Dat de auteur aan het antwoord, dat hij aanbiedt, noch tijd, noch onderzoek gespaard heeft, weten wij; ook dat hij niet heelt nagelaten het oordeel van vele mannen "van ondervinding en doorzigt te raadplegen. En alhoewel zijn antwoord de vrucht van rijpe overweging' is, heeft de schrijver toch zeer bescheiden in de voorrede' verklaard, dat zijn voorstel alleen «zijn persoonlijk gevoelen" is. Wij aarzelen niet ons daarmede ¦volkomen te vereenigen en zijn voorstel tot het onze te maken. Om den geest van redelijkheid en billijkheid te doen kennen, waarin de auteur zijn voorstel heeft bewerkt, kunnen wij niet beter doen, dan zijne Eindbemerïring «opnemen, waarin hij de algemeene beginselen geeft, waarnaar hij gewerkt heeft. Zie hier die Eindbemerking":
«Vóór het schrijven dezer wijziging der schoolwet heb ik mij de vraag gesteld: Wat moeten de Katholieken in Nederland eischen volgens hun pligt; wat kunnen zij eischen volgens hun regt ?
«Bedrieg ik mij niet, dan moeten wij slechts drie perken stellen aan onze verlangens. I°. Mogen wij niets vragen wat ook niet aan de andere erkende gezindheden zal worden toegestaan. Wij leven onder eene Grondwet, die geene begunstiging kent van het eene kerkgenootschap boven het andere. 2°. Het onderwijs in Nederland moet zoo worden ingerigt, dat niemand van voldoend onderwijs verstoken blijve. 3°. Wij moeten zooveel mogelijk rekening houden met den bestaanden toestand. Immers een geheele omkeer van het schoolwezen , gelijk het reeds sedert jaren bestaat , is onmogelijk. Was hij ook eenigerwijze mogelijk, wij gelooven niet dat daartoe eene voldoende meerderheid de hand zou willen leenen.
»De wijziging door mij voorgesteld is, mijns inziens, slechts onmogelijk door den onwil der liberalen. Deze heeren schijnen maar niet te kunnen begrijpen, dat de opiniën van anderen zooveel regt hebben als de hunne. Den dag, waarop zij zullen inzien dat de nederlandsche Staat evenveel regt moet laten wedervaren aan de verlangens der Katholieken en der geloovige Protestanten als aan hunne pretentiën, — op dien dao- zal geen onoverkomelijk bezwaar teg%i de wijziging der schoolwet zich meor opdoen. De onwil der liberalen is het eenige serieuze bezwaar. Zoolang de liberale partij lijdend blijft aan excluzievisme, — haar te regt door professor Buijs verweten, — koester ik geene hoop op verbetering der school. Zij heeft dus te kiezen: öf wèl zij verzaakt aan haar overheerschend karakter en zij wordt liberaal in den ouden, goeden zin, en zij zal vrede kunnen hebben; öf ook zij blijft wat zij werd in de laatste jaren, minachtend en verdrukkend voor elke rigting, die van de hare verschilt; en zij moge zich verwachten op een hardnekkigen strijd, een wanhopigen strijd van de verdrukte godsdienstvrijheid tegen het absolutisme. «Zij scherme niet langer met woorden. Wij hebben sinds jaren gelet op hare daden en daarop blijven wij letten. «Wij willen de vernietiging der openbare school niet, maar wij willen deze ook niet meer dan volstrekt noodzakelijk is. »Wij willen de weldaad van het lager onderwijs over alle kinderen van het Vaderland verspreiden. »Wij willen geen Protestant of Israëliet dwingen om van katholieke scholen gebruik te maken. «Derhalve willen wij algemeen onderwijs, regt voor allen, vrijheid voor ieder ouder, om zijn kroost op te voeden volgens zijn geweten.
«Wij willen den financiëelen last der gemeenten niet verzwaren; maar wij willen ook dat ieder, zooveel mogelijk, het genot hebbe van het geld, dat hij moet opbrengen.
«Met één woord : wij willen niets van al het booze, dat de liberalen zoo gaarne bij ons vermoeden.
«Wij hopen dat de Katholieken, met deze edele gevoelens bezield, als helden zich zullen werpen op het strijd veld, en, al mogt de strijd jaren,duren, de wapenen niet zullen neerleggen, vóór dat de liberalen öf van hun excluzievisme zich zullen bekeeren, öf gebragt worden tot magteloosheid.
«Van mijn standpunt zie ik in het liberalisme niets anders dan de echtscheiding van Staat en lierk, en deze, het is mijne innige overtuiging, zal niet duren tot in eeuwigheid.
«Onze negentiende eeuw werpt zich met dolle drift op het stof en staart met een scherp oog op de wetten der natuur, om ze dienstbaar te maken aan den mensch. Maar reeds ontwaart zij dat het menschelijk hart nog aan iets anders dan aan stof behoette heeft; dat daarin nog altijd eene begeerte naar het onzigtbare sluimert. De natuur, aan de eene zijde dienares van den mensch, toont aan eene andere zijde, dat zij ook dienaresse van den Schepper is. Zóó zal de mensch door de onvoldaanbaarheid van zijn hart zijn blik af keeren van het stof en hem rigten naar hoogere gewesten , waar de heerlijke natuur hem een alwijs, een algoed, een almagtig Schepper vertoont.
«De mensch zal inzien dat hij leeft door dien God en leeft voor de eeuwigheid. Hij zal begrijpen dat die Heer niet slechts regeert over de levenlooze natuur, maar ook over den mensch en de menschelijke zamenleving.
»Hij zal met Augustinus begrijpen, dat als er eene Voorzienigheid bestaat, deze ook eene wijze heeft vastgesteld, waarop zij van den mensch en de maatschappij wil gediend worden; en dan op aarde rondziende naar de verschillende eerediensten, zal hij te midden der bouwvallen en puinhoopen een heerlijken tempel aanschouwen, waarop het kruis van Christus prijkt. Een licht zal voor hem opgaan, dat de duisternissen, door het ongeloof opgehoopt, zal doen verdwijnen. De Staat zal niet langer in de Kerk eene heerschzuchtige zien, die met een nijdig oog gluurt op zijne kroon. De Staat zal begrijpen, dat hij de tijdelijke orde zóó moet regelen, dat zij leidt tot de zalige onsterfelijkheid; dat de Kerk, arbeidende aan de vestiging van Gods rijk op aarde, het aardsche koningrijk niet ondermijnt, maar schraagt en steunt.
«Non eripit mortalia Qni regna dat coelestia,
»Dit is de vaste overtuiging van ons christelijk geloof; dit geloof maakt ons overwinnaars.
«Wij zullen overwinnen, want wij zijn ledematen eener wel immer strijdende Kerk, maar aan wie eene onfeilbare overwinning is beloofd. Overwinnen zullen wij, niet met vuur en staal, niet met bedrog en misleiding, niet metopruijing en twist, maar door ons geloof en door de verspreiding der waarheid, die wij gelooven.
¦ «Non vincit nisi veritas; Victoria veritatis est charitas!
«Zullen de liberalen voor de geblekene waarheid immer blind blijven?
«Wij gelooven het niet, zoolang er nog een Heilige Geest is, die zich den toegang weet te banen tot de verstokte harten."
Ondanks den ophef, die er van gemaakt werd, blijktdat het verleden week te Berlijn gevierde feest, ter eere van Humboldts honderdsten verjaardag', half, zoo niet geheel mislukt is. Zonderling steekt bij de berigten omtrent die schrale plegtigheden het telegram van den afwezigen prins en prinses van Pruissen af, die in hoogdravende taal den feestelingen geluk wenschten, en verklaarden dat Berlijn zich zelfvereerde door zijn grooten burger eer te bewijzen. Behalve de leden van het gemeentebestuur, de gedelegeerden van de werkmansgenootschappen, eenige weinige personen van rang, die ambtshalve tegenwoordig moesten zijn, drie verlichte predikanten en vier of vijf geleerden, bestonden de toeschouwers bijna enkel uit de havelooze bewoners der armelijke achterbuurt, in wier nabijheid het feest plaats had. De eerste boom van het volkspark, dat Humboldts naam zal dradragen, werd geplant, en de eerste steen voor heUrlumboldts-gedenkteeken zonk in den bodem, zonder dat het beschaafde en fatsoenlijke publiek, zoo talrijk in de digt bevolkte hoofdstad van Pruissen, het der moeite waardig had gerekend om er eenige belangstelling voor te toonen, of zelfs er naar te komen zien.
Het is waar, dat, als het weder
niet even waterachtig was geweest als de aanspraken der feestredenaars, de plegtigheid mogelijk eenige honderde getuigen meer zou gehad hebben. Maar die zouden den ontbrekenden luister en de ver te zoeken geestdrift er niet aan hebben medegedeeld. Geen Koning, geen prinsen, geen hooge staatsdienaren waren op het terrein te vinden. Evenmin waren er vlaggen of andere ver-
sieringen te ontdekken aan de officiëele gebouwen of aan de huizen der hooge en midd ' assen. De onverschilligheid, zoo niet de afkeer, was bij de laatste algemeen. Aldus vereerde Berlijn zijn grooten burger en zich zelf.
Berlijn geeft zich uit voor de hoofdstad van het verstand. Ditmaal deed het wat het kon om dien titel te verdienen. Wij zouden dat natuurlijk niet zeggen, wanneer het eeuwfeest was aangelegd om in Humboldt den grooten natuurkundige te huldigen. Doch hiervan was of niet of slechts in de tweede plaats sprake. Humboldt zou gevierd worden als volksman.
Het wordt zoo spoedig niet duidelijk wat hem op dien naam aanspraak geeft. Zeker niet de kring, waar hij zich gedurende zijn leven in bewoog. Humboldt was een hoveling, voor wien vorstelijke gunst, eeretitels, ridderorden en verkeer met de aanzienlijksten des lands onmisbare dingen waren geworden, en die alleen in de hoflucht ademen kon. Hij was een hoveling, niet enkel in den letterlijken, maar ook in den ongunstig figuurlijken zin van het woord. Hij lekte de hand van den vorigen Koning, die hem met weldaden overlaadde, en smaadde hem in zijne vertrouwelijke brieven. De logen was bij hem niet slechts gewoonte, maar ook beginsel, want — zoo liet hij zich in een dier brieven uit — «men is de waarheid slechts verschuldigd aan hen, die men acht." Die woorden moesten het een demokratiesch vriend duidelijk maken, hoe hij, die voor een apostel der waarheid wiide doorgaan, zich zoozeer op -zijn gemak bevond in eene omgeving , waar list en veinzerij de bovenhand hadden. Zoomin als hofman, heeft Humboldt als geleerde regt op bijzondere liefde der volksklassen. Wij noemden hem straks een groot natuurkundige, doch gingen daarbij op de faam af. Wij hebben noch zijn Kosmos, noch zijne overige werken gelezen, waarin wij gelijk staan met vele andere schrijvers, die steeds vol bewondering en geestdrift van hem en zijne geschriften spreken. Maar wij weten dat die geschriften alles behalve populair zijn, en slechts verstaan en gewaardeerd kunnen worden door lezers, die zelven in de natuurkundige wetenschappen doorkneed zijn. Voor het volk zijn zij Arabiesch. Dewijl Humboldt verder noch spaarbanken georganizeerd, noch weeshuizen gebouwd, noch volksgaarkeukens gesticht, noch drenkelingen gered, noch volksvoorlezingen gehouden, noch goedkoope woningen gebouwd, in een woord geenerlei vermaarde filantropische daden verrigt heeft, blijft de vraag over, waarom, na honderd jaar, zijn geboortedag bijzonder door de volksklassen herdacht moet worden, waarom aan de werkmansgenootschappen daarbij de eereplaats was aangewezen, en waarom dc plegtigheid voornamelijk bestond in het planten van den eersten boom voor een volkswandelplaats, grenzende aan een arbeiderswijk.
Dit vragen houdt echter op, als men de korte, maar veelzeggende aanspraak van den burgemeester Seydel heelt gehoord. Dan heeft men het antwoord in eens. Die aanspraak luidde aldus:
«Wij vieren de gedachtenis van een der grootste mannen, die ooit der menschheid tot eer en nut hebben gestrekt. Een genie op de paden der wetenschap, was hij evenzeer merkwaardig door zijne vaderlandsliefde en zijne belangstelling in den staatkundigen en verstandelijken vooruitgang zijner landgenooten. Zijne ontdekkingen hebben er buitengewoon veel toe bijgedragen om het geloof in wonderen te verjagen, en de waarheid te bevestigen, dat de natuur door onveranderlijke wetten wordt bestuurd. De fabelleer der godsdienst is verdwenen voor het licht der rede, en wat hij gedaan heeft zal voortgaan met vruchten te dragen, en dit volk en de wereld in het algemeen op te voeden."
Niet zoozeer derhalve omdat Humboldt een groot natuurgeleerde was, maar omdat hij alles loochende wat boven het bereik der menschelijke wetenschap, hoe ver die ook ga, en van het menschelijk verstand, hoe veelomvattend dit ook zij, verheven ligt, daarom verdiende- Humboldt de volkshulde. Hij was een ongeloovige, die de godsdienst verachtte en de begrensde rede als een oneindige Godheid verheerlijkte. Zulk een man is een groot burger, vol vaderlandsliefde! Zulk een man is een bevorderaar van den verstandelij ken en politieken vooruitgang! Zulk een man voedt zijn volk en de wereld op! Zulk een man, al heeft hij nooit een regel geschreven, dien het volk las, al had hij een laaghartigen, kruipenden en bedriegelijken hofrekels-aard, is een volksvriend, en legt het volk den pligt op, hem als een heilige van den nieuweren tijd te vereeren!
In diezelfde hoofdstad, waar nu de eerste boom geplant is van het Humboldtspark en de eerste steen werd nedergelegd voor het Humboldlsmonument, staat een overschoon ruiterstandbeeld van den beeldhouwer Rausch. Het is aan een anderen heilige van onze verlichte eeuw gewijd, aan Frederik 11. Hij was grooter dan Humboldt, want meer dan honderd jaren vroeger, dus lang voor het pronken der hedendaagsche wetenschap, beleed hij hetzelfde ongeloof, loochende God en Zijne wonderen, en was overtuigd van de algenoegzaamheid der menschelijke rede. Maar zoo die ruiter met beweging en stem begaafd ware, zou hij zich verontwaardigd in den zadel opgeheven, en toornig geprotesteerd hebben tegen het Humboldtsfeest! Het is zoo, de apostelen der godverloochenende wetenschap vonden in Frederik een vriend en beschermer; maar als hij ze, op zijn paleis te Potsdam, om zijn disch vergaderde, zond hij eerst de lakeijen weg. Dan bedienden hij en zijne gasten zich zelven. Het volk moest buitenstaan bij de goddelooze tafelkout. Dat moest geloovig blijven en het ongeloof als privilegie aan zijne meesters overlaten. Frederik spotte met God, maar vergde eerbied voor het koningschap, en hij wist dat een goddeloos volk dien niet. bewaren zou. Thans slaan de meesters de deuren wijd open, en roepen eerst het volk te zamen, wanneer zij zich willen verlustigen in het denkbeeld dat er geen God is. Als het koningsbeeld dat van zijn hoog voetstuk kon zien en hooren, zou een huivering hot door de bronzen leden varen, en bevend zou het de toekomst vragen, hoe lang het aldus opgevoede volk het nog op dat voetstuk zou laten staan! ~
Het gewijzigd ontwerp-adres der Eerste Kamer in antwoord op de openingsrede, dat heden in beraadslaging komt, luidt als volgt: Sire ! 1. Met een gevoel van levendige belangstelling hebben de leden der Eerste Kamer van de Staten-Generaal Uwe Majesteit weder in het midden der Vertegenwoordiging gezien, en tevens van Uwe Majesteit de zeer te waarderen verzekering ontvangen, dat onze betrekkingen met de andere Mogendheden van den meest vriendschappelijken aard zijn. '2. Aangenaam was het ons Uwe Majesteit op zoo gunstige wijze te hooren gewagen van de voortdurend ijverige pligts vervulling, door zee- en landmagt betoond, en van den in vele opzigten gezegenden toestand, waarin belangrijke takken van ons volksbestaan verkeeren. Ook wij zijn overtuigd dat vrije ontwikkeling van handel en nijverheid voor de algemeene welvaart onmisbaar is.
3. Uwer Majesteits aanhoudende zorg voor het onderwijs op hoogen prijs stellende, zullen wij gaarne medewerken tot de verdere regeling van deze gewigtige aangelegenheid. De door U, Sire, aangekondigde wijziging der armenwet en herziening der kiestabel worden door ons met belangstelling te gemoet gezien. •4. Met genoegen vernamen wij dat aan de nog niet voltooide spoorweglijnen, even als aan andere groote werken, met ijver wordt gearbeid. Worden daarvoor buitengewone hulpmiddelen vereischt, en moet verhooging van den rentelast hiervan het gevolg zijn, bemoedigend was de mededeeling dat de Staatsbegrooting niettemin tot een lager cijfer dan dat van het loopende jaar kan worden voorgedragen.
5. Gaarne zullen wij al onze aandacht schenken aan de financieele en andere belangrijke wets-ontwerpen, door Uwe Majesteit vermeld.
6. Onder deze wets-ontwerpen zijn vooral die, welke met den bloei en de welvaart onzer overzeesche bezittingen en koloniën in verband staan, van zeer groot belang. Wij achten het onzen pligt met Uwe Majesteit ijverig te streven, om den toestand daar, al is die in vele opzigten bevredigend, zooveel in ons vermogen is te verbeteren.
7. Wij gevoelen dus, Sire, dat ook in deze zitting de omvang onzer werkzaamheden groot zal zijn. Met Uwe Majesteit wenschen wij dat door eendragtige zamen werking het belang des Vaderlands krachtig zal worden bevorderd. Moge Hooger zegen op dien arbeid rus ten!
Het Staatsblad bevat het besluit van den 4n Sept. 1869, bepalende de plaatsing van de door nederlandsche en belgische kommissarissen op 15 Maart 1868 te Sluis aangegane overeenkomst, omtrent de grensscheiding tusschen de beide Rijken in het Zwin.
De gewone audiëntiën van den minister van Justieie zullen op Woensdag en Donderdag, 29 en 30 September aanstaande, niet plaats hebben.
Bij beschikking van den minister van Binnenlandsche Zaken van den 22n dezer is bepaald, dat de verkiezing van een lid voor de Tweede Kamer der Staten-Generaal in het hoofdkiesdistrikt Amsterdam, welke moet plaats hebben ten gevolge van het door den heer mr. G. C. J. van Reenen als zoodanig genomen ontslag, zal geschieden op Dingsdag 12 Oktober aanstaande en de herstemming, zoo deze noodig mogt zijn, op Dingsdag 26 Okt. daaraanvolgende.
De Hooge Raad, kamer van strafzaken, heeft heden behandeld het beroep in kassatie van Jakob de Vletter, tegen het arrest van het prov. Hof in Zuid-Holland. De advokaat mr. Bergsma heeft dat arrest hevig bestreden, als waarin alleen aan de bitterste tegenstanders van de Vletter het woord zou zijn verleend ; hij heeft negen kassatiemiddelen ontwikkeld. Het openbaar ministerie zal Maandag 27 Sept. konkluzie nemen.
In de heden gehouden zitting der Tweede Kamer heeft de heer Dullert, door Z. M. tot Voorzitter van de Tweede Kamer der Staten-Generaal voor het zittingjaar 1869—1870, gekozen , het voorzitterschap met een redevoering aanvaard, waarin hij o. a. gezegd heelt, dat alle leden bij verschil van meeningen en inzigten toch slechts één doel beoogen : het waarachtig belang van Koning en vaderland.
Gisteren heeft de arrondissementsregtbank drie personen veroordeeld, tegen wien onlangs bij de op den Dam plaats gehad hebbende ongeregeldheden proces was opgemaakt. De eerste is veroordeeld tot eene geldboete van ƒl2 of gevangenisstraf van drie dagen; de tweede tot drie dagen en de derde tot 15 dagen cellulaire gevangenisstraf.
Gisteren morgen is de metselaar A. J. van Lint, 50 jaren oud, werkzaam in een dakgoot van het perceel op den hoek van de Baangracht en Rozengracht, daaruit gevallen en heeft zijn halswervel gebroken: naar het Binnen-Gasthuis vervoerd, is hij kort na de opname overleden.
Eergisteren omstreeks middernacht is wedeicm een ongeluk gebeurd met een schommel én wel op de Nieuwmark t. Van de vier dienstboden, die zich in den bak bevonden, welke omsloeg, is ééne zwaar verwond naar het gasthuis vervoerd. Dit tweede ongeluk moge eindelijk tot leering strekken.
Sommige bladen maken gewag van een gerucht, volgens hetwelk de heer Mijer als goeverneur-generaal van Nederlandsch Indië zou worden teruggeroepen en de heer van Bosse, thans minister van Financiën, in zijne plaats benoemd.
Dezer dagen vermeldden wij een blunder, ten aanzien der nederlandsche geografie, door den franschen statisticus, G. de Molenari, in het Journal des Débats begaan. Heden maakt zich een zijner landgenooten, de heer A. Ravelet, overigens een zeer talentvol en kundig schrijver, aan een dergelijk vergrijp schuldig. Hij heeft een reisje gedaan, en zendt nu aan een der parijsche bladen Lettres de la Hollande. Den eersten dier brieven dagteekent hij uit — Luxemburg!
'sGRAVENHAGE. 22 Sept. Het heeft Z. M. behaagd aan de kommissie te kennen te geven dat Hij zich onverwijld met het doen eener keuze zal bezig houden.
SCHEVENINGEN, 22 Sept. De bezorgdheid omtrent het lot van de haringschuiten Lena Maria, stuurman L. van der Zwan Jzn., reeder M. van der Toorn, en van de Jufvrouw Neeltje. stuurman M. Vrolijk, reeder P. de Niet, is, den Hemel zij dank, thans geweken. De eerste is hier met eene redelijke vangst steuren pekelharing aangekomen en de tweede bevindt zich in het Nieuwe Diep, waar zij is verpligt geweest, wegens bekomen avarij binnen te loopen. De visschers verklaren eenparig, nooit een storm zoo hevig als dien van 12 en 13 dezer te hebben beleefd. «Wij dachten," zoo drukken zij zich uit, «onzegezinnen nimmer meer te aanschouwen; de zee was hemelhoog en de lucht hing op het water."
Er komen nog dagelijks haringschuiten aan. De prijs van de beste soort haring is ruim ƒ2O.
UTRECHT, 22 Sept. Onder de laatst opgekomen miliciens, was er een, die aan een sergeant de vraag deed: «en waer mot ik wezen?" — «Ik denk naar Woerden!" antwoordde de sergeant. — Onze milicien maakte zich stil uit de voeten, kwam aan het station en vroeg aan het loket lc kl. eene plaats naar Woerden die hij betaalde; daar aangekomen, bleek echter dat hij er niet te huis behoorde en werd hij weder naar Utrecht verwezen. Hij reisde 3e kl. terug. Na onderzoek werd door een superieur de sergeant gestraft en veroordeeld om de door den "milicien gemaakte reiskosten te betalen. {U- P>-)
VLISSINGEN, 22 Sept. Gisteren werd alhier, masteloos en verschrikkelijk ontredderd, door een hollandschen en een bekischen loods-kotter binnengesleept de engelsche schooner Glimse of Brixham, kapt. Bogdal, van Middlesbro' naar Triest, o-eladen met ijzer. De in de stormen werkzaam zijnde loodsen, over wier lot men met reden beducht was, zijn Goddank allen behouden terug, uitgezonderd een belgische loods-matroos, met den zonderlingen voornaam van Philocepede Ocket, een braaf en oppassend jong zeeman, die men genoegzaam verzekerd is, dat met het schip, waarop hij als loods diende, is venraan. Al de groote werken. voor den spoorweg en het Walchersche Kanaal, hebben geen het minste letsel bekomen.
LEUR. 21 Sept. Dezer dagen had hier. in den omtrek een zonderlinge diefstal plaats, welke op slot van rekening nog tot schade van den dief en ten voordeele van den bestolene uitviel. Een boer, die door zijne kinderen eenige konijnen voor den handel demi vetten, vond 's morgens zijn konijnenkooi opengebroken en zijne konijnen verdwenen. Naast de kooi stond j met "krijt op de planken der schuur geschreven: «Boer! als gij voortaan jou konijnen niet vetter mest, willen wij ze niet meer komen halen." De boer, daardoor nog meer verstoord, begon zijne ledige kooi wat naauwkeuriger te inspekteeren en vond een versleten zakje met eenige rijksdaalders en ander geld, dat den dief of dieven, in de kooi voorover bukkende, was ontvallen. Dit bragt den boer in een beteren luim. Mogten alle bestolenen zoo varen! Tot heden hebben de dieven zich nog niet geprezenteerd om het verlorene terug te eischen.
SNEEK, 22 Sept. liet Handelsblad berigtte onlangs, dat onze r. k. kerk en pastorij, die gebouwd zuilen worden , zijn aanbesteed voor ƒ148,000. Dit is blijkbaar eene vergissing, welke ik meen te moeten tegenspreken. Kerk en pastorij zijn te zamen aanbesteed, de kerk zonder toren en portalen. Er hebben zich 9 inschrijvers opgedaan. De laagste inschrijver is aannemer geworden voor de som van ƒ96,050. Er waren van de 9 inschrijvers 3, die onder de begrooting gebleven zijn. Alzoo is ook deze kerk onder de begrooting gebleven, zoowel als die van Vlaardingen, die ƒBOOO.— onder de begfooting is uitgevoerd , en als die van Kloosterburen, die ƒ4 a 5000 beneden de begrooting blijft.
TILBURG, 22 Sept. Alhier loopt een gerucht, dat het voornemen bestaat om in dit of het volgend jaar aldaar op het erf van het thans nog bestaande nederige gebouw, waarin Koning Willem II in 1849 is ontslapen, een standbeeld of monument op te rigten.
---

