BIJDRAGEN VOOR HET Vatikaansche Koncilie.
Bedrag der vorige opgaat, j 7338.15 J Arnhem. Voor 't Koncilie, ter verheerlijking van God . . 3.96 Groningen. Voor 't Vatikaansche Koncilie. M. H. Vader! zegen onze familie! ƒ3O.—; J. ƒ25.—; P. ƒ25.—; eerste December ƒ35.— ; A. M. D. G. B. M. V. ƒlo.—. Te z. 125.— Schoonhoven. Door een kleinen vriendenkring. Op hoop van zegen, om spoedig door medebijdragen van gemeentenaren en belangstellenden eene nieuwe kerk in Schoonhoven te zien verrijzen .... 4.50 Zuidhom.B. Voor den H. Vader. 10.— Assen. Het zangkoor der O. L. V. kerk. Wie geeft naar hij heeft is waard dat hij leeft ƒ5.—; weinig maar uit een veelwillend hart ƒ1.—; ter eere van onzen H. Vader en het Vatikaansche Koncilie ƒ5.—; uit dankbaarheid voor de gave des geloofs. God geve dat wij allen ten einde toe volharden, en dat onze dwalende broeders tot het ware geloof terugkeeren! ƒ5.—. Te zamen 16.— Geertruidenberg. Voor Z. H. Pius IX 60.— Alkmaar. B. H. V.! zegen ons! 2.97 Examinez I'un après I'autre les grands docteurs de 1' Eglise - catholique; a mesure quele principe de sainteté a dominé chez éux, vous les . trouverez -toejours plus fervents envers le Saint-Siège, plus pénétrés de ses droits, plus attentifs a les défendre. G'est que le Saint-Siège na contre lui que I'orgueil qui est immolé par la sainteté. (Joseph de Maistre. Du Pape, chap. IV) 10.— Totaal. . . .ƒ7570.581 De gift uit Oosterhout ƒlo.—. Ter eere van de H. Harten, is niet ontvangen.
In het nummer van Maandag 29 Nov., de derde gift staat: Bonneaux. Heer! verleen ons, enz., dit moet zijn: Bovencarspel. Heer! verleen ons, enz.
---

AMSTERDAM, 2 December.
Wij spraken gisteren over de gerustheid, waarmee wij, geloovigen, het Koncilie kunnen en mogen afwachten. Het is immers het werk van God. En wie kan verhinderen, dat het tot vervulling komt, als God het wil tot stand brengen? Listen en lagen en zelfs het ruw geweld baten niets tegen Hem, die over wind en zeeën gebiedt en de wereld in Zijne hand draagt. Zoo iemand in den tegenwoordigen tijd, dan heeft dat Ons aller heilige Vader op de uitnemendste en klaarblijkelijkste wijze ondervonden. Vreeselijk vervolgd en op de sluwste wijze belaagd door alle magten der aarde en der hel, is toch niets m staat geweest om hem te beletten voor het welzijn der Kerk datgene teverrigten, wat hij begrepen heeft te moeten en te willen doen. Tegen alle verwachting in, heeft Pius IX alleen te midden van duizende vijanden en duizende tegen hem gesmeede intrigues en schandelijk gepleegd geweld, meer voor de Kerk gedaan, dan vele andere pausen te zamen ooit in de laatste eeuwen hebben kunnen verrigten. Bekamp^ van alle zijden, heeft hij een bitteren strijd ondergaan, terwijl men hem ten onder wilde brengen , ten einde in hem de Kerk zelve
te treffen. Maar Pius is nooit voor iets teruggedeinsd, heeft steeds onversaagd alle tegenkanting getrotseerd , betrouwend op het woord van den Meester, dien hij vertegenwoordigt op deze wereld: »Ik zal met u zijn tot het einde der eeuwen." Pius IX, die een groote geest en een groot karakter is, is tevens een eenvoudig man des gebeds, die meteen kinderlijk vertrouwen steunt, op de goddelijke beloften, die hem in Petrus gegeven zijn. Dat is de kracht, waardoor hij de wereld verwint. Zoo het hem mogelijk geweest is om, tegen allen strijd en vervolging in, groote en wonderlijke dingen tot stand te brengen, dan ligt het geheim van de kracht, die Pius bezielt, in het gebed, dat hij met kinderlijk vertrouwen bij dag en bij nacht tot God opzendt. Hij vreest niets, ontstelt van niets, en blijft even kalm en gerust in de branding der gevaren, die hem van alle zijden omringen, als elk ander dat is in den bloei van den voorspoed. En waar anderen, door vrees gedreven, zich over hem bekommeren en in hun angst bij hem hunne toevlugt nemen, zegt hij als Christus tot de bevreesde leerlingen: «Gij kleinen van geloof", en verdrijft de bekommering van die hem omgeven en stelt ze gerust door de onverstoorbare opgeruimdheid van zijn gemoed. Zoo onderneemt hij groote dingen in de eenvoudigheid des harten en volbrengt ze met dezelfde eenvoudigheid.
Het Koncilie, dat hij in de volgende week zal openen, en dat gewis de grootste gebeurtenis van onze eeuw zal zijn, — wie had durven verwachten dat het zou kunnen plaats hebben ? Menig goed Katholiek heeft het zelfs verbaasd, dat de Paus daaraan heeft durven denken. En nu, nu wij in den vooravond leven van den dag dat Pius IX het geopend zal verklaren, nu wij honderdebisschoppen te Rome te zaam gekomen zien; nu schijnt het de eenvoudigste en gemakkelijkste zaak deri»ef«tó.--ls daarin niet de vinger Gods zigtbaar ? Hij, die de bijeenkomst van het Koncilie zoo gemakkelijk heeit gemaakt, is Hij ook niet bij magte om den goeden afloop daarvan te verzekeren?
Des te meer moeten wij daarop, middelerwijl wij voortgaan onophoudelijk met Pius IX te bidden, vastelijk betrouwen, omdat God nu reeds in de gebeurtenissen van den dag getoond heeft door feiten, hoezeer Hij breekt en verbreekt al wie het Koncilie poogt in den weg te staan. Eene korte toelichting zal dit duidelijk maken. Aan het hoofd der oppozitie tegen het Koncilie van de goevernementen in Europa heeft zich geplaatst de prins von Hohenlohe, de eerste staatsminister van Beijeren, die, door Pruissen daartoe aangezocht, eene nota tot de goevernementen heeft gerigt, ten einde ze uit te noodigen, door onderling overleg gezamenlijke maatregelen ten aanzien van — dat wil zeggen, tegen het Koncilie te nemen. Die nota is in het water gevallen, omdat Keizer Napoleon geen lust had ten gerieve van von Bismarek in eene intrigue te treden, waarbij zijn goevernement de kastanjes uit het vuur zou hebben moeten halen. Daarenboven zat het italiaansche goevernement met Menabrea daar achter, en Napoleon heeft te veel last van de italiaansche revolutie, om zich ten dienste dier revolutie nog meer de vingers te branden , . die ten haren behoeve toch reeds al te veel gebrand zijn. Zoodat de prins von Hohenlohe en de generaal Menabrea de tegen het Koncilie gedane pogingen geheel en al hebben zien mislukken.
Intusschen daarin had het florentijnsche ministerie, dat het Koncilie vreest, als de leerling, die kastijding verdiend heeft, het zijn meester doet, geenrust. Het liet door zijn ministervan Justicie eene cirkulaire schrijven aan de bisschoppen van Italië, om ze door bedreigingen terug te houden van al wat het goevernement te regt vreest, dat in het Koncilie zou kunnen worden beslist.
Van zijnen kant was het keizerlijk goevernement te Parijs, ofschoon het de nota van prins Hohenlohe verwierp, toch gezind om op het.Koncilie invloed uit te oefenen, ten einde het Gallikanismus en de organieke artikelen van Napoleon zooveel mogelijk te beschermen. Ziedaar dan drie goevernementen van drie katholieke volken aan den arbeid, om het Koncilie tebemoeijelijken, te belemmeren of tegen te werken. Vruchteloos nogtans! Want de goddelijke Voorzienigheid, die alles bestuurt, heeft aan de gebeurtenissen eene rigting gegeven, die zeer opmerkenswaardig is. Eerst is gevallen de italiaansche minister van Justicie, die zijne dwaze bedreigingen aan de bisschoppen van Italië heeft te huis gezonden. Later is prins Hohenlohe door de bevolking van Beijeren zoodanig overstemd geworden bij de jongste verkiezingen, dat hij zijn ontslag heeft moeten nemen en dat van zijn ministerie. Vervolgens is de generaal Menabrea gevallen in de intrigue, die tegen hem door zijn vijand Ratazzi was gesmeed. Hij is insgelijks van het staatstooneel afgetreden en zal plaats moeten maken voor andere lieden.
Ziedaar dan reeds twee der drie goevernementen, die van het tooneel verdwijnen, reeds vóór het Koncilie geopend is, dat zij bekampten. Blijft nu nog het derde goevernement overig, dat van Frankrijk. Maar ook dat goevernement is verdwenen. De revolutie heeft het zoo bor.t gemaakt in Frankrijk, dat Keizer Napoleen er voor gezwicht is en niet alleen zijne ministers heeft opgeofferd, die tegen het Koncilie poogden te ijveren, maar dal hij er zelfs zijne grondwet voor heeft moeten laten varen. Nu heeft Napoleon de handen zoo vol, om in de schromelijke wanorde, die in Frankrijk heerscht, weer eenige orde te brengen, en om in de algemeene verwarring, die alles los maakt en wrak, eenige vastheid te krijgen, dat de vrees voor het Koncilie en de zucht om het te belemmeren niet weinig zullen bekoeld zijn. En zoo heeft de goddelijke Voorzienigheid ten minste zorg gedragen dat deze katholieke Koncilie-halers of bestrijders reeds vóór het begin van het Koncilie schadeloos zijn gemaakt, en het Koncilie in de volgende week plegtig en ongestoord zal worden geopend.
In de gisteren gehouden vergadering van den gemeenteraad werd de heer Oorver Hooft binnengeleid en beëedigd.
Daarna werd mededeeling gedaan van eenige ingekomen stukken. De voordragt van B. en W. ten geleide van een ontwerp voor den bouw eener openbare school, op een terrein, gelegen op den hoek van de Lijnbaans- en Palmgracht, is goedgekeurd. Eene missive van B. en W. ten geleide van inlichtingen, gegeven door den direkteur-geneesknndige der gasthuizen, betreffende de maatregelen , welke in die inrigtingen tegen iiet gevaar van schijndood worden genomen, is voor kennisgeving aangenomen. Een voorstel van de kuratoren van het Athenaeum Illustre, dat de gemeenteraad besluite, zoowel in het belang van het geneeskundig onderwijs hier ter stede als van allen, die de geneeskundige studiën elders dan aan eene rijks hoogeschool beoefenen, bij de Tweede Kamer der Staten- Generaal aan te dringen, om te verkrijgen, dat de in art. 13 § 1 der wet van den ln Junij 1865 vermelde examens gesplitst en door opvolgende rijkskommissiën kunnen worden afgenomen, is goedgekeurd. Voorts werd de diskussie over eene voordragt van B.enW., strekkende om wijziging te brengen in de verordening betreffende de heffing der plaatselijke belasting, gestaakt.
Bij de overweging in de afdeelingen der Kamer van 't wets-ontwerp betrekkelijk de nadere overeenkomst van 29 September jl. met de Exploitatie-maatschap-pij , werd in de meeste dier sektiën de wensch uitgedrukt, dat de Regering nu reeds in hare mededeelingen omtrent hetgeen met deze zaak in verband staat iets ruimer mogt zijn. Zij zegt in hare Memorie van Toelichting, dat de toestand der Maatschappij reeds veel is verbeterd, doch duidt niet aan waaruit die verbetering blijkt. Dat de onderhandelingen der maatschappij met de fransche Oosterspoorwegmaatschappij niet tot het gewcmschte rezultaat heeft geleid, weet men reeds uit eene mededeeling van den minister van Buitenlandsche Zaken; maar zou de Regering ook daarvan niet iets meer kunnen zeggen? Naar het openbaar gerucht zou, zoo die onderhandeling gevolg had gehad, de Exploitatie-maatschappij in een toestand gekomen zijn, die alle verdere ondersteuning, haar van Staatswege te verleenen, overbodig zou hebben gemaakt. Ook met opzigt tot den aard en den omvang der ondersteuning, thans door de maatschappij van den Sraat gevraagd en van de voorwaarden, die de Regering voornemens is bij de definitieve overeenkomst, waarvan zij gewaagt , te stellen, vernamen vele leden gaarne iets naders.
Overigens zou men wel gewenscht hebben, dat de Regering nu reeds in staat ware geweest, de definitieve overeenkomst, waarvan zij spreekt, aan de goedkeuring der wetgevende magt te onderwerpen, waardoor de thans beraamde tijdelijke maatregel overbodig zou zijn geworden. Ware dit echter niet mogelijk, en dus uitstel van beslissing onvermijdelijk, dan had men, onder de bestaande omstandigheden, geen bezwaar tegen de verlenging van den termijn voor de terugbetaling der som van ƒ2,500,000, die de Staat aan de maatschappij heeft geleend, tot 1 Julij 1870.
In den laten avond van 1 December is aan de leden der Eerste Kamer rondgedeeld het verslag der kommissie van rapporteurs over de O. Indische begrooting met de antwoorden des ministers van Koloniën. Wat het hoofdpunt betreft, geeft de minister in overweging om de kwestie der beteekenis van het amendement-Blussé en van Naamen, nopens de bijdrage aan het moederland, over te brengen bij het hoofdstuk Koloniën. Dat hij evenwel ten deze eene weifelende houding heeft aangenomen en zijn voorstel om althans voor de eerste jaren eene praktische beslissing deswege te erlangen, was geene afwijking van het beginsel eener vaste bijdrage. Hij erkent echter ten volle het regt van den nederiandschen Staat op het geheele bedrag der oost-indische overschotten; maar het geldt de vraag: op welke wijze de algemeene rijkswetgever van zijn regt tot wezenlijk heil van Indië en het moederland gebruik zal maken. Uit zijne mededeeling van het advies der Handelmaatschappij in de andere Kamer, kan niet worden afgeleid, dat dit handelsligchaam tot opheffing van het konsignatiestelsel heeft geadvizeerd; wèl dat het erkent dat Nederland in werkelijkheid niet meer als de kof fij markt bij uitnemendheid mag worden aangemerkt.
Heden is door de Tweede Kamer met 37 stemmen tegen 35 het amendement aangenomen van den heer Dumbar, strekkende tot weglating der f 18,000, voor de instelling van een gezantschap in Ghina uitgetrokken. Daarna werd de begrooting van Buitenlandsche Zaken met 53 tegen 14 stemmen aangenomen, en een aanvang gemaakt met de algemeene beraadslagingen over de begrooting voor het departement Justicie. Morgen zullen de debatten worden voorgezet.
Een gisteren bij het departement van Marine ontvangen schrijven van den kommandeerenden officier van Zr. Ms. stoomschip Curacao behelst de navolgende bijzonderheden:
De kommandant van de Curacao deed, geholpen door den oostenrijkschen vicekonsul, al het mogelijke om van de Compagnie van het Suez-kanaal de vergunning te verkrijgen het kanaal door te gaan. Den 15n jl. zou de genoemde vice-konsul met een kanaal-ingenieur aan boord komen van de Curacao, om dat schip door het kanaal te loodsen, De kommandant had op verzoek van dien ingenieur het schip gelijklastig gemaakt en zoo veel geligt als noodig was om den diepgang, die toegeladen 55 decimeters bedraagt, te brengen op 49,5 decimeter, aangezien dit de grootste diepgang was, die kon worden toegelaten. Tot groote teleurstelling van den kommandant ontving men 's middags echter de tijding dat van het voorgenomen plan niets kon komen , aangezien de baggermolens en elevators de passage van het kanaal hier en daar nog stremden en eerst moesten worden weggesleept.
Een telegram van gisteren meldde dat de Curacao den 27" November jl. te Port-Saïd zonder bezwaren is aaneekomen. 8
De minister van Financiën maakt bekend dat bij hem ontvangen is een koepon groot j 2.50, door een onbekende onder het postmerk Rotterdam van 1 dezer, tot voldoening van te min betaald successieregt ingezonden.
L. M. heeft benoemd: tot burgemees ter der gemeente Meijel, W. H? Goossens; tot direkteur van een der Rüks telegraaf kan toren, C. P. Treffers. "
Naar gemeld wordt, is ter vervullingder vakaturevan prokureur alhier door het provinciaal ge.egtshof van Noord- Holland eene voordragt opgemaakt be staande uit de HH. Mr. L. H. PÖvel 11. J. J. Weurman en Mr. J. L. Wolterbeek Dz.
Naar. wij vernemen , is de heer L. Heukensfeld Slaghek, konsul-generaal dei- Nederlanden te Livorno, door Z. M. den Koning van Portugal begiftigd met den rang van kommandeur der militaire orde van Christus.
's GRAVENHAGE, 1 Dec. Z. K. H. prins Alexander heeft heden morgen HDs. buitenlandsche reis aanvaard. H. M. de Koningin deed haar jongstén zoon uitgeleide tot Rotterdam.
— H. K. H. prinses Frederik zal, naar wij vernemen, eerstdaags, tot herstel van gezondheid, eenereis naar Italië ondernemen.
DELFT, 28 Nov. De 26 dezer was, zoowel voor het parochiaal armbestuur der R. K. gemeente alhier, als voor de verpleegden in de gestichten, tot zijne administratie behoorende, een ware feestdag.
Het was namelijk vijf en twintig jaar geleden, dat de heer P. J. Schouten lid werd van genoemd bestuur, in welke betrekking hij niet alleen steeds onvermoeid werkzaam was voor de belangen der administratie, waarvan hij in de laatste jaren het praezidium bekleedt, en de weezen de voorwerpen waren zijner vaderlijke liefde, maar ook zijne beste krachten aanwendde ter leniging en verbetering van het lot zijner arme natuurgenooten. Geen wonder dus, daten zijne medeleden èn de dames regentessen aan het verlangen van den waardigen jubilaris niet konden voldoen, om dien dag onopgemerkt te laten voorbijgaan, maar zoowel zij als de verpleegden zich hadden beijverd, hem naar verdiensten hulde en erkentelijkheid toe te brengen en dit feest zoo luisterrijk mogelijk te vieren.
De feestviering had plaats in een der gestichten — het meisjes-weeshuis dat smaakvol versierd was, en ving aan des morgens ten 9 ure met het celebreren eener H. Mis, door den Zeer Eerwaarden heer Strik, pastoor der St. Josephparochie, welke opgeluisterd werd door eene prachtige uitvoering van de mis N° 3 van onzen grooten komponist Joh. J. H. Verhulst, door het zangkoor »Deo Sacrum" onder de leiding van den verdienstelijken direkteur, den heer J. J. Ahsman , terwijl eene sierlijke, zeer doorwrochte feestrede werd gehouden door den Hoog Eerwaarden heer J. T. van Brussel, deken en honorair kamerheer van Z. H. Pius IX.
Na het eindigen dezer kerkelijke plegtigheid, begaf zich de jubilaris, daartoe uitgenoodigd door twee weezen en gevolgd door heeren geestelijken, regenten en dames regentessen, naar de groote zaal van het gesticht, waar hij werd opgewacht door al de weezen, eene deputatie van de oude mannen, van de oude vrouwen en kommensalen, door den hoofdonderwijzer den heer Wassen, die het onderwijzend personeel vertegenwoordigde, en door eenige der meest gevorderde leerlingen van de school op den nieuwen Langendijk, behoorende tot de administratie van het parochiaal armbestuur.
Hier begon het andere gedeelte der feestviering met een toepasselijken voorzang van de weezen, waarna de viceprezident de heer J. P. Kok, namens regenten en dames regentessen eene hartelijke toespraak tot den jubilaris rigtte. Vervolgens kwamen aan het woord de reeds vermelde deputatiën, onder welke toespraken vooral uitmuntten die van de weezen en den hoofonderwijzer; waarna den jubilaris verschillende geschenken in zilver werden aangeboden.
De jubilaris, diep getroffen dooi* al die bewijzen van achting en vriendschap, beantwoordde op eene hartelijke wijze al de toespraken en betuigde daarvoor in warme taal zijn innigen dank. De plegtigheid werd door een nazang van de weezen besloten. Al de verpleegden werden gul onthaald en bragten dien dag in ongestoorde \reugde door. [Wegens plaatsgebrek is de opneming van dit berigt een paar dagen verschoven.] OIRSCHOT, 30 Nov. Eergisteren had alhier een buitengewoon schouwspel plaats. Twee ingezetenen dezer gemeente, j. v. K. en W. v. 8., hadden met elkander de weddenschap aangegaan, wie hunner, inden kortsten tijd, een bepaalden afstand van een kwart uur zou afleggen. Eene groote menigte toog des namiddags naar de herberg den Papketel, waar de wedloop zou plaats hebben. Toen de hardloopers op het terrein verschenen twijfelde niemand, of de heer ,]. v. K. zou de zege behalen, dewijl deze als een befaamd looper te boek staat, en vlug en veerkrachtig daarheen stapte ; terwijl zijne tegenpartij , algemeen bekend als »de kromme Willem" met moeite kwam aangestrompeld. Dat ieder zich vergiste bewees de uitslag. W. v. B. legde met eene verbazingwekkende vlugheid den geheelen afstand in ruim 4 minuten af, toen J. v. K. nog de helft der baan niet bereikt had. 's HERTOGENBOSCH, 1 Dec. De werkzaamheden aan het station alhier worden krachtig doorgezet. Het hoofdgebouw is reeds opgetrokken, gedekt en onder de kap; de vleugels zullen spoedig volgen. Alles doet voorzien dat de werken op den bepaalden tijd zullen gereed zijn. BERGEN-OP-ZOOM, 30 Nov. Laatstleden Maandag nacht werd alhier de machinist van de suikerfabriek van den heer Wittouck, in beschonken toestand naar zijn kosthuis gebragt en eenige uren daarna dood op zijn bed gevonden. Na de verklaring van een geneesheer, dat het overmatig gebruik van drank de oorzaak van zijn plotseling overlijden was, werd hij des Donderdags begraven. Intusschen werd er gemompeld en rezen er vermoedens, dat hij zou zijn mishandeld ; ten gevolge waarvan een schippersknecht in verzekerde bewaring genomen werd, en eene kommissie uit de regtbank te Breda heden alhier is aangekomen , vergezeld van een officier van gezondheid, waarna de opgraving en de lijkschouwing hebben plaats gehad. Hieruit moet gebleken zijn dat de hersenpan verbrijzeld was, zoodat er grond bestaat voor het vermoeden , dat hier een manslag heeft plaats gehad.
GRONINGEN, 1 Dec. In het westerkwartier is zoowel het buiten- als binnenwater tot eene aanzienlijke hoogte gestegen, hoewel het in de laatste dagen door het stroomen der zijlen éènigzins is verminderd. Vele polders zijn geheel onder water, zoodat eenige menschen hier en daar hunne woningen reeds hebben verlaten, en anderen alleen door ophooging der batterijen in die woningen kunnen blijven. Sommige veenstreken zitten er nog geheel onder, waardoor veel turf is verloren gegaan en eenige veenbazen vrij wat schade hebben geleden. Men hoopt op eenen aanhoudenden oostewind, opdat daardoor de zijlen voortdurend kunnen stroomen, om het water zeewaarts te voeren. (Gron. Ct.) EENRUM, 30 Nov. Door de kiesvereeniging alhier (hoofd-kiesdistrikt Zuidhom) is tot kandidaat voor het lidmaatschap der Tweede Kamer, in plaats van Mr. N. Olivier, gesteld de heer H. Wierda, lid der Provinciale Staten, met het lot tegen Mr. E, van Loon, gedeputeerde. Door de kiesvereeniging te Wehe, Mr. È. Cremers, oud-minister van Buitenlandsche Zaken.
---

