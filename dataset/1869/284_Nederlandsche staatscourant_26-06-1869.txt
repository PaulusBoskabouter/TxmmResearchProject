BELGIE.
In de eergisteren gehouden zitting van den Senaat, waarvan in ons vorig nommer reeds gewag is gemaakt, heeft een liberaal lid, de heer Barbanson, een wetsvoorstel ingediend tot definitive afschaffing van den lijfsdwang voor zoo veel betreft handelsregtelijke zaken en buitenlanders. Na zijn voorstel te hebben ontwikkeld, heeft hij, blijkens het officiële zittingverslag, het volgende gesproken: » Aan deze discussie is de politiek en de partijgeest vreemd Ik heb in de aanbeveling van mijn voorstel geen enkel woord gezegd dat op de politiek of op partijbelang zag. In tegendeel, ik bid u, mijne heeren, om gansch onafhankelijk en onpartijdig, alleen met uw geweten te rade gaande, uitspraak te doen in het vraagstuk van beginsel, in de gewigtige vraag van burgerlijk regten van openbare orde, die gij reeds twee malen met vaste overtuiging hebt beantwoord, '. Het is voor ons te doen om twee zaken van uiterst groot gewigt; en hierin ligt het gewigtigo van het geschil waarin wij zonder ons toedoen geraakt zijn. Wij mogen ons niet laten bewegen om een groot belang der maatschappij op to offeren; dit zou ons naderhand altijd worden verweten. Even min mogen wij ons laten bowegen om de onafhankelijkheid des Senaats en zijne regten ten offer te brengen ; dit zou ons land ons nooit vergeven. '. En terwijl ik opkom voor de eer dezer vergadering , ons gemeenschappelijk kleinood, mag ik vragen : hebben uwe na gemoedelijke overweging genomen besluiten ooit eenige inbreuk gemaakt op de beginselen van het verstandige liberalismus , zoo als die door den regtschapcn mensch worden begrepen en toegepast onder eerlijke instandhouding van hetgeen altijd behoort te worden geëerbiedigd? » Wanneer ik in het belang mijner medeburgers een gewigtig beginsel van maatschappelijk belang, van openbare orde verdedig, geloof' ik veel liberaler, veel meer op den weg des vooruitgangs te zijn , dan wanneer ik mijne stem gaf aan eene onvoorzigtige afschaffing, die voor sommige lieden eene onverdiende en onbillijke gunst zou zijn ten nadeele der anderen. » Terwijl mijn voorstel eene voor allen eervolle vereffening van dit jammerlijke geschil aanbiedt, zal men ons niet meer kunnen toevoegen dat wij onhandelbaar zijn. Onhandelbaar zijn wij nooit geweest behalve wanneer wij gedwongen werden om het te zijn. Doch anderen verdiendon liet verwijt van onverbiddelijkheid jegens den Senaat, daar zij hem iets wilden opdringen wat hij naar zijne bekende overtuiging moost afwijzen. Al de ons achtereenvolgens gedane voorstellen betrekkelijk hot aanhangige onderwerp eischten van ons, dat wij het maatschappelijk belang en tovens onze onafhankelijkheid zouden opofferen; geen van beide mogt de Senaat doen. i. Kwam hot hier te lande zoover, dat een lid der wetgevende kamers zijne overtuiging moest verzaken om het verwijt van onhandelbaarheid te ontgaan, dat hij zijn gevoelen moest achter stellen voor het bevel of' de gril van eene of andere personaliteit, dan zou het eene vernedering, eene verlaging, eene schande zijn, waaraan ik althans mij nooit zou onderwerpen. ii De Senaat heeft steeds zijne eer, zijne onafhankelijkheid opgehouden; hij zal dit ook nu weten te doen. De regten des Senaats zijn een kostelijk goed, door de constitutie geheiligd, door de kiezers ons te bewaren gegeven." —■ De Senaat heeft gisteren het rapport ontvangen over Barbanson's wetsvoorstel , alsmede over het laatstelijk door de Kamer aangenomen wets-ontwerp betrekkelijk dezelfde aangelegenheid. Hij zal daarover denkelijk in de zitting van heden beraadslagen.
---

BUITENLANDSCHE BERIGTEN. FRANKRIJK.
Het officiële dagblad van het Keizerrijk deelt uit het Legerkamp van Chalons mede , dat de Keizer aldaar gisteren ochtend het volgende heeft geantwoord aan eene deputatie van de militairen die aan den veldtogt in Italië hebben deel genomen: «Soldaten, het verblijdt mij te zien dat gij gedachtig zijt aan de groote zaak waarvoor wij, nu tien jaren geleden, strijd hebben gevoerd. Bewaart altijd in uw hart het aandenken van de gevechten uwer vadoren en van die welke gij zelven hebt bijgewoond; want de geschiedenis onzer oorlogen is de geschiedenis van den vooruitgang der beschaving. ..Zoo doende zult gij den krijgsmansgoest staande houden, die zoo onmisbaar voor oen groot volk is ; dat is do zege der edelo hartstogten op do lage hartstogten; dat is do trouw aan het vaandel, de zelfopofferende liefde voor het vaderland. » Gaat voort zoo als gij vroeger hebt gehandeld; dan zult gij altijd de waardige zonen der groote natie zijn." Het gerucht van de bovenstaande toespraak, gepaard aan het gerucht van ernstigo oneenigheid in den schoot der Fransch-Belgische commissie, heeft gisteren (Donderdag) aan de Parysche beurs eene aanmerkelijke daling van de koersen dor moeste effecten veroorzaakt. — Eene toeneming van bijna negen millioen francs in de wisselportefeuille is de eenige meldenswaardige verandering die door den gisteren opgemaakten weokstaat der Bank van Frankrijk wordt aangewezen. Gisteren had die bank 1,222,489,441 francs aan specie in kas, en een bijna "elijk bedrag, namelijk 1,320,080,500 fr., in biljetten aan toonder in omloop.
---

RUSLAND.
In een bij de Indépendance Beige ontvangen schrijven uit St Petersburg van 15 Junij wordt de aftreding van den minister van finantien von Retitern, en zijne vervanging door den graaf Bobrinsky, thans minister van openbare werken , vrij stellig aangekondigd. De Parysche Constitutionnel zegt: »Er zal nu weldra uitvoering worden gegeven aan het denkbeeld van Peter den Groote om eenen bisschop van de nationale kerk van Rusland te Peking te vestigen. Het Russische gouvernement heeft besloten onverwijld daartoe over te gaan ; en die maatregel zal ongetwijfeld gevolgen hebben , die ook uit het politieke oogpunt van gewigt zijn."
---

NEDERLANDEN.
'sGravenhage, den 2ósten Junij 1869. Bij Koninklijk besluit van don 20sten Junij jl., n 7 14, is aan J. Nauta, gewezen bode-concierge ter provinciale griffie van Zeeland, verleend een pensioen ton laste van den Staat, ten bedrage van f 423 'sjaars, op grond van art. 3, lit. a, en art. 43 der wet van den 9/3 Mei 1816/51 (Staatsblad n°. 24/19).
Bij Koninklijk besluit van den 21sten Junij jl., n 7 14, is aan J. Kets, gewezen bode ter provinciale griffie van Gelderland, verleend een pensioen ten laste van den Staat, ton bedrage van f' 312 'sjaars, op grond van artt. 5 en 43 der wet van den 9/3 Mei 1846/51 (Staatsblad n°. 24/49).
Bij Koninklijk besluit van den 23sten dezer, n°. 18, is aan R. J. van der Ley, burgemeester van Ferwerderadeel, op zijn verzoek, eervol ontslag uit die betrekking vorleend.
Bij Koninklijk besluit van den 24sten dezer, n°. 14, zijn benoemd: I°. tot heemraad van den polder Spijk (Gelderland en Zuidholland) J. .1. de Graaff; 2°. tot heemraad van den Terschellingerpolder (Noordholland) P. J. Mier; 3°. tot dijkgraaf van den Krabbendijke polder en van den Maagspolder (Zeeland) C. C. Welleman ; 4°. tot dijkgraaf van den Loven- en Willemskerke polder (Zeeland) P. Scheele; s°. tot gezworen van den polder de Perponcher (Zeeland) J. M. Kakebeeke.
Bij Zijnor Majestoits besluit van den 19den dezer, n°. 25, zijn de commissarissen der loodsen, tevens ontvangers der loodsgelden, M. J. van Oosten en J, üregmans, de eerste ter standplaats Veere en de andere ter standplaats Neuzen, met den laatsten dezer maand eervol uit die betrekkingen ontslagen, behoudens aanspraak op pensioen. Te hunner vervanging met den eersten Julij aanstaande zijn bij gemeld besluit benoemd de heeren D. Turfboor en J. L. van IJsselsteyn , eerstgenoemde ter standplaats Veere en de laatste te Neuzen.
---

ITALIE.
Te Florence wordt de staat van de politieke aangelegenheden des rijks ongunstig geacht, ook door vrienden der Italiaansche eenheid ;en do schuld daarvan wordt voor oen groot deel geweten aan oen gedeelte der gematigde partij, aan de uiterste regter zijde; dezo heeft, in hare uitsluitende gehechtheid aan eono rigting, belet dat de toetreding der Piemontesche afgevaardigden aan het ministerie nieuwe kracht en eene vaste meerderheid aanbragt. De correspondent der Londensche Times te Florence zegt: » Het is een slechte tijd voor Italië ; het gouvernement zwak ; de Kamer in de publieke schatting gedaald; de staatszaken zeer ten achteren na eene zitting die zeven maanden geduurd maar geenerlei vrucht opgeleverd heeft: de toekomst voor de finantien onzeker; misnoegdheid en wanordelijkheden in verscheiden deelen des lands." De Correspondance Italienne, een half-officieel blad te Florence, zegt in haar nommer van 21 Junij- "De Koning, die zich eenige dagen geleden voor zijne gezondheid naar het gebergte had begeven, is onverwacht te Florence gokomen. Zijne Majesteit heelt niet verkozen op eenen afstand van de hoofdstad te blijven juist terwijl zijne regering krachtige maatregelen nam om aan het land de rust te hergeven die in verscheiden steden door uitzinnige pogingen gestoord is. Verder heeft Zijno Majesteit door zijne tegenwoordigheid de publieke opinie willen gorust stellen en sterken tegen den invloed der lasterlijke geruchten, die aanhoudend worden uitgestrooid met het doel om den geest dos publieks te bederven."
— Do Vereeniging van Oud-strijders des Vaderlands te Genua is den 21 sten dezer, wegens een door haar aan den heer Lobbia gerigt adres, van wego het gouvernement ontbonden. In den aanhef' van het daartoe strekkende besluit zegt de gouverneur der provincie, dat » die vereeniging, hoewel schijnbaar enkel voor onderling hulpbetoon opgerigt, politieke bedoelingen heeft, die op verandering van den regeringsvorm gerikt on gevaarlijk voor 's rijks inwendige veiligheid zijn."
---

TURKYE.
De Turquie, een Fransch dagblad van Konstantinopel , hetwelk aan de Porte dikwijls als orgaan schijnt te dienen , heeft in den laatsten tijd aan den Onderkoning van Egypte herhaaldelijk verweten dat hij op zijne reis in Europa de houding van eenen onaihankelijken vorst aannam, en vergat dat hij leenman tles Sultans was. Volgens een berigt van een Weener dagblad van half-officieel gezag heeft de Onderkoning, genoopt door de bedoelde dagblad-artikelen , aan den Sultan geschreven dat hij zich niet van Turkye afscheiden noch onafhankelijk van de Porte maken wilde; dat hij hieraan zelfs niot had gedacht, en dat hij in tegendeel hoopte eerlang persoonlijk den Sultan zijne hulde en nieuwe blijken zijner onderdanigheid en getrouwheid te brengen.
---

