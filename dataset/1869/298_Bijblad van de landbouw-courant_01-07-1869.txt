IETS OVER POLDERBEMALING.
Voorlezing, gehouden in eene Vergadering van de dfdeeling Amsterdam der Hollandsche Maatschappij van Landbouw,
DOOR C. A. W. VAN HOORN (1).
(2) Onze landbouw-congressen hebben nog niet veel uitstekende opgeleverd; (verg. «de Volksvlijt" 1863, blz. 111 en volg. over «de Zeekleigronden" door den heer Dr. W. C. H. STAIIING) zij hebben toch mede ten leven gewekt. 13
De belangstelling in den landbouw is gedurende de laatst verloopen eeuw steeds toegenomen. De ontdekkingen op wetenschappelijk gebied hebben daartoe veel bijgedragen. LINNAEUS door zijne onderzoekingen van de grassoorten SCHSELE en PRIESTLEY door het ontdekken der zuurstof waren het, die eene revolutie in de tot hun' tijd gevolgde wijze van den landbouw uit te oefenen, voorbereidden. De landbouw-scheikunde werd weldra een zeer gewigtig gedeelte der landbouwkundige wetenschap. Onderzoekingen omtrent de eigenschappen van den grond, het water, de dampkringslucht 'werden op scheikundige, zoowel als natuurkundige wijze gedaan, en weldra kwam men tot de overtuiging, dat alleen eene wetenschappelijke beoefening van de landhuishoudkunde de geschikte was, om op den duur productie en behoefte in evenwicht te houden. Er was echter nog eene oorzaak, die den blik met eenige spanning op den wetenschappelijken landbouw deed vestigen. De statistiek begon met welsprekende cijfers aan te toonen , dat in beschaafde landen de bevolking in eene bepaalde verhouding toenam, terwijl de landbouw-productie ongeveer stationair bleef. Met andere woorden: dat onze nakomelingen den hongerdood te gemoet zouden gaan, zoo niet
aan dat gevaar met kracht het hoofd werd geboden. Dat gevaar af te wenden , dat is de taak, die de wetenschappelijke landbouw zich heeft gesteld, en aan het volbrengen waarvan niet wordt gewanhoopt. Van eene bepaalde oppervlakte grond de meest mogelijke en de beste vruchten te erlangen, dat is steeds het doel geweest, waarnaar elke landbouwer streefde; doch onkunde en vooroordeel stonden het bereiken van dat doel immer in den weg. In de laatste jaren heeft ook hier te lande de landbouw meer de algemeene belangstelling gewekt; landbouwmaatschappijën en congressen (2) hebben zich gevormd; groote droogmakerijën zijn ondernomen, en dit een en ander heeft zamengewerkt, om den landbouw uit den staat van verval, waarin hij verkeerde, op te beuren. Toch worden onder de beoefenaars der landhuishoudkunde nog zeer velen gevonden, die aan gebrek aan kennis, zeer vele vooroordeelen paren: die al wat naar wetenschap zweemt met minachting bejegenen; die elke verbetering tegenhouden, alleen omdat zij iets nieuws is. Daar, waar deze laatsten de meerderheid der bevolking eener streek uit-
maken, heerscht veelal armoede, daar, waar de verstandigen de meerderheid hebben, welvaart. Het is aan den wetenschappelijken landbouw voorbehouden om de gaven, door de milde natuur geschonken, doelmatig toe te passen en daardoor landbouwproductie te vermeerderen. Alleen de niet ontwikkelde miskent deze leer. Het onderwerp, waarop ik heden uwe aandacht wensch te vestigen, is wel van élémentairen aard op landhuishoudkundig gebied; maar nog is ieder niet overtuigd van het nut der zaak, en die reeds eene overtuiging hebben, hooren zich soms gaarne de gronden hunner overtuiging herinneren. Ik wilde met u spreken over de doelmatige bemaling van polders. Wij zullen eerst eenige oogenblikken wijden aan de eigenschappen van den grond en den invloed der warmte, daarna eenige opmerkingen schenken aan het water, in zoo verre dit tot plantengroei noodig is, om daaruit af te leiden, hoe de waterstand in een' polder moet zijn en gehouden worden, ten behoeve van eenen weligen plantengroei. Bij onze beschouwingen nemen wij aan, dat de grond alle bestanddeelen, die tot voeding der planten noodig zijn, bevat. Potasch, kalk, ammoniak, ijzer, kiezelzuur, phosphorzuur enz., zijn in den grond, in genoegzame hoeveelheid aanwezig. De bovengrond is tuinaarde. Deze laatste veronderstelling is niet willekeurig, want ik wil mij bepalen tot de gronden, gelegen tusschen Purmerend en het IJ, terwijl ze zich van het oosten bij Monnikendam naar het westen de Zaan en zelfs voorbij dien stroom uitstrekken. Voor het grootste gedeelte staat het water in de slooten aldaar, met dat in het groot Noord-Hollandsche kanaal of in de Zaan-stroom gelijk. Verder bedoel ik de landen ten zuiden van den Udijk gelegen, en die oostelijk door den Haarlemmermeerpolder, westelijk door den duinkavel worden begrensd; den Slooterpolder, sommige kleinere polders, gelegen om Amsterdam, met één woord, eene oppervlakte land, in de beide provinciën Holland gelegen, van eenige duizenden bunders uitgestrektheid: zoogenaamde lage veenen , waarvan de bovengrond uit meermolm tuinaarde bestaat, en die bijna uitsluitend tot beweiding van vee wordt gebezigd.
De grond, die tot woning en voeding der planten dient, heeft zeer merkwaardige eigenschappen. Daaronder verdient in de eerste plaats zijn capillair vermogen onze aandacht. Slechts vluchtig wijzen wij aan, waarin die eigenschap bestaat. Wanneer men een glazen buisje, waarvan de wijdte van het kanaal den omvang heeft van de dikte van een haar (daarom
haarbuis) loodregt in een vat met water zet, zoodanig, dat een gedeelte van die buis boven het water, het vat aanwezig, uitsteekt, dan zal het water door de wanden dier buis worden opgezogen, veel hooger, dan het water in het vat. De oorzaak van dit verschijnsel wordt capillariteit genoemd. Deze eigenschap is aan vele poreuse ligchamen en voornamelijk aan den grond eigen. Als het water in de slooten een' zekeren stand bereikt, dan wordt dit door den grond uit de omringende slooten opgezogen, en wel, naar den aard en zamenstelling der gronden, tot op verschillende hoogten. Zandgrond doet dit b. v. tot 40 duimen, zuivere klei 70 duimen, tuingrond 60 á, 70 duimen en zuivere tuinaarde tot 90 duimen. Tegenover deze eigenschap staat die, om het water door te laten. De hoedanigheid van den ondergrond bepaalt de meerdere of mindere doordringbaarheid van den bodem. In ons vaderland, vooral in de polderstreken, vindt men onder den bovengrond gewoonlijk een veen- of derrie- en daarna een zandlaag, deze laatste nu eens wel, dan eens niet met klei bedekt. Bestaat de ondergrond uit veen, derrie en zand, dan is het vermogen om het overtollige water door te laten zeer groot: deze toestand is zeer wenschelijk. Is de ondergrond uit leem zamengesteld, dan blijft het regenwater, geen' uitweg vindende, in den bovengrond staan, en alle hoop om goede vruchten te erlangen, gaat verloren (1). Wij mogen hier echter niet met zwijgen voorbijgaan, en wijzen er ter loops op, hoe men dit gebrek heeft weten te bestrijden door het leggen van droog- of draineerbuizen. Een andere merkwaardige hoedanigheid van den grond is, dat deze zeer veel warmte absorbeert. Zonder water geen leven. Dieren en planten behoeven het evenzeer voor hun groei. Het maakt het hoofdbestanddeel van hun ligchaam uit, en is evenzeer in de plantencel, als in het dierlijk organismus aanwezig. Het water is voor de plant het voornaamste voedsel. Ofschoon zij zeer vele voedende bestanddeelen uit de dampkringslucht tot zich neemt, moet zij I}it den grond door haren wortel de vaste voedende bestanddeelen zich toeëigenen; deze laatste kunnen alleen in opgelosten toestand door de plant
Worden opgenomen. Behalve als zamenstellend deel van de plant, is dus het water als oplosmiddel der voedende stoffen, voor den plantengroei eene behoefte. Ontbreekt dat water in den bodem, dan sterft de Plant. Zal de plant groeijen, dan bestaat er voor haar Oog eene behoefte, ze is: warmte. Alle warmte, die de Plant voor hare ontwikkeling behoeft, ontvangt zij van de zon. Boven hebben wij gezien, dat de grond de Vochtigheid opzuigt. Is er te veel water in den grond aanwezig, dan zal de zonnewarmte in de eerste Plaats moeten dienen, om dat overtollige water te doen verdampen en daarna tot verwarming van den grond. Ligt de bodem te laag, dan zal, dewijl de opzuiging van water uit de omringende slooten voortdurend plaats heeft, de zonnewarmte alleen tot verdamping van het overtollige water gebezigd worden, en de grond koud blijven. Bene lage ligging van den bodem gaat steeds gepaard niet koude. Ook de minst ontwikkelde landbouwer erkent dit. In een' kouden grond leiden de planten een ziekelijk leven, verrotten en sterven. Bij onze granen en voedergewassen zijn deze nadeelige gevolgen spoedig zichtbaar. Bij de grasplanten zijn die gevolgen niet zoo in het oog loopend en van daar kisschien, dat tegen de eischen der landbouwwetenschap in polders die uitsluitend ter beweiding dienen, zoo veelvuldig wordt gezondigd. Gras, op lagen bodem groeijende, moge welig groenen, aan voedende bestanddeelen is het arm. Het overvloedige regenwater behalve zijne verfrisschende eigenschappen houdt het ammoniak opgelost en is ook daarom voor planten noodzakelijk Wordt, wanneer het geen' of geen' snellen uitweg naar slooten, greppels, droogbuizen enz. kan vinden, eveneens nadeelig. Welke groote hoeveelheden water de grond in zich bevatten kan, daarvan vindt men Opgaven in de koninklijke landbouwvoorlezingen (een Werkje, voor landbouwers zeer aanbevelenswaardig). Men vindt daar blz. 49 o. a. dat 1 ned. pond tuingrond 89 lood water kan terughouden. Alleen een lage waterstand in de slooten kan den grond gelegenheid geven om uit te zakken. In den regel wordt de verbetering in de bemaling door de boeren zelven tegengehouden; hiervan strekke het volgende ten bewijze. De heer G. GROOT, veehouder in de Schermeer, verzocht voor een paar jaar geleden aan het polderbestuur, dat de molen, die zijn land en dat van eenige zijner buren bemaalde, één voet lager het water uit de slooten mogt malen. Zoodra dit nieuws bekend was, ontstond van de zijde dier buren nog al eenige tegenstand tegen dien
maatregel. Het polderbestuur, doordrongen van het nut der aanvrage, aarzelde daarom eenigzins, om aan het verzoek tot verlaging van den waterstand te voldoen. Het besloot, dat voorloopig en bij wijze van proef het water een halven voet lager uit de slooten , in dat gedeelte van den polder, zou worden opgemalen. Dit veroorzaakte nog al veel moeite; de slooten moesten uitgediept worden enz. Opmerkelijk is het echter, dat, toen na verloop van een jaar den opposanten gevraagd werd of ze de bemaling weêr op den ouden voet wenschten te hebben, bijna allen te kennen gaven, dat de bemaling nu goed was, en het hen speet, dat die verbetering niet vroeger was ingevoerd. Als van zelf zijn wij genaderd tot de bespreking van verbeteringen in de bemaling van sommige polders. Hoe zullen wij tot die verbetering geraken, wat moet bij eene goede bemaling in acht genomen worden Wij komen thans op technisch gebied. Ik zal mij hier tot eenige algemeene regelen bepalen. Mogt mijn werk daardoor onvolledig zijn, ik reken op uwe toegefelijkheid (1). Zal men de bemaling doelmatig inrichten, dan behooren in de eerste plaats de werktuigen, die ter bemaling dienen, daartoe geschikt te zijn. (Wij nemen eene enkelvoudige bemaling ten grondslag onzer beschouwing). De keuze der molens: scheprad-, vijzel- of pompmolens, komt in de eerste plaats in aanmerking. Daar wij van wind (2) als beweegkracht gebruik zullen maken, blijft ons de keuze tusschen scheprad- of vijzelmolen over: pompmolens door wind gedreven schijnen niet doelmatig. De hoogte, waarop het water moet opgevoerd, bepaalt die keuze. Het aantal molens hangt van de oppervlakte van den polder en de daarin aanwezige waterberging af. Is het verschil tusschen den waterstand in den polder en den boezem, waarop de uitmaling plaats heeft, gering, bedraagt dat hoogstens 1 el, dan zijn schepradmolens voldoende. Sommigen nemen als maximum 1.65 el aan, maar voor windmolens is dat
maximum zelden bereikbaar. Voorzigtige ingenieurs raden reeds vijzels aan, als het water 1 el moet worden opgebragt. Bij het gebruik van schepradmolens is de opmerking niet overbodig, dat het scheprad ongeveer één derde van het water, dat het verzet, weer in den polder laat vallen. Ligt de polder lager dan 1 el, dan dient de keuze zich tot vijzelmolens te bepalen. Het water kan door deze werktuigen tot 3 ellen worden opgevoerd. Moet het water nog hooger opgemalen, dan bezigt men pompen zoo als in den Haarlemmermeer, ofbij windmolens dubbele of drie dubbele bemaling, zoo als b. v. in de Beemster, Schermeer enz. Pompmolens door wind gedreven, zijn mij niet bekend (1). Het is u bekend, dat water door eene pomp onder bijzondere omstandigheden, ongeveer 10 ellen zou kunnen worden opgebracht. De verhouding van de hoogte, waarop het water moet worden opgevoerd, staat in omgekeerde rede • tot de snelheid waarmee dit geschiedt. Dezelfde omgekeerde verhouding heeft ook tusschen de hoeveelheid water, die moet worden verzet, en de snelheid plaats. Daar nu het snelle uitloozen van het overtollige water eene eerste behoefte is, en windmolens eene bepaalde kracht (ongeveer 33 paardenkrachten bij eene vlugt der roeden van 25 ellen) kunnen uitoefenen, zoo moet, naarmate de molen het water hooger opbrengt, het scheprad versmald of de diameter van den vijzel verkleind. Een vijzelmolen van zoo evengenoemd vermogen kan, als hij het water 2 ellen opmaalt, bij een diameter van den vijzel van 2 ellen ongeveer 40 kubieke ellen water in de minuut uitmalen. Moet het water met hetzelfde werktuig 3 of 4 ellen worden opgebracht, dan zal men den vijzel zooveel langer, en zijne doorsnede naar verhouding geringer moeten maken, daar, indien men dit laatste verzuimde, alleen bij stormwind eene genoegzame hoeveelheid water zou kunnen worden verzet (2).
Tot eene doelmatige bemaling wordt door sommige ingenieurs 1 windmolen op ongeveer 600 bunders geëischt de molen van 33 paardenkrachten, boven. Deze verhouding wordt gewijzigd naar de meer of minder diepe ligging eens polders. Indien de bemaling onder gunstige verhoudingen zal kunnen geschieden, dan zal de polder eene zekere oppervlakte ter waterberging behoeven. Een eerste regel is hier alweér, , dat hoe geringer de waterberging is, hoe grooter de kracht moet zijn, om in eenen gegeven tijd het water te verzetten. De hoogte, waarop het water wordt opgemalen moet hier wederom in rekening worden gebracht. De Haarlemmermeer heeft the of 1117 binnenboezew en dat schijnt, bij de ontzettende kracht van bemaling, voldoende. Het water wordt daar, door eene enkelvoudige bemaling 4,50 el opgebragt. De stoom verrigt hier, wat zeker boven de kracht van den wind zou gaan. De polder Waard en Groet, 1440 bunders groot, bezigt ter bemaling 3 groote vijzelmolens, die het water ongeveer 2,45 el opbrengen en bezit eene waterberging van 1/48 of t/20 gedeelte van den omvang van den polder. De Anna Paulowna polder, 5000 bunders groot, heeft 6 wind- en 1 stoomvijzelmolen. Gemiddeld brengen die molens het polderwater 1,70 el op, De binnenboezem bedraagt omstreeks 1145 van den polder (1). Hoe verschaft men zich die waterberging in die pol-. ders, hoe laag staat het water aldaar beneden het maaiveld , en in welken toestand verkeeren oudere polders en waterschappen? In bovengenoemde nieuwe polders is de waterstand, op eenige kleine uitzonderingen na, (men denke hier aan den omtrek van het kruisdorp in den Haarlemmermeer) zeer doeltreffend. De waterstand in de slooten in den Haarlemmermeer en Anna Paulowna polder is gemiddeld 1 el beneden het maaiveld. Het winterpeil in Haarlemmermeer en Schermeer is lager dan het zomerpeil. Daar deze hoogst verstandige maatregel, voor zooverre mij bekend is, in geen anderen polder is genomen, trok hij zeer mijne aandacht. Moge hij spoedig in alle polders worden ingevoerd.
In den polder Waard en Groet is de stand van den binnenboezem van 7 palm tot 1 el beneden het maaiveld. Mogen alle gedeelten van die polders niet even vruchtbaar zijn, geen te hooge stand van het water in de slooten staat der vruchtbaarheid aldaar in den weg. Drechterland , Geestmerambacht , de Vier Noorder Koggen, de Schager Koggen, (gezamelijk het Oude West-Friesland uitmakende), de Schermeer, Beemster, Purmer enz., hebben allen eene uitmuntende bemaling, vooral sedert voor scheprad-, vijzelmolens zijn ingevoerd. Wil men echter het water z66 laag als hier boven is aangegeven wegmalen, de slooten zullen dan ook, als ze tot vee-keering dienen en drinkwater voor het vee bevatten, aanmerkelijk diep moeten zijn. Met die meerdere diepte staat eene meerdere breedte en de helling der zijwanden in naauw verband. In den Haarlemmermeer zijn de kavelslooten 3,50 el breed op het maaiveld en 2 el in den bodem, bij eene diepte van 1,50 el. In den Waard en Groet zijn de slooten 3,50 el wijd, diep 2,10 el, met een' val van 11/4 op 1. In den Anna Paulowna polder zijn de slooten 3,20 el 3,50 el wijd op het maaiveld, in den bodem 1,10 el en de diepte 1,20 el. (1) Het is mij voorgekomen, dat in Dreehterland en de Vier Noorder Koggen het maaiveld op de meeste plaatsen 1,50 2el boven den waterstand in de slooten ligt. Men spreekt daar van eene vruchtbaar. heid die onuitputtelijk en onovertrefbaar is een oogst van meer dan 40 mud tarwe of koolzaad en meer dan 100 mud haver per bunder. Waarlijk, indien men deze opbrengst vergelijkt met die der vruchtbaarste streken in Europa het land van Waas, de Lombardische vlakte, dan geloove ik, dat de schaal niet geheel ten nadeele dier sehoone Noord-Hollandsche dreven behoeft over te slaan. Zal het water eene spoedige afleiding naar de molens vinden, dan behooren de kanalen, die uit de kavelslooten enz. daarheen voeren, behoorlijk wijd te zijn. In de hoofdvaarten bezit de Haarlemmermeer schoone gelegenheid, om eene groot° massa water naar de verschillende stoomwerktuigen te voeren. Dewijl 3 stoomgemalen den geheelen polder be-
malen, zoo behoort de aanvoer door die kanalen kolossaal te zijn. Staan de molens meer verspreid, of is de omvang van den polder geringer, dan zijn kanalen van zoo grooten omvang minder noodig. In den Anna Paulowna polder zijn de tochtslooten minstens 5 el wijd en, daar de molens wijd uit één staan, voor het gebruik genoegzaam. Bovendien heeft men daar nog bermslooten en kanalen tot aanvoer van water naar de molens ter breedte van 10 tot 20 ellen. Aan die kanalen wordt in goed beheerde polders even groote zorg besteed, als aan de kavelslooten. Voor een goed landhuishoudkundig bedrijf zijn molens en slooten, hoe doelmatig ook ingericht, niet voldoende. Wanneer de grond het regenwater behoorlijk doorlaat en geene leemlagen dit verhinderen, dan behooren ruime greppels, op behoorlijken afstand van elkander, het land te doorsnijden om het overtollige hemelwater spoedig naar de slooten af te voeren. In den Anna Paulowna polder liggen de greppels 10-12,5 en 15 ellen van elkander. Zij hebben eene gemiddelde wijdte van 1 el op het maaiveld en 20 25 duim in den bodem, bij eene diepte van 80 90 duim. In den Waard en Groet en Haarlemmermeer zijn, op doelmatig ingerichte boerderijen, deze afmetingen ongeveer dezelfde. Door het graven van greppels gaat echter eene groote oppervlakte grond verloren: omstreeks 1 bunder op 10, 12112 of 15. Daarom alleen reeds verdient het aanwenden van droogbuizen alle aanbeveling. Bij eene ondoeltreffende bemaling echter stuit men bij droogbuizen op vele zwarigheden. TOch is het stelsel van droogleggen draineren— het eenig aanbevelenswaardige. Wij hebben van de inrichting der bemaling in oude polders niet gesproken: omdat deze anders zou zijn, moest ze nti ondernomen. Intusschen is eene beschouwing daarvan niet onbelangrijk. Ziehier, wat mij daaromtrent is medegedeeld. De Schermeer is 4490 bunders groot; het zomerpeil is van 3,62 el tot 4,35 el beneden A. P., het winter_ peil is van 3,80 el tot 4,50 el beneden A. P. Bij zomerpeil ligt het hoogste land 1,80 ei, het laagste land 20 duim boven den waterstand in de omringende slooten. De polder wordt door 50 molens (30 scheprad- en 20 vijzelmolens) bemalen. De vlucht der molens is 25 ei; 10 der vijzels hebben een middellijn van 1,90 el en 10 van 1,80 el. De schepraderen hebben
een middellijn van 6 el en de schoepen zijn 38 duim breed. De polder is in 14 polders onderverdeeld, die ieder een schepradmolen hebben; deze molens brengen het water in de Noorder- en Zuidervaart. 16 molens (6 vijzel- en 10 schepradmolens) brengen het water van daar, onder het bereik der bovenste gangmolens. Deze laatsten (ten getale van 20, waarvan 14 vijzel en 6 sehepradmolens) brengen het water in Sehermeer-boezem. Omtrent Beemster, Purmer en Wijdewormer berigt men mij het volgende: Zij liggen ongeveer even diep (4 el onder A. P.). Bij gewoon zomerpeil ligt het land gemiddeld uit zijn water: in den Beemster 60 duim, Purmer 50 duim, Wijdewormer 40 duim. De Beemster wordt bemalen door 16 gang-molens ieder gang van 3; de Purmer door 5 gang (1 van 3 en 1 van 2); de Wijdewormer door 3 gang ieder van 4 molens. De opbrengst der molens wordt gerekend 65 kub. el in de minuut, bij eene snelheid van 20 slagen. In den Wijdewormer bedraagt de diameter der vijzels 2 á 2,10 el; de lengte der schroefdraad is 2,95 á 3,30 el. Schepraderen worden overal door vijzels vervangen. Kavelslooten : 3,50 el wijd op het maaiveld, op den bodem de helft daarvan, de diepte 60 duim onder zomerpeil. Dezelfde afmetingen ook in Beemster en Purmer: de diepte aldaar 1 el onder zomerpeil. De verbeteringen zijn: behalve het veranderen der schepraderen in vijzels, ook het afpolderen en afzonderlijk bemalen van laag gelegen kavels, „die" zegt mijn vriendelijke berigtgever, , „hierdoor niet alleen spoediger droog zijn, maar het de groots molens gemakkelijker maken met de uitmaling." De Haarlemmermeerpolder wordt door 3 stoomgemalen voldoende droog gehouden. Deze werktuigen hebben te zamen een vermogen van 1200 paardenkracht, die tot 1500 kan worden opgevoerd. De machines brengen het water, ieder met 7 pompen, 4,50 el op. Zij doen gemiddeld 6 slagen in de minuut, en verzetten met eiken slag 56 kub. ellen. In eene minuut verzetten de machines dus 3 maal 6 maal 56=1008 kub. ellen water. Na het gesprokene zal het niet overbodig zijn, om op de resultaten eener goede bemaling tegenover eene slechte te wijzen. Vooraf vinde het uittreksel van een' brief van een'
mijner vrienden, een boer geen heereboer in Noord-Holland zijne plaats. Hij schrijft mij: „voor 20 jaren zag men in de Vier Noorder Koggen en Drechterland verbazende vlakten onder water, en men scheen toen dat als een soort van Nijl-overstroorning te houden, ten minste men zag het water graag tot half Maart op het land, ja met kunst en vliegwerk hielden ze het er op. Hoe geheel anders thans. leder boer in de Koggen onder Schagen, Barsingerhorn, Kolhorn, Winkel, in de Vier Noorder Koggen, vooral onder Oostwoud, Midwoud en Hauwert , heeft zijn vroeger weinig waardig landje ingedijkt, een molentje er op geplaatst (1) en het is zonneklaar, dat die landerijen met die verbeteringen van eene Waarde van f 200 per bunder, tot die van f 2000 geklommen zijn." Wij zouden op meer voorbeelden kunnen wijzen om te bewijzen, dat eene goede bemaling de waarde van het land onmiddellijk verhoogt; wij onthouden ons daarvan, om niet te veel van de aandacht van den lezer te vergen. Een enkele tegenstelling zij het ons echter vergund te maken. In goed bemalen polders leeft eene gezonde en welvarende bevolking, waarbij zich de lust naar ontwikkeling en kennis meer en meer openbaart. Een krachtige plantengroei geeft aan het landschap gedurende het geheele jaar leven, zoodat b. v. de schapen in de weide kunnen overwinteren. Alleen als er sneeuw gevallen is, ontvangen zij bijvoeder. Het aantal staat tot dat in slecht bemalen polders als 20 tot 1. De koeijen, waarvan het beslag zeer groot is, groeijen tot 800 á 1000 halve ponden. De melk bevat een énorm zuivelgehalte (2). De koeijen loopen meestal tot St. Nikolaas , dikwijls tot kerstijd, en enkele malen tot ná nieuwjaar in de weide. Op den stal behoeft het rundvee weinig of geen bijvoeder, alleen hooi en water is in den regel genoegzaam. De waarde van het land, zoo ook de landhuren zijn, ten gevolge der groote productiviteit van den bodem, zeer hoog. Wat heeft nu in slecht bemalen polders plaats? Aan den Amsteldijk, den Overtoom, in den Slooter-
en Osdorper-polder, , in Waterland enz. heerscht koorts, tusschenpoozende koorts, terwijl zich bovendien vele tusschenloopende ziekten voordoen, allen door een ongezonden bodem (moeras-miasma) veroorzaakt (1). De plantengroei schijnt in die polders welig genoeg, maar de voedende kracht ontbreekt in het gewas. Op half November en dikwijls veel vroeger, zijn bijna alle koeijen naar den stal gehaald, om daar tot de maand Mei van het volgende jaar te verwijlen. Hoe zou men ook na half November de koeijen in het land kunnen laten? Bij iedere schrede zakken ze in den modderigen bodem weg, en vernielen dus het weinig nog overgebleven voedsel. De winter-stalvoedering moet met krachtig bijvoeder ondersteund worden. (Een boer onder Diemen verhaalde mij, dat hij in den winter van 1861-62, behalve eene groote massa hooi, /1600 aan lijnkoeken had gevoerd). De melk
is weinig zuivel houdend. De koeijen zijn van eene kleine gestalte. liet land is, door zijn lage ligging, (1) tot het houden van schapen inden regel ongeschikt. Dut de waarde dezer landen bij goede bemaling zal stijgen, wordt bewezen door het feit, dat al het land, waarop deze verbetering is toegepaat, eene groote prijsverhooging afgescheiden van andere omstandigheden, die daartoe meewerkten heeft ondergaan. Eene opmerking ten slotte. Vele malen ben ik in de gelegenheid geweest met ingelanden van slecht bemalen polders, over den waterstand enz. te spreken, In bet gesprek toonen ze zich allen mannen van vooruitgang, „maar” eindigen ze meestal, „voor dezen polder is het toch beter, dat bij zijn water houdt.” Men ziet het, de conservatieven zijn in alle zakeu en steeds dezelfden. Ik heb naar de gronden dezer bewering gevraagd en steeds bevonden, dat deze gronden ontbraken. De krachtige zamenwerking van alle landhuishoudkundigen en belangstellenden in dat vak, zal alleen in staat zijn, inde bemaling van polders de noodige verbeteringen tot stand te brengen.
(1) Overgenomen uit de Med. en ber. der Hollandsche M. v. L., 1864, en door den schrijver welwillend herzien. Red.
(1) De lezer, die van zamenstelling, oorsprong enz. van de gronden in ons vaderland meer wenscht te weten, verwijzen wij naar de werken van den heer Dr. W. C. H. STARING : Veenneele en Thans," bij W. E. J. TSEENK WILLINK te Zwolle, en «de Bodem van Nederland," bij A. C. KRUSEMAN te Haarlem.
Het is inderdaad bedroevend, dat beide werken bij onze praktische landbouwers zoo weinig bekend zijn.
(1) Dat beroep doe ik ook op den lezer. Dewijl door der waarheid getrouw te zijn, deze lezing alleen eenige waarde kan hebben, zoo verzoek ik door middel der Mededeelingen of der Landbouw-Courant te worden teregt gewezen, wanneer ik mogt hebben gedwaald. (2) De molens door stoon gedreven zijn van latere dagteekening. Men vindt ze met pompen in den Haarlemmermeer, met vijzels, zooals o. a. één in den Anna Paulowna polder, en schepradmolens o. a. in gebruik meen ik, op Rijnlandsboezem. De toepassing van stoom of wind zal van omstandigheden afhangen. Bij kleine polders zou de stoombemaling te kostbaar zijn. Bij groots en vooral lage polders schijnt de stoom als beweegkracht boven wind te verkiezen. 13*
(1) In den Sehinkelpolder is zoodanige molen, die, ondoelmatig bovondeu, niet wordt gebruikt. Later is er een vijzelmolen naast gebouwd. In Augustus 1867 kwam een dusgenaamde waterhijschmolen van Overmarsch, zijnde een windpompmolen met twee zuigen, onder Hardinxveld gereed, van wiens werking men groote verwachting scheen te hebben. Later vernamen wij van dit werktuig niets. (2) In het gestelde geval zou de molen tot eene diepte van 2 ellen gewonen wind behoeven. Van 2 of 3 ellen zou de behoefte aan wind steeds toenemen (de kolom water die de vijzel moet opbrengen, wordt steeds grooter) tot eindelijk, zoo als beweerd is, stormwind noodig was.
(1) De omvang van den binnenboezem in genoemde polders is aanmerkelijk groot,er dan de opgegevene. De opgave doelt op weg-, kavel- en molenslooten. Daar landeigenaars en gebruikers in de polders steeds voortgaan met hun land door slooten te door' snijden, is eene juiste opgave van den omvang van den Ma' nenboezem meestal niet te doen: stellig na verloop van eenigel3 tijd onjuist.
(1) Deze diepte is bij den opgegeven waterstand stellig onvoldoende. 2 è. 2,10 el zoo als in Waard en Groet komt mij noodzakelijk voor.
(1) Over zulke molentjes (kilmolentjes) zie men een artikel in het Weekblad van Haarlemmermeer jaargang 1863 door den heer Mr. P. A. DE LANGE. (2) Te Twisk spreekt men van 16 kan melk tot het maken van 1 Noordhollandsch kaasje. Voor 20 jaren stonden de omstreken van Oostwond eiken winter onder water: thans, na het doelmatig inrichten der bemaling, maakt men er de dusgenaamde meshangers.
(1) Teregt hebben zich stemmen tegen dezen zorgwekkenden toestand verheven. Men heeft, in verband hiermede, voorgeslagen om het Ainsterdamsche buitengasthuis, als ziekeninrigting te doen vervallen. Zijn wij wél onderrigt, dan zouden ongeveer 6 tonnen gouds aan de stads kas bespaard worden, indien aan die inrigting de nogdige herstellingen en verbeteringen werden aangebragt. Zij zou op de plaats, waar zij thans staat kunnen blijven, indien eene doelmatige bemaling in de omringende polders werd ingevoerd.
(1) Deze uitdrukking is steeds figuurlijk. Het land ligt hoog genoeg, doch maakt den indruk van laag door den te hoogen waterstand.
---

