AMSTERDAM, 17 Augustus.
De Korrespondentie uil hel Noord- Oosten, eene voor Rusland gansch niet vriendelijke, maar doorgaans goed ingelichte berigtgecfster, heeft in een schrijven uit Sint Petersburg van den 9n Augustus het volgende medegedeeld. »Het is gedaan met de katholieke Kerk in Rusland of te naastenbij. Ik ontvang op dit oogenblik de tijding dat Mgr Staniewsld, administrateur van het aartsbisdom van Mohilew, het prezidentschap van het zoogenaamd katholiek kollegie van Sint Petersburgbepaald heeft aangenomen; terwijl Mgr Stacewicz, rektorvan de katholieke akademie te Sint Petersburg, te gelijker tijd de bediening van sekretaris van voornoemd kollegie heeft aangenomen. Nu weet gij, dat dit zoogenaamd roomsch katholiek kollegie door den Paus te Rome is veroordeeld. Het lot van Mgr Poniël van Plock en van Mgr Lubienski van Augustowo, die beide naar het binnenste van Rusland zijn vervoerd, de dood van den laatsten, tcNyni-Nowgorod gestorven, voordat hij te Perm kon aankomen, waarvoor hij bestemd was, hebben naar het schijnt een levendigen indruk gemaakt op de overblijvende poolsche bisschoppen; zij beginnen toe te geven. »Zonder te spreken van Lithauen, heeft alleen de geestelijkheid van hel koningrijk Polen, sinds 1863, meer dan 200 martelaars geleverd: opgehangen, doodgeschoten of in ballingschap vervoerd. Kan het na dit alles verwondering wekken, dat de weerstand uitgeput en er Staniewski's en Stacewicz gevonden worden, die zich overgeven. Als deze staat van zaken nog eenigen tijd, hoe weinig ook, blijft voortduren, zullen wij op nieuw de droevige geschiedenis beleven van de zoogenaamde bekeering der Griekschvereenigden, die ten jare 1840 in Lithauen plaats had. Reeds komen er priesters voor, die in de katholieke kerken van Lithauen orthodoxrussische kantieken aanheffen en in het Russiesch preken.
«Hierbij moet ik ten slotte nog voegen, dat het goevernement het plan heeft gevormd om alle bestaande seminariën in de katholieke bisdommen te vernietigen, en niets te laten bestaan dan de katholieke akademie van St. Petersburg."
Met diep leedwezen nemen wij deze droevige berigten van de Korrespondentie uit het Noord-Oosten over, met de opmerking en onder voorbehoud, dat zij allezins bevestiging behoeven. Het is niettemin zeker, dat de toestand der katholieke Kerk in Rusland vreeselijk is, en dat het goevernement noch list, noch geweld, noch verleiding spaart, om de bedienaren der katholieke Kerk, de priesters en de bisschoppen, ontrouw te doen worden aan hun heilig geloof. Wat de poolsche bisschoppen betreft, geen enkel bisdom over gansch Polen is nog in het bezit van zijn bisschop. Die bisschoppen zijn gestorven, vermoord of in ballingschap vervoerd. Er kan derhalve nu geen sprake meer zijn van de poolsche bisschoppen, die in Polen niet meer aanwezig zijn. Maar de beurt komt nu aan de bisschoppen, die nog te vinden zijn in het eigenlijke Rusland, en in de eerste plaats aan den aartsbisschop-administrateur van Mohilew, die in de oogen van het russiesch goevernement de eerste en hoogste katholieke bisschop in Rusland is, en wien het goevernement te St. Petersburg sinds jaar en dag het prezidentschap van voornoemd kollegie heeft willen opdringen. Deze heeft zich, als wij ons niet vergissen, tot dusverre pogen te redden, met dat prezidentschap niet dan onder een voorbehoud aan te nemen, waarmede men te St. Petersburg niet tevreden en waarover men te Rome zeer ontevreden was. Het is derhalve welligt te vreezen, dat deze prelaat eindelijk zich heeft laten verwinnen, met nu bepaald en zonder voorbehoud het voorzitterschap aan te nemen van het kollegie, dat de Russen te St. Petersburg hebben opgerigt, om het bestuur der Kerk, dat aan den Paus toekomt, van den Paus op den Tzaar over te brengen. Het zou een groot ongeluk zijn voor de Katholieken in Rusland, indien de administrateur van het aartsbisdom van Mohilew werkelijk den stap hadde gedaan, waarvan hier sprake is. Een ongeluk zoo groot, dat, als wij de zaak slechts uit een zuiver menschelijk oogpunt beschouwden, wij met den schrijver van bovengenoemde korrespondentie zouden moeten zeggen: »het is gedaan met de katholieke kerk in Rusland." Maar als er sprake is van de katholieke Kerk, is er een ander oogpunt dan het zuiver menschelijke, waarop men vooral letten moet. Namelijk dè Kerk is bovennatuurlijk en leeft in, door en van het bovennatuurlijke leven. Weshalve zij niet daarom hopeloos is, als alle tijdelijke hulpmiddel'haar ontvalt. Maar er is iets anders dat ons bezorgd maakt en ons tijdelijk in een onoplosbaar probleem plaatst. Gewis, de Kerk zal niet vergaan en zal, blijven tot aan de voleinding der eeuwen; maar er zijn volken, die het geloof verliezen en van de Kerk afvallen kunnen.
Zou dit lot aan Polen of aan de katholieke Russen beschoren zijn ? Wij hopen van neen. Polen heeft te veel offers gebragt, te veel martelaren voor het gelooi' geleverd, dan dat wij ons niet vleijen mogen met de blijde hoop, dat de Kerk van Polen weer op nieuw zal opstaan in luister en zegevieren over degenen, die haar vervolgen. En wat Rusland betreft, God heeft de harten der volken in zijne handen en kneedt die der Vorsten als de pottebakker de aarde. Het arme Rusland, nog half barbaarsch, is het slagtoffer van een half barbaarsch goevernement. God moge medelijden hebben met dit ongelukkige volk, waaraan misschien slechts een katholiek vorst ontbreekt, om een goed, schoon en welligt groot volk te worden.
Laten wij dan Rusland en Polen in den bangen nood, waarin onze katholieke broeders daar leven, helpen zooveel wij kunnen, dat is, door onze gebeden. Het gebed immers is magtiger dan de krachtigste tirannij. En gelijk wij gewoon zijn aan alle noodlijdenden de aalmoes van onze penningen te bieden, laten wij nu ons best doen om voor de arme Polen en Russen de nog betere aalmoes van het gebed te geven.
Zondag avond vierde de St. Josephs- Gezellen-Vereeniging op buitengewone wijze feest.
De gezellen waren des morgens alle in de St Catharina-kerk en aan de H. Tafel tegenwoordig, toen hun vice-prezident het H. Misoffer opdroeg, 's Avonds verrasten zij, met den raad van bestuur aan 't hoofd, hem door eene plegtige ontvangst op de prachtig en met veel smaak versierde bovenzaal. Hartelijke gelukwenschen en kunstvolle geschenken volgden elkander op, en de avond werd hem verder op allerlei wijzen zoo aangenaam mogelijk gemaakt.
Opmerkelijk was dit feest, omdat een gewone, jaarlijks voorkomende, dag zoo bijzonder werd gevierd. Opmerkelijker echter nog: omdat het ondergeschikten waren, die vrijwillig en uit eigenbeweging hun hoofd huldigden, en, in onze eeuw zich, voor het gezag, zulk eene moeite en opoffering wilden getroosten; omdat ten andere de handwerksman, in onzen tijd van werkstakingen en morrende vereenigingen, hier zich zoo tevreden en gelukkig toonde; en eindelijk omdat in de St. Josephs-Gezellen-Vereeniging godsdienst en arbeid, Kerk en maatschappij vereenigd zijn, de schoone vruchten onder de opperleiding eens priesters zijn verkregen.
Bij beschikking van den minister van Binnenlandsche Zaken, van den 16n dezer, is de toelating als leerling voor de telegrafie van J. VV. A. Kernpers, op diens verzoek, ingetrokken.
Door den minister van Marine zijn met den ln Oktober aanstaande benoemd tot studenten voor de militaire geneeskundige dienst bij de zeemagt, de jongelingen A. A. Grondhout, B. H. L. van Olst, J. W. Koster, H. F. R. Snoeken J. J. D. van Batenburg,
Z. M. heeft benoemd: tot ridder der orde van den Nederl. Leeuw, C. H. Cordes, mr. A. J. van Beeck Calkoen, mr. W. R. Boer en mr. B. J. Lintelo baron de Geer van Jutphaes; tot ontv. der dir. bel., in- en uitgaande regten en ace. te Bath c. a. (Zeeland), F. H. Thorbecke; bekrachtigd de benoeming van H. P. van Kassei, tot sek^t^ris der gemeente Ilpendam.
UTRECHT. 16 Aug. Heden morgen is Z. K. H. de prins van Oranje uit 's Hage alhier per spoortrein aangekomen en in een open koninklijk rijtuig naar het kamp bij de Bilt gereden. Van het gevolg des Konings hebben eenige heeren, als de hh. mr. Berckmans de Wcerdt, sekretaris van het het Kabinet, baron v. Isselmuden, baron Fagel, baron v. d. Capellen, baron de Posson, kolonel Tolsma en kolonel v. Panhuys, adjudanten en ordonnansofficieren van Z. M., hun intrek genomen in het Hêtel des Pays-Bas, alhier. — De verschillende scherpschutterskorpsen zijn heden hier aangekomen en hebben zich ten 12g uur op de Neude verzameld. Met het muziekkorps der dd. schutterij te dezer stede aan het hoofd, waarop de regelingskommissie volgde, daarna de leden van het Zilveren Kruis en vervolgens de officieren van het kader der dd. schutterij van Utrecht, marcheerden de verschillende weerbaarheidskorpsen met hunne vaandels naar het stadhuis. Op het stadhuis werden zij ontvangen door den burgemeester, de wethouders en eenige leden van den Raad. De burgemeester Kien verwelkomde de scherpschutters; hij had gewenscht aan Z. M. onzen geërbiedigden Koning het welkom te kunnen toeroepen en Z. M. een dronk toe te brengen namens de ingezetenen, waarvoor een keurig bewerkte zilveren beker was vervaardigd; hij was gemagtigd dien beker thans als schietprijs te doen dienen; hij eindigde zijne toespraak met »leve de Koning," waarin allen met geestdrift instemden. Daarna bedankte de heer Schubart, prezident van den Weerbaarhei dsbond, den burgemeester, en hoopte dat alles wat mogt worden gedaan door den bond thans en in volgende dagen moge strekken tot heil van het Vaderland en bragt een dronk aan het Vaderland , waarna het »Wien Neêrlands bloed" met akkompanjement der schutterijmuziek werd aangeheven. De champagne ging lustig in het rond. De trein zette zich vervolgens weer in beweging en werd naar het station van het Rijnspoor uitgeleide gedaan, waarop de verschillende schutters per extratrein naar het kamp vertrokken. Z. M. is heden per rijtuig van Soestdijk alhier aangekomen, en zal bij Z. E. den kommissaris des Konings dineeren, om heden avond naar het kamp te vertrekken.
AMERSFOORT, 16 Aug. De russische prins Metchersky, die zich met een krijgskundig doel hier te lande bevindt, is heden ochtend per spoortrein alhier aangekomen en werd opgewacht door den kolonel-kommandant baron van Tuyll van Serooskerken, den majoor en denkapt.-adj. van het regement rijdende artillerie, alhier in garnizoen. De prins is met gemelde officieren naar de Vlasakkers gereden, ten einde aldaar bij de manoeuvres van gemeld regement tegenwoordig te zijn.
SURHUISTERVEEN,~f6 Aug. Als eene bijzonderheid wordt medegedeeld, dat de kastelein A. D. v. d. Schors in 't bezit is van eene Hortensia, die een omtrek heeft van 7.4 meters, en waaraan door verschillende personen met de meeste naauwkeurigheid ruim 640 knoppen en bloemen zijn geteld. Dit verbazingwekkend heestergewas, dat in een klein tuintje aan den straatweg staat te pronken, trekt veler aandacht] bijna ieder voorbijganger merkt het op en allen staan verwonderd over zijne schoonheid en grootte.
's HERTOGENBOSCH, 15 Aug. Van de uitkomst der verrigtingen van het hier gevestigd comité ter bevordering van het plan tot daarstelling eener directe stoompaketvaart op Noord-Amerika heeft men geen groote verwachtingen. Men weet hier te goed dat de vaart op Amerika voor onze provincie geen voordeel zal aanbrengen en dat wanneer Amsterdam en Rotterdam er belang bij hebben, er in beide steden wel zooveel kapitaal, als voor de onderneming noodig is, zal te bekomen zijn zonder de hulp van andere plaatsen te behoeven. (D. v. Z. Pf.) DEVENTER, 13 Aug. Men is thans bezig met het maaijen van de tweede snede van het grasgewas. De opbrengst is ruim en de kwaliteit laat niets te wensehen over. Over het algemeen zijn de weilanden goed met gras bezet en zitten de koeijen nu reeds goed in het vleesch, Mogt het weder gunstig blijven, dan zal het jaar 1869 veel vet vee opleveren. De prijzen zijn tot nu toe nog zeer hoog; indien zulks blijft aanhouden, is het te voorzien dat er niet veel gezouten vleesch zal bereid worden, doordien de prijzen te hoog zijn om daarin te spekuleeren, en velen ook te bevreesd zijn, meer in te koopen dan zij noodig hebben om hunne kalanten te gerieven. Daarbij komt nog de konkurrentie van het Amerikaansche vleesch, dat in menigte op onze markten aangevoerd wordt.
VRIES, 13 Augustus. De aanhoudende regens beginnen thanSj, voor de in hokken staande rogge schadelijk te worden; de omgewaaide en niet tijdig opgezette harven beginnen reeds uit teloopen en daar, waar de rogge nog op stam staat, wordt dezelve door de aanhoudende natheid terneêrgedrukt en begint het groen reeds in erge mate door te schieten. Hoewel tot dusverre nog niet in den knol, schijnt zich de aardappelziekte weder meer te verbreiden en geeft de onaangename reuk der aardappelakkers te kennen, dat bij eventueel volgende droog te of warmte dit gewas door de steeds gevreesde ziekte weder in erge mate zal aangetast worden. Het hooi, dat hier en daar nog in 't zwad ligt, verlangt naar spoedige droogte; het zal anders weldra geheel bedorven zijn. Zooverre men hier reeds rogge heeft gedorscht, spreekt men van schudden," maar van P meer stroo op den akker als 't verleden jaar.
GRONINGEN, 14 Aug. Doorde waakzaamheid van machinisten stokers is de eerste trein, eergister van Nieuweschans naar Winschoten rijdende, aan een groot gevaar ontkomen. De brug over de Rensel was, bij het naderen van genoemden trein , niet genoegzaam overgehaald en dus niet te passeeren. Door stoppen en remmen is de trein , vóór de opening der brug werd bereikt, kunnen blijven staan.
---

Telegrammen.
PARIJS, 16 Aug. Do Keizer is heden nog niet naar Chalons vertrokken, wegens zijne rhumatische pijnen. Alle dagbladen juichen de amnestie toe. — 153 personen, die gevangen waren wegens staatkundige misdaden , hebben ten gevolge der amnestie hunne vrijheid terug gekregen. Henri Rochefort is alhier aangekomen. — In alle gemeenten van het land is het amnestie-dekreet aangeplakt. Overal heeft men de tijding met groote voldoening vernomen. — 17 Aug. Het Journal Ofüciel bevat een dekreet, houdende, dat de kosten der begrafenis van den maarschalk Niel zullen gedragen worden door den Staat. St. ETIENNE, 16 Aug. De 56 veroordeelden ter zake van de laatste ongeregeldheden , zijn ten gevolge der amnestie op vrije voeten gesteld. Zij hieven den kreet aan: leve de Keizer! Onder de werklieden en de patroons heerscht eene algemeene tevredenheid.
WEENEN, 17 Aug. Alle ochtendbladen, zonder onderscheid van partij of kleur, bespreken de pruissische nota van -4 Aug., en verklaren zich krachtig daartegen, als zijnde iets, waarvan in het diplomatiek verkeer geen voorbeeld bestaat.
ODESSA, 16 Aug. De vorst van Rumenië is alhier aangekomen, hij zal heden avond naar Livadia vertrekken.
Er hebben aanzienlijke inkoopen van
granen plaats; de prijzen zijn s tijgende Tarwe is met 12 roebels betaald.
---

BEELDEN EN SCHETSEN.
De Krypta van St. Pieter te Rome
(Slot.)
Een halve eeuw lang zag de baziliek van St. Pieter geen Pausen in hare groeve bijzetten. Sombere dagen braken na den dood van Bonifacius VIII voor de Kerk van Christus aan. Wat de Faus had voorzien, geschiedde, 't Scheen als zou het blazoen der Kerk niet meer alleen de sleutels van Petrus dragen, als zou het gehalveerd worden met Frankrijks leliebloem. Te Avignon doorleefden de Pausen hun babylonische gevangenschap. Rome werd weduwe van haar luister en grootheid. De nieuwe Pilatus (1), in zijn wraak als in zijn hebzucht even onverzadigd, sloeg schendend de handen aan Christus' bruid.
Eindelijk treedt in de geschiedenis een dier personen op, wier bestaan alleen het bevestigt, dat tot het einde der eeuwen God met Zijne Kerk zal blijven. Aan de zaligende rust van het beschouwend leven zich onttrekkend, verschijnt Catharina van Siena midden op de kampplaats vol woelingen en stormen, waar door vorsten en volken om de vrijheid of de slavernij van 's Heeren Stedehouder op aarde gestreden wordt. Zoo wij niet wisten wat de begeesterde liefde tot God ook in de zwakste vermag, zouden wij twijfelen of de nederige kloosterzuster voor hare taak was opgewassen. Zij wil dan ook niet minder dan orde er. vrede in de Christen-wereld herstellen en een verblijf buiten Rome doen ophouden, dat de Pausen in het oog der volken tot slaven maakt.
Haar moedvolle begeestering bereikt het doel: aan de hand der arme Dominikaner-non keert Gregorius IX naar Rome terug. In den noorderbreuk der Krypta vinden wij de tombe van Paus Urbanus VI, de eerste, die, na het verblijf te Avignon, vrij en geldig te Rome werd gekozen. Met hem echter begint een andere, nog zwaardere strijd. Twee, eens drie Pausen te gelijk zal de Kerk aan haar hoofd zien; er zal getwist en soms met meer dan schijn van reden getwist worden, wie de regtmatige opvolger van Petrus is. Maar al heeft Urbanus ook een ClemensVll (den kardinaal Robert van Genève) als tegen-Paus tegenover zich gezien, hij heeft vastgehouden aan zijn goed en onbetwistbaar regt. Als een protest tegen iedere beschuldiging, hem door de aan Frankrijk verslaafde partij voorgeworpen, staat het relief op de voorzijde van Urbanus' monument. Knielend, maar in vol plegtgewaad, met de driekroon om het hoofd is de Paus voorgesteld, uit de hand van den prins der Apostelen de sleutelen, het teeken zijner magt, ontvangend.
Aan de twee andere zijden van den sarkofaag bevinden zich no°- twee reliëfs. Hun sierlijk beeldhouwwerk vertoont ons twee Engelen, in lange kleederen gehuld, elk een lichtdrager met ontstoken kaars houdend. Dionysio (2) verhaalt mij, dat reeds lang in de Kerk het gebruik bestond om met kaarsen den lijkstoet te volgen en licht bij het lijk te plaatsen. Een zijner zegs-lieden is hem de oude klerk Sigloard, die in zijn beschrijving der begrafenis-plegtigheden van bisschop Fulco verhaalt:
"Tenent Candelam Singuli, Pontifices et presbyter!." (»leder prelaat en ieder priester houdt eene kaars.") Zóó staan dan ook hier aan het graf des Pausen de Engelen, die, de kaars houdend, een offer en een gebed opdragen voor de ziel, wier voortleven het ontstoken licht verkondigt. Een weinig van dit graf ons verwijderend, zien wij in den muur een gebroken steen, met in ruiten gevatte rozen bebeeldhouwd en een schild dragend: azuur met zilveren balk. Dat is het blazoen der Condulmerioos, het geslachtswapen van Paus Eugenius lü. Na al de verwikkelingen van Bazel, Pisa en Constanz, mogt deze eindelijk de heerlijkheid der ééne Keik te Florence aanschouwen en een oogenblik lan<r de hemelen oproepen, om te deeleS in de vreugde over den terugkeer van het
(1) Dante, Purgatorio, Canto 20, v. 91. (2J Sacrarum Vatic. Basil. Oyptarum Monu. menta a Phü. Lanr. Dionysio descripta, in foli»,. Oosten tol öen schoot der Moeder, God lof, de stormen waren voorbij, geen scheur was er gereten in den Rok ¦van Christus, onbesmet was de Stoel van Petrus gebleven, en groot als altijd treden de Paosen in de geschiedenis op.
Geen weduwsluijer hangt meer over de Eeuwige Stad, Rome herleeft. » Aurea qui dederat saecula, Roma, tibi. »Gouden dagen heeft hij u geschonken, o Rome!" luidt het grafschrift van Thomas Bartolomeo, eens »de arme student van Sarzana", later Paus onder den naam van Nikolaas V. Slechts eenige schreden ver ligt zijn graf van Eugenius' gedenksteen. Klein, bijna tenger, was de gestalte van Nikolaas; maar het hooge voorhoofd en de vonkelende, doordringende oogen spraken van de reuzenkracht, die de onschijnbare vormen bezielde. Om zijn tombe groepeeren zich de meest verschillende gestalten, als zoovele getuigen van zijn veelzijdige werkzaamheid. Daar ziet gij Nikolaas van Cusa, den diepzinnigen denker, met Aeneas Sylvius Piccolomini, wiens uitgebreide kennis zijn tijd verbaasde, beiden 's Pausen gezanten bij vorsten en op rijksdagen, waar het geldt Europa op te wekken tegen den Turk. Leo Baptista Alberti, de ridderlijke kunstenaar, ontwerpt er met Bernardo Rossellini de stoute plannen, wier uitvoering, naar den wensch des Pausen, het vervallen Rome in luister herstellen, ja, een nieuwe baziliek, S. Pieter ter eere, oprigten zal. Fra Angelico mengt op zijn palet de zachtste kleuren, terwijl zijn oog in den hemel de modellen zijner figuren zoekt; naast hem staat een andere monnik in zijn donkere Franciskaner-pij, met krachtige trekken en stouten blik: de laatste, in wien de geest van Petrus, den kluizenaar, herleefde, de wapenbroeder van Hunyade, Johannes Capistrano. Met eerbied echter wijken die allen terug voor eene vrouw, door de jaren gebogen, eenvoudig, bijna armoedig gekleed, 't Is dan ook de moeder des Pausen, de arme weduwe Bartolomeo , die bij het Jubilaeum van 1450, van het graf van Petrus, haar kind als zijn opvolger begroet. En al verrijst ook op den achtergrond de treurende figuur der onttroonde keizersstad, — aan Nikolaas V kan Konstantinopel geen verwijt rigten; geen dag zijner regering is voorbijgegaan zonder een bede voor haar behoud gestort, of een daad ter harer redding gesteld. Helaas! de geest der Kruistogten was uitgedoofd (3). De beelden van den Zaligmaker en enkele Apostelen, die vroeger hét graf van Nikolaas V versierden, vinden wij in verschillende gedeelten der Krypta. De herlevende studie der antieke kunst is hier reeds te bemerken; de traditioneele types verliezen hun invloed op den kunstenaar , al blijft de kunst nog zuiver christelijk. De antieke modellen voerden nog niet tot het heidendom terug. Zoo gij 't wilt, kunnen wij in den gang, die om de de grondslagen der vier hoofdzuilen loopt, de keurig bewerkte medaljons gaan beschouwen, die vroeger de tombe van Calixtus 111 versierden. Zij stellen de vier Kerkvaders voor, en gij vindt S. Ambrosius, behalve door boek en kromstaf, ook door een geeselroede van de anderen onderscheiden. Toen de Milanezen in 1338 bij Parabiagro de Keizerlijken versloegen, zagen zij, hoe S. Ambrosius hen in de lucht vooruitzweefde met den geesel, die eens ketters en Keizers van den drempel der Kerk terugdreef, de vijanden zijner bisschopsstad verjagend. Ook Paus Calixtus heeft gewenscht een geesel tegen de Turken te voeren; Scanderbeg ontving van hem bewijzen genoeg van warme belangstelling, maar Europa bleef doof en liet de onteerende wonde verouderen, tot ze onheelbaar werd.
Aan Pius 11, den grijzaart met het hart van een jongeling, die aan het hoofd van een leger tegen de Turken sterft, herinneren u in denzelfden gang twee fragmenten, die tot het beeldhouwwerk van een door hem ter eere van S. Andreas opgerigt altaar behoorden. Hij toch had het geluk uit de handen van Demetrius, vorst van Morea, de schedel-reliek van Petrus' broeder te ontvangen. Een grootsch en prachtig monument moet de graftombe van Paulus 11, den stichter van het reusachtig paleis van Venetië (4), geweest zijn, zoo wij naar de overgebleven beelden een oordeel mogen vellen.. Mino van Fiesole en Johannes van Dalmatië waren de meesters, van wier kunst het een schitterende getuigenis gaf. De beelden van Lucas en Paulus, de voorstellingen van het geloof, de hoop en de liefde zijn meesterlijk gebeiteld. Met kruis en beker predikt net geloof het lijden en den dood van Christus; de hoop, een ranke vrouwenfiguur, met vleugelen aan de schouders en voeten, houdt den blik omhoog geslagen. Tusschen die twee zetelt de liefde als een jonge moeder, met het kind aan hare borst. Aan den bovenzoom van haar kleed speelt een vurige vlammentong. Vijf bas-reliefs stellen de schepping van Eva, den boom des Paradijses, de opstanding van Christus, het laatste oordeel en God den Vader, door Engelen gedragen, voor. De majestueuze grijzaart, de zes Engelen, zwevend in den hem omgevenden ïichtgloed, zijn aantrekkelijke
,(3) Ben schoone schets van Nikolaas'Pausscl.;ri geeft Rio, de Vort Chrélien, 11, 19-47. (4) Tegenwoordig de oostenrijksche ambassade. figuren vol van den liefeitjken eenvoud, den rustigen ernst en de kalme levendigheid, waarvan de beitel der nieuwere meesters spoedig het geheim verliezen zal.
In den noorderbeuk staat de sarkofaag des Pausen. Heerlijk bewerkt is zijn beeltenis, die op de tombe ligt uitgestrekt. Zij geeft ons een denkbeeld van 's Pausen "hooge, magtige gestalte, die zooveel indruk maakte op den tijdgenoot. Met buitengewone kunstvaardigheid is de tiaar bearbeid: een stuk goudsmeê-werk in steen. De meester heeft ons daardoor een eigenaar digen trek in het karakter van den prachtlievenden Paus geteekend, die minstens twee dier kostbare hoofdsierselen door zijn goudsmid Paolo Giordano deed vervaardigen. Een grafzerk in den middenbeuk der Krypta herinnert ons, hoe Paulus II in 1466 een algemeen kapittel der orde van S. Jan van Jeruzalem te Rome deed bijeenkomen. De zerk stelt den grootmeester Raimondus Zacosta voor, een eerbiedwaardigen grijzaart met langen golvenden baard, twee jaren later te Rome overleden. De gevouwen handen rusten op den greep van zijn zwaard. De toka bedekt het hoofd, een lang tot de voeten reikend kleed, door een gordel opgehouden, het ligchaam. Een fragment van een geblazoeneerden steen en een eenvoudig opschrift daarneven teekenen de rustplaats van Charlotte de Lusignan, een verdreven Koningin. Erfgename der rijken: Jeruzalem, Cyprus en Armenië, bezat zij alleen het tweede en dat slechts voor korten tijd. Naauwelijks is haar vader Johannes 111 in het graf gedaald, of de strijd met haar natuurlijken broeder Jakobus begint. Op den dag der krooning valt bij haren intogt in de hoofdstad de kroon van het hoofd der jeugdige vorstin. Het voorteeken is spoedig bewaarheid: Charlotte verliest rijk en kroon. Bijna twintig jaren lang leefde de onttroonde vorstin te Rome, in gebed en het plegen van goede werken haar dagen slijtend, zonder dat ooit haar oog zijn blijde helderheid verloor (5). Altijd hebben de Pausen erkend, en in beoefening gebragt dat het ongeluk niet alleen op medelijden, maar ook op eerbied hooge regten heeft. Als vorstin werd de laatste dochter der Lusignans te Rome steeds behandeld, als vorstin ook werd zij in tegenwoordigheid van 20 kardinalen, in de baziliek van St. Pieter, aan den ingang der kapel van Sixtus IV bijgezet. En nu, het wordt ledig om ons in de Krypta, de monumenten worden minder in getal en beteekenis. De nieuwe tijden naderen. Daar treedt de magtige gestalte op van Julius II met Bramante aan zijn zijde. Leo X volgt met Rafaël en Michel-Angelo, tot Paulus V met Maderno den optogt besluit. Zij komen om te verwoesten, om af te breken, — maar dat niet alleen. Wat voor Nikolaas V een droombeeld was, zullen zij tot werkelijkheid doen worden: een nieuwe tempel ter eer van den prins der Apostelen verrijst.
Terwijl wij een laatsten blik slaan op de Krypta, — daar verrijst nog eenmaal de oude baziliek van St. Pieter voor ons oog. Reeds van verre blinkt ons haar, door prachtige mozaïeken schitterende gevel tegen.
Wij treden de vijf trappen op, ieder van zeven treden, aan wier voet, even als nu, de Apostelen Petrus en Paulus wachten. Boven de drie hoofd-ingangen der portiek glanst de imaviceUaP van Giotto, de voorstelling van Petrus op de golven wandelend, maar door zijn klein geloof verzinkend en door de hand van Christus gered. Bij het doortreden staan we een oogenblik stil bij de graven der Keizers Honorius en Otto. Wij bevinden ons op het niet overdekte voorplein der baziliek. Daar glanst in het midden, onder een door vier zuilen gedragen baldakijn, de bronzen pij n-appel, die vroeger het mausoleum van Keizer Hadrianus bekroonde. Vier dolfijnen, op de hoeken van het hemeldak geplaatst, werpen water in het bronzen bekken, dat het geheel omgeeft. Paus Symmachus deed dit alles aldus inrigten, opdat de pelgrim een dronk frisch water bij het graf der Apostelen vinden zou. Bemerkt gij niet met hoe glanzend marmer deze voorhof is geplaveid? Sedert de dagen van Paus Donno heet deze plek il Paradiso, zooveel bewondering verwekte de hier ten toon gespreide pracht. Nog een zuilengang door — van alle zijden toch wordt deze voorhof door een portiek gesloten — en slechts een vlugtigen blik slaande op de in den muur gemetselde marmeren tafels, die de namen dragen van alle steden , burgten en vlekken, tot Petrus' erfgoedbehoorend, treden wij de porta argentea door, wier deuren Paus Eugenius IV door Simone Baldi en Antonio Filarete in verzilverd brons gieten deed. Wat wondervol gezigt, die reusachtige baziliek! Vier rijen, ieder van twee en twintig zuilen, uit oostersch graniet ofpariesch marmer gehouwen, dragen de bedaking en scheiden de vijf beuken. Door de hooge boogramen van den middenbeuk valt het volle licht op de prachtige mozaïeken , die den muur versieren. Daar
(5) Een tijdgenoot, door Dionysio aangehaald, teekent haar: uStatura mediocri, laetis oculis, facia inter fuscum et pallidam.'',.
zien wij Engelen, door het penseel van Giotto getooverd, tusschen tafercelen, aan Oud of Nieuw Testament ontleend; ja, de lijst boven de zuilen van den middenbeuk vertoont u de beeltenissen der Pausen van Petrus af tot Nikolaas 111 (1277) toe. Bij de tiende zuil van den middenbeuk, aan uwe regterhand van den ingang af, vertoeven we een oogenblik. Daar verheft zich het altaar der HH. Processus en Martinianus, waarnaast het oude bronzen beeld van den prins der Apostelen. Als de overige pelgrims, kussen wij den voet van Petrus en buigen ons hoofd voor den aardschen vertegenwoordiger van onzen Koning en God. Reeds blinkt ons, van den triomfboog aan den ingang van den dwarsbeuk neerhangend , het Kruis tusschen de sleutelen van Petrus tegen.
Eenige treden verder en wij staan aan den ingang van het Sanctum Sanctorum. Een afsluiting van twaalf in twee rijen geplaatste zuilen, uit oostersch marmer, schitterend en doorschijnend als glas, gehouwen, scheidt het van de ruimte der kerk. De zilveren standbeelden van Christus ende Apostelen, onder den H. Paus Leo IV gedreven, bekroonen die eere-poort. Wij treden door en knielen aan het graf, aan de belijdenis des Apostels, waarboven het kruis van Keizer Konstantijn (een gouden smeèwerk van 140 ponden zwaarte) schittert. Boven ons welft zich het koor met zijn tot hoogeren luister door Giotto herstelde mozaïek. Eén blik op het pauselijk altaar met zijn heerlijk baldakijn, nog in de laatste dagen der oude baziliek door Paus Sixtus IV gesticht; een blik op den pauselij ken zetel tegen den achtermuur van het koor, waaronder in de stille groeve zooveel Heiligen rusten; en zie, — ons oog wordt dof, 't is als komen er nevelen op, zacht, als de laatste schemering van het zonlicht, zinkt al die pracht in 't verleden terug; 't was slechts een droom.
Maar neen — het was geen droom. Terwijl wij de Krypta ontstijgen en weer staan onder den reusachtigen koepel, ontveinzen wij het niet, dat, al is zoo menig kunststuk in de ruïnen verloren gegaan, toch het graf van Petrus altijd des Konings waardig herrees. Neen, de schoonheid heeft geen volstrekte vormen, beligchaamt zich niet in slechts ééne verschijning :
»Moog' de vorm den vorm verdringen, Eeuwig blijft het schoon."
Het was geen droom. De zege-hymne, die eenmaal met haar jubelende klanken de gewelven der oude baziliek vulde, dartelt nog in volle rijke akkoorden door Michel Angeloos koepel:
»Welzalig Rome, dat gezalfd zijt tot vorstin Door 't roemvol bloed van 't vorstlijk broederpaar, In 't purperkleed geweven door hun min, Der steden schoonste en heiligste te gaar 1"
---

