AMSTERDAM, 7 Oktober.
De kikvorschen, die in Spanje om -een Koning kwaken, willen een balk. Het is hun niet te doen om kracht, beleid en gezag aan het hoofd van den staat, hoe noodzakelijk het diep rampzalige land die ook behoeft. Dezelfde liberale partij, met al haar schakeeringen, welke vóór vijf en twintig jaren den konings-scepler een dertienjarig meisje in handen heeft gespeeld, ten einde zelve die handen te bestieren, zoekt nu aan alle hoven van Europa naar een kind, welks ouders of voogden erin zullen berusten, dat het de gekroonde speelbal wordt der pronunciamento-helden. Dit is de monarchie, die de laatsten thans te vuur en te zwaard tegen de republikeinen verdedigen. Wanneer zij de overwinning behalen in dien strijd, en hun wenschen verder vervuld worden, zal Thomas, hertog van Genua, oud veertien jaar, en thans scholier te Harrow in Engeland, den hermelijnen koningsmantel dragen, die dan een scherm" wordt, waarachter de Prim's en Serranö's te veiliger hun wanbestuur zullen voortzetten. Niets kon er door deze ridders der monarchale begrippen, welke in Spanje nog zooveel aanhangers hebben, worden uitgedacht, dat geschikter is om ze in miskrediet te brengen. Onder alle opzigten zou deze oplossing der spaansche krizis hen bevredigen. En niet hen alleen. Wanneer wij geloof mogen hechten aan hetgeen dezer: dagen van verschillende zijden is gemeld, staat het plan geenszins op zich zelf, maar is beraamd met een andere klub zamenzweerders. Men zal zich herinneren, dat vóór eenige jaren, in den bloeitijd van het franschitaliaansch verbond, er veel sprake was van een vereeniging der volken, welke met den dwazen naam van latijnsche rassen aangeduid worden. De verheffing van den minderjarigen Thomas op den troon van Karel V zou met de verwezenlijking van dit denkbeeld in naauw verband staan.
Thomas is de zuster van de prinses Margaretha, die de eer genoot door Humbert, kroonprins van Italië, sedert het bewezen was, dat geen koningsdochter haar hand in de zijne wilde leggen, tot gemalin te worden uitverkoren. Nu reikhalst Viktor Emanuel naar den dag, waarop de omstandigheden hem zullen veroorloven het rijksbewind, dat hem te zwaar wordt, aan zijn zoon over te dragen. Hij zou daartoe reeds lang hebben besloten, ware het niet, dat een zeer onkoninklijk en zeer burgerlijk beletsel hem in den weg stond.
De Re galantuomo zucht onder bezwaren, die in het dagehjksch leven huisschulden worden genoemd, en kan om die reden niets van zijn inkomsten missen. Hij teelt echter in de hoop, dat een minder weerbarstige Kamer dan de tegenwoordige, hem later, als stichter der italiaansche eenheid, in klinkende munt, de dankbaarheid des volks bewijzen zal. Geschiedt dit, dan volgt Humbert hem aanstonds op, en worden Italië en Spanje door zwagers uit het doorluchtige stamhuis van Savoye geregeerd. Tot de »latijnsche rassen" behooren verder de Portugeezen en Franschen. Voor de eersten is de zaak reeds in orde. Hun koning is gehuwd met Maria Pia, een zuster van prins Humbert, en is dus mede vermaagschapt aan den toekomstigen koning van Italië. Frankrijk blijft vooreerst nog ontbreken, maar, gelijk gehoopt wordt, niet lang. Een andere schoonzoon van Viktor Emanuel, prins Napoleon, vlamt op de keizerskroon, en wordt geacht zich tevens te bestemmen tot hoofd van het lamilie-verbond, dat een dynastieke eenheid voor de genoemde natiën moet vormen, en voornemens is ze naar de revolutionaire beginselen te besturen of liever te verderven.
Dit plan, waarvan verzekerd wordt dat het bestaat, voorspelt veel kwaads in de toekomst, niet alleen voor Spanje, Frankrijk, Italië en Portugal; maar tevens voor geheel Europa. Evenwel gelooven wij, dat niemand reden heelt er zich bovenmate over te verontrusten. De ontwerpers, met al hun verlichte en vooruitganglievende denkbeelden, zien er geheel het reaktionaire beginsel van voorbij, en vergeten, als waren zij de hardnekkigste legitimisten, dat wij niet meer in de eeuw van Lodewijk XIV leven. Het trotsche stamhuis der Bourbons heeft eenmaal een dergelijk verbond beraamd en doorgezet, een verbond, dat er de magtigste familie van Europa van maken moest, en maakte. Zijn streng monarchale politiek legde het met niet minder list en vasthoudendheid op de slavernij van Gods Kerk toe, dan later de revolutionaire politiek der Bonaparten. Maar Gods wraak bereikte het langzaam en zeker. In plaats van de opperheerschappij over de Christenheid, ontmoette het, aan het einde van zijn weg, het schavot en de verbanning. Geen afstammeling van dit beroemd en aloud geslacht heeft zich op een der vele troonen, die het eenmaal bezette, kunnen handhaven. De laatste, die de kroon heeft gedragen, was de smadelijk verjaagde Izabella. In onze dagen gaan de gebeurtenissen sneller. Napoleon I streefde er naar om het bourbonsche denkbeeld, op zijne wijze, uit te voeren. En zoo zagen wij een Bonaparte niet slechts als keizer der Franschen, maar ook als koning van Westphalen, als koning van Spanje, als koning van Holland, eindelijk een' Bonaparte, die, reeds in de wieg, als koning van Rome was aangewezen. Een strenge winter, een paar veldslagen —en de keizer en al die koningen waren van hun troonen geblazen! Na de Bourbons, na de broeders van den grooten Keizer— de schoonzoons van Viktor Emanuel! De soort der eerzuchtigen vermindert in hoedanigheid; maar ook de tijd zal verminderen, die noodig is om hun hoogmoed voor deri val te doen komen.
Gisteren deelde het Handelsblad op zijn beurt de twee brieven mede van den pater-generaal der Karmelieten-orde aan pater Hyacinthe. Zeer ten onregte veroorlooft het zich daarbij de Tijd lastig te vallen over het weglaten van eenige volzinnen uit een dier beide stukken. Dit geschiedde omdat, zooals wij bij de opneming mededeelden, deze volzinnen slechts een herhaling waren van hetgeen in het andere schrijven voorkwam. Doch het Handelsblad zoekt daar allerlei arglistige bedoelingen achter; het zegt:
•Waarom in de vertaling van de Tijd deze laatste merkwaardige zinsneden zijn weggelaten , die wanneer men ze niet zeer naauwkeurig beziet, de houding van br. Hyacinthe in een tamelijk ongunstig daglicht doen verscliijncn, kunnen wij slechts gissen. De andere weglatingen zijn verldaarjjaarder. De Katholieke wereld in Nederland mag waarschijnlijk niet weten, dat niet alle Katholieken {wezenlijke Katholieken, althans door een generaal der Carmelieten voor Katholieken gehouden) het in alle godsdienstige zaken eens zijn (eerste uitlating), en dat de generaal eener orde achting en vriendschap koesteren kan voor een lid dier orde, zelfs hem — behoudens enkele waarschuwingen en raadgevingen — aanmoedigeu in zijne prediking, niettegenstaande hij sur bien des questions religieuses, ten aanzien van vele punten, de godsdiens t rakende, des opinions coiitraires, tegenovergestelde gevoelens is toegedaan. Dit punt echter kunnen wij verder laten rusten."
Wij merken hiertegen op, dat woordelijk in den eersten, door ons volledig teruggegeven brief te lezen staat: Dvanuw eerste kanselredenen in de hotre Dame af, heb ik u ten zeerste aangemaand u niet te mengen in de geschilpunten, bij de Katholieken aanhangig." De beschuldiging van het Handelsblad is dus, ook thans weder, geheel te kwader trouw. Welke reden zouden wij hebben om te verbergen, dat er sommige kwestiën zijn, waarover verschil van gevoelen onder de Katholieken bestaat? Dit weet elk onzer lezers, en is een verschijnsel, dat zich in alle eeuwen der kerkgeschiedenis heeft voorgedaan. Doch dit zijn kwestiën, waaromtrent de Kerk nog geen uitspraak gedaan en de meening dus vrij gelaten heeft. Over de andere kunnen geene geschillen onder de Katholieken bestaan, om de eenvoudige reden dat ieder, die de vastgestelde leer der Kerk niet in haar geheel aanneemt, of weigeren zou zich aan hare uitspraken te onderwerpen, geen Katholiek is. Dit zou zeer zeker het geval worden met pater Hyacinthe, indien deze, zooals hij, misschien in overijling, heeft aangekondigd, tegen de besluiten van het aanstaande Koncilie in verzet mogt komen. Deze opheldering strekke tevens tot antwoord aan de N. Rotterdamsche Courant, welke heden bewijst, dat ook zij over de geschilpunten de klok heeft hooren luiden, doch niet weet waar de klepel hangt.
Wat het Handelsblad verder aangaande de houding van den pater-generaal tegenover pater Hyacinthes preeken zegt, toont op nieuw hoe gevaarlijk het is over zaken te spreken, waarvan men geen begrip heeft. Dan brengt men altijd zijn onkunde uit, en zoo doet thans het Handelsblad. Pater Hyacinthe predikte niet in een der kerken zijner Orde, maar in de parochie-kerk, tevens kathedraal, de Notre-Dame, en over hetgeen hij aldaar verkondigde, behoorde dus de censuur in de eerste plaats aan den Aartsbisschop van Parijs. Dit is de reden, waarom de pater-generaal in beide brieven zich zorgvuldig onthoudt over die predikatiën een oordeel uit te spreken, en zich bepaalt tot afkeuring van gedragingen, waarover hij een on middellijk gezag heeft. Het Handelsblad verklaart, na zijn vermakelijke kantteekeningen, dit punt verder te zullen laten rusten. Dat is verstandig, maar nog verstandiger zou het gehandeld hebben, wanneer het er, in het geheel niet, van gewaagd had.
Gisteren heeft de gemeenteraad eene zitting gehouden, waarin verscheidene onderwerpen zijn behandeld en eenige benoemingen gedaan.
Door de heeren D. E. C. Büchner, H. W. G. Ras, D. Mendes en E. van Kempen is aan den raad een voorstel gedaan tot oprigting eener hoogere burgerschool voor meisjes.
In de memorie van toelichting wordt op de noodzakelijkheid van eene dusdanige school gewezen. Het geldt, volgens dat stuk, niet geleerde vrouwen te vormen , maar zoodanige, die later door de opvoeding harer kinderen geroepen worden de moderne maatschappij te helpen vestigen en handhaven.
De afdeelingen van de Tweede Kamer der Staten-Generaal hebben heden het onderzoek over de ontwerpen, betrekkelijkde Staatsbegrooting voor 1870 voortgezet.
Z. M. heeft benoemd: tot direkteur van een der Rijkstelegraafkantoren H. J. van Batenburg; tot ontvanger: der registratie voor de geregtelijke en administratieve akten en der domeinen te Leeuwarden , mr. J. D. Quintus; der registratie en domeinen te Bolsward, H. L. de Grave; aan M. van Pelt en C. L. Bos, is vergund het aannemen en dragen van de medalje der 2° kl. voor burgerlijke verdiensten, hun door Z. M. den Koning der Belgen toegekend.
De minister van Financiën maakt bekend, dat bij hem ontvangen is een muntbiljet, groot ƒlOO, door een onbekende, onder de letters S. S. (postmerk Amsterdam van 5 dezer) tot voldoening van aan lande verschuldigde successieregten ingezonden.
Tot wering van sluikerij zijn in het gewijzigd ontwerp van wet omtrent de heffing der in- en uitgaande regten en accijnsen de beide volgende bepalingen opgenomen: Art. 8. Onverminderd de bepaling van art. 177 der genoemde algemeene wet cmtrent verboden nederlagen, wordt ieder die accijnsgoed, 'twelk bij het vervoer met dokument moet gedekt zijn, koopt, ofwel toelaat of opneemt in eene aan hem toebehoorende of bij hem in gebruik zijnde fabriek, bergplaats, pand of woning, met de wetenschap, dat het goed in strijd met de wet is ingevoerd of vervoerd, gestraft als of hij zelf den onwettigen invoer of vervoer had beJ dreven.
Art. 9. Op de door Ons daarvoor aan te wijzen gedeelten van het terrein van toezigt langs de grenzen, omschreven bij art. 177 der genoemde algemeene wet, mogen personen beneden den ouderdom van vijftien jaren geen gedistilleerd vervoeren, hoe gering de hoeveelheid ook zij, zonder voorzien te zijn van een geleibiljet of onder geldig dokument. Het gedistilleerd , dat vervoerd wordt in strijd met dit verbod, kan met de flesschen of andere voorwerpen, waarin het zich bevindt, worden aangehaald en zonder vervolging in regten vernietigd.
Gisteren morgen Qi ure viel op de Lijnbaansgracht eene vrouw in het water, zij werd echter dadelijk door twee steenkolenwerkers gered.
's Namiddags 3£ ure ontstond in den schoorsteen van perceel U 444, op den Kadijk, een begin van brand, welke door den bewoner werd gebluscht.
's GRAVENHAGE, 6 Okt. De werkzaamheden aan het nationaal monument van 1813, ter plaatsing van het beeld der Nederlandsche Maagd op zijn voetstuk, zijn heden namiddag met het beste gevolg volbragt.
ROTTERDAM, 6 Okt. Verleden Donderdagavond vierde de zouaven-broederschap Fidei et Virtuti feest. Vernomen hebbende, dat de Zeer Eerwaarde pater Wilde, de waardige zouavenherder uit Rome, zich hier bevond, besloot het bestuur eene deputatie te zenden om hem tot bijwoning der vergadering uit te noodigen. De opgewondenheid, de vervoering van liefde was algemeen en indrukwekkend voor het godsdienstig gemoed, toen zijn Eerwaarde, die de uitnoodiging had aangenomen, afgehaald door den voorzitter de heer P. Willemse, ten 8 ure in de broederschap verscheen. Onder de vergadering werd aan pater de Wilde, die het eere-prezidium bekleedde , het eere-lidmaatschap der broederschap aangeboden en werden de insigniën hem op de borst gehecht. Innig getroffen door dit ware blijk van liefde, schonk hij aan de aanwezige zouaven en hunne betrekkingen den pauselijken zegen en beloofde dien ook voor de andere leden van de broederschap en hunne familiën aan den Paus te zullen vragen.
'sHERTOGENBOSOH, 6 Okt. Eergisteren morgen waren eenige landlieden besteld om de gekochte mestkalveren af te leveren vóór het vertrek van de stoomboot op Rotterdam, om nog daarmede te kunnen worden overgebragt. Toen de kalveren aan boord waren, gaf de koopman , zekere hier wonende V., te kennen, dat zijne vrouw de bedongen koopsom zou uitbetalen; maar toen men aan de woning was, bleek het hun spoedig dat zij bedrogen waren. De vrouw van den veehandelaar had reeds vóór hem de stad verlaten, en nu wordt gedacht dat beiden naar Engeland zijn en de betaling der 65 gemeste kalveren wel voor altijd zal vergeten worden. - (D. v. Z.)
HEERENVEEN, 6 Okt. De 1° dezer was een gedenkwaardige dag, voor de R. Katholieken van dit stadje. Die dag toch was bestemd voor de opening der bijzondere school voor R. K. kinderen, — de eerste van dien aard op Frieslands bodem. Het in deze zaak lofwaardige en ijverige kerkbestuur aldaar met zijnen geachten en zoo beminden Herder, den WelEerw. heer Brouwer, hadden reeds voor lang de behoefte ingezien aan dergelijke school en hunne onvermoeide pogingen mogten ze, na overwinning veler zwarigheden, met den besten uitslag bekroond zien. De opening was allezins plegtig en indrukwekkend. Des morgens ten half 10 uur verzamelde zich de bereids ingeschrevene schooljeugd, ten getale van 66, in het nette, vrolijke en zeer doelmatige schoollokaal, en, nadat allen hunne plaatsen hadden ingenomen, verscheen ten 10 uur de WelEerw. heer pastoor, vergezeld door ZEerw. broeder en kerkmeesters, om de nieuwe inrigting aan hare bestemming plegtig toe te wijden, onderwijl de kinderen eenen door den benoemden hoofdonderwijzer vervaardigden voorzang aanhieven. Na het gezang werd de litanie van de H. Moeder Gods gebeden en school en woonhuis des onderwijzers, naar kerkelijk gebruik, door ZEerw. gewijd. Vervolgens werd de tusschenzang gezongenen hield de Eerw. pastoor eene indrukwekkende rede, waarin hij wees op het groote werk, nu tot stand gebragt; den goeden God voor zijnen ondervonden bijstand, dankte en hulde bragt aan de vele moeite, goede zorgen en groote welwillendheid door heeren kerkmeesters in dezen betoond. Daarna rigtte ZEerw. tot den benoemden jeugdigen hoofdonderwijzer het woord, drukte hem in treffende bewoordingen op het hart, hoe moeitevol zijne taak hoe zwaarwigtig zijne betrekking was, die zij hem hadden toevertrouwd en spoorde hem ernstig en krachtig aan, de hem toebetrouwde kinderen, niet alleen verstandelijk te ontwikkelen, maar hen vooral te vormen voor het einddoel hunner bestemming, den Hemel. ZEerw. koesterde daartoe van den benoemden hoofdonderwijzer de beste verwachtingen, waarvoor diens verworven goeden naam bekwaamheid en braaf gedrag, de beste borgen waren.
Eindelijk werden de leerlingen door den waardigen heer pastoor vermaand en aangespoord van hunne zijde, door gehoorzaamheid, lust en vlijt het moeilijk werk des onderwijzers te vergemakkelijken en alzoo daardoor te toonen het hun geschonken voorregt waardig te zijn. Ten slotte werd de nazang aangeheven en de plegtigheid daarmede besloten. De kinderen werden op chocolade en koek onthaald, van welke zij naar hartelust konden nuttigen; ten 2 uur keerde de blijde kinderschaar in zeer vrolijke stemming huiswaarts. De school is bestemd voor _t 80 leerlingen; zij is geopend met 66 en dit getal is nu reeds (6 Okt.) geklommen tot 74.
ETTEN, 6 Okt. Als eene bijzonderheid wordt medegedeeld, dat hier in den tuin van den heer Hajenius eene dessertpeer van een leiboom is geplukt, die 3.9 Ned. ons weegt.
ARNHEM, 6 Okt. Naar men verzekert, zou Z. M. de Koning Arnhem bezoeken, bij gelegenheid van den schietwedstrijd voor de schutterij en weerbaarheid, op Maandag den 18den dezer alhier te houden.
AMERONGEN, 6 Okt. In de katoenfabriek te Veenendaal is een Engelschman tusschen de machine geraakt, waardoor een zijner armen als het ware geheel werd verbrijzeld. Er bestaat evenwel eenige hoop voor het behoud van zijn leven.
GRONINGEN, 6 Okt. Ook in deze provincie is op verschillende plaatsen de tongblaar onder het rundvee uitgebroken. Diensvolgens hebben Gedeputeerde Staten gemeend het nemen van voorzorgsmaatregelen te moeten voorschrijven.
MAASTRICHT, 6 Okt. Aan den heer prokureur van Melsen is te Brussel op de Tentoonstelling voor Land- en Tuinbouw den 23n September 11. gehouden, eene gouden medalje toegekend voor de schoonste verzameling van landbouwkundige voortbrengselen van heidegronden, onlangs ontgonnen, en eene bronzen medailje voor een korenplant, hebbende vier-en-veertig scheuten. Reeds te dezer stede, waarop de Landbouwkundige Tentoonstelling van 17 Sept. 1.1. dezelfde heer de schoone produktenvan heidegrond had gebragt, waren hem in onderscheidene wedstrijden vereerd eene gouden, drie zilveren, twee bronzen medaljes en eene eervolle vermelding. Die voortbrengselen wedijverden met die op besten grond geteeld. Zij waren afkomstig van de Crapoolsheide, gelegen in de gemeente Gulpen, hertogdom Limburg.
---

STATEN-GENERAAL. TWEEDE KAMER.
Zitting van Woensdag 6 Oktober
In deze zitting zijn ingekomen: een wetsontwerp tot bekrachtiging van kredieten, dooiden goeverneur-generaal van Nederlandsch Indie geopend boven de indische begrootingen voor 1868 en 1869; een wets-ontwerp houdende regeling van de bevordering, het ontslag en het op pensioen stellen der militaire officieren bij de zeemagt; een wets-ontwerp houdende nadere bepalingen omtrent den accijns op het gedistilleerd; veertien wetsontwerpen tot bekrachtiging van provinciale belastingen voor het dienstjaar 1870, of voor dsil van volgende jaren; een wets-ontwerp houdende nieuwe bepalingen omtrent de schatkist-biljetten; een wets-ontwerp tot wijziging van lioofdstuk VI der Staatsbem-ooting voor 1869. '-Uln
10Ar,df a"ier.is."og kennis gegeven: I°. dat de kommissie voor de vmoefeschrif- CmÜE Vüürz,tter hwh seWil *»
2. datdekomnussiën van rapporteurs voor de wets-ontwerpen: tot wijziging i„ de omschrijving van het derde kanton van het vierde arrondissement der provincie Noordholland en tot wijziging der wet op liet beheer en de verantwoording der geldmiddelen van Nederlandsch Indië, met hare eindverslagen gereed zijn, en die ter tafel brengen De Kamer heeft bepaald dat de dag ucr beraadslagingen over die wets-ontwerpen nader zal worden vastgesteld. Tevens is besloten om het voorstel van den heer van Eek tot benoeming eener kommissie voor de herziening van het reglement van Orde in zijn geheel, in behandeling te nemen op Maandag aanstaande den 11» dezer des namiddags ten half twee ure. De Kamer is daarop veranderd, in konuté*gencraal, naar aanleiding van een voorstel van den heer Fransen van de Putte, strekkende om terug te komen op een besluit den 15" Julij jl. in geheime zitting genomen, betreffende een onderwerp van de huishoudelijke begrooting der Kamer.
---

