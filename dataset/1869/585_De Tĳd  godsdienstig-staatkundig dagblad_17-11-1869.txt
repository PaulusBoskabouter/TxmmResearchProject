BIJDRAGEN. VOOR HET Vatikaansche Koncilie.
Bedrag der vorige opgaat, ƒ 3886.62 voor het Koncilie. Om zegen over het huisgezin. . . . 10.— Ouder-Amstel. Een veehouder. 10.— Q. C. d. H. en M. L. W. d. H. Ter eere van het onbevlekte Hart van Jezus en Maria. Aan Z. H. Pius IX vragen wij den zegen 6.— Weesp. Uit het liefdegesticht ƒ4.—; voor den onfeilbaren Paus ƒ4O.—; de familie J. ƒ22.50; uit dankbaarheid ƒlo.—. Te zamen. . . . 76.50 H. Ter eere van J. M. J. en A. 13.85 Lutjebroek. Om den zegen over het Jubilé en over het H. ; Koncilie 40.— H. B. Zalig Jubilé I.—
Totaal. .... If 4043.97
---

AMSTERDAM, 16 November.
Wanneer men zich herinnert hoe, voor weinige jaren, Viktor Emmanuel door de dagbladen werd verheerlijkt, staat men verbaasd over de onverschilligheid, waarmede zij Du van zijn ziekte en herstel gevvag hebben gemaakt. Het scheen hun om het even te wezen of hun afgod bezweek dan wel genas. Alleen de Times maakte een uitzondering. Die Vurige voorspreker van de italiaansche eenheidsomwenteling en bewonderaar van haar bevorderaars, achtte zich aan zijn verleden verpligt, thans een bewijs van belangstelling te geven. Hij deed dit in den vorm van een plegtig hoofdartikel, dat een lofrede en een gemoedelijke, somtijds bijna stichtelijke vermaning bevat. Een en ander toont de diepe neerslagtigheid aan, waarmede de meest enlhuziaste vrienden van het eenig Italië thans de toekomst van dat rijk beschouwen, en is, gelijk men zal zien, overwaardig om er eenige «ogenblikken bij stil te staan. In zijn lofrede herhaalt de Times de reeds dikwijls gegeven verzekering, dat Viktor Emmanuel een modelkoning is. Ja, hij voegt aan die vleijende betiteling toe, dat weinig menschen in de wereld, en bijzonderlijk op den troon, met onvermengder voldoening een terugblik kunnen werpen op hun afgelegd leveüdan de monarch, wiens dagen nu gelukkiglijk weder verlengd zijn. Hij heeft dan ook steeds aanspraak op den naam van Re-galantuomo, of edelaardigen koning. Daarna meet de Times nog eens uit wat hem, m zijn oogen, zoo buitengemeen verdienstelijk maakt. Eerstens werd onder zijn regering een grondwet ingevoerd, die Italië, van verre gezien, genoeg op een konstitulioneel land kan doen gelijken , om de Engelschen-slagtoffers te doen worden van een opliesch bedrog. In de tweede plaats, en deze verdienste ls nog grooter dan de andere, beoorloogde hij uit alle magt de Kerk, of liever liet haar beoorlogen door de ministers, wier willoos werktuig' hij was. Want, al kon hij de strakheid van Ricasoli niet uitstaan, en ofschoon hij soms weerstand bood aan het kwispelstaarten van Ratazzi, wil de Times daarbij wel verzachtende omstandigheden aannemen, omdat hij zich, met d'Azeglio en Cavour als opzigters, gedroeg als een getemde leeuw. Twee redenen verhoogen, volgens den britschen publicist, 'de waarde van deze houding. Om te beginnen: zijn opvoeding en aanleg. De onderwijzers zijner jeugd waren Jezuïeten, uit wier handen natuurlijk niets goeds kan voortkomen, en wier leerling bovendien ruw entrotsch was, zoodat er, op zijn onverschrokkenheid na, niets lofwaardigs van zijn inborst te vermelden valt. Verder zijn omgeving. Toen hij de eerste schreden zette op den weg van aanranding der Kerk, had hij niet alleen te strijden tegen zijn geweten — de Times spreekt hem niet geheel vrij van hetgeen het Wad blgolry gelieft te noemen — ma_ar ook tegen de inzigten en wenschen' van zijn gezin; «zelfs de Hemel scheen hem, om zijn politiek, met onverbiddelijke strengheid te bezoeken." De hier aangehaalde woorden zinspelen ongetwijfeld op, den dood van verscheidene zijner kinderen, die hem in die dagen werden ontnomen.
Men ziet welke de aanspraken des Konings zijn op de hoogachting, hem door den Times en met den Times door de gansche europeesche revolutie toegedragen. De Koningverzaakte zijn geweten, verloochende zijn karakter, verwierp den raad en de beden van zijn verwanten en vrienden, zelfs de waarschuwingen des Hemels, om gedwee het spoor -lei volgen, dat Cavour en diens opvolgers, na zijn onverschrokkenheid getemd te hebben, voor hem gegroefd hadden. Helaas! deze figuur is met juistheid geteekend; zooals de Times ons die voorhoudt, hebben wij haar, jaren lang, gadegeslagen. Hoe zij echter bewondering kan verkrijgen, zelfs van degenen, die met het streven der italiaansche politiek, waarvan Viktor Emmanuel het werktuig en tevens het symbool is, ingenomen zijn, blijft ons een raadsel. Ook dan nog, als wij eraan denken, dat het de stelselmatige taktiek 'der liberalen is, om aan hen, die schijnen voor te gaan op hunne wegen, zonder onderscheid, de kroon der voortreffelijkheid uit te reiken.'
Daar echter een vorstenzoon van onverschrokken aard niet vrijwillig de rol van slaaf kiest, alleen om deze goedkoope eer te behalen, behoeft dit verschijnsel opheldering. De Times belast er zich mede om die, zonder het echter te bedoelen, zoo volledig te leveren als men wenschen kan.
Na zijn uitbundige lofrede op den Koning, slaat de schrijver van het artikel, waarover wij hier spreken, den toon aan van een krankenbezoeker, en beschouwt, bij het ziekbed nedergezeten, de zwakheden en de ondeugden van den mensch. Met verschooning is hij mild. De opvoeding, de geaardheid, de ongeschiktheid voor verstandelijke oefeningen en verheven oogmerken, vinden wij door hem als redenen opgenoemd, waarom men Viktor Emmanuel veel moet vergeven. Maar dc goedgunstige voorspreker laat tevens gevoelen, dat de ruimste vergevensgezindheid hier ontoereikend is. Viktor Emmanuel's wangedrag wist niet van maat te houden. Wat door zijn Piëmonteezen welligt als jeugdige ligtzinnigheid door de vingers kon worden gezien, strekte zijn lateren onderdanen, toen hij reeds langden mannelijken leeftijd was ingetreden, nog altijd tot wrevel en ergernis. Onder oude en nieuwe onderdanen verloor hij alle ontzag. En niet alleen morden zij over zijn uitspattingen, maar ook over het vele geld, dat die kostten en dat door hen moest worden betaald. In de dagen van algemeenen geldnood was de Koning gedwongen om een verhooging van zijn inkomen aan te vragen, en lateimoest, tot tweemaal toe, het Parlement er in bewilligen, dat de natie de schulden zou kwijten, die het gevolg waren van zijne grenzelooze lichtmisserijen. Het blad is er dan ook zeer verwonderd over, dat de Koning van zijn ziekte weder is opgekomen , dewijl hij zijn sterk, doch ongezond gestei door zijn levenswijze heeft verwoest. Voor fatsoenlijke lieden was zijn hof ontoegankelijk geworden, waar 's Konings zonen voorbeelden ontvingen, die zij maar al te gretig zouden volgen. Den korten inhoud, niet de eigen woorden van den Times hebben wij hier teruggegeven, en menige uitdrukking met opzet verzacht. Men zou mogen vragen, hoe deze onbarmhartige onthulling van Viktor Emmanuel's gewoonten met dezelfde pen voltrokken kan worden, die eenige regels hooger hem als een modelkoning had geprezen. Men wete dat de Times onderscheid maakt tusschen den vorst en den mensch, en alleen daarom spreekt over de losbandigheden van dezen, omdat zij de kroon van genen in groot gevaar stellen. Immers, gansch Italië door, walgt men van den Re-galanluomo en zijn afstammelingen, en veracht hen. De onthulling was niets anders dan een berisping om bestwil, onmiddellijk gevolgd door den wensch, dat de Koning , op het ziekbed tot ernstige gedachten gekomen, zich voortaan wijzer en zedelijker zou gedragen. Een biechtvader kan niet aandoenlijker een zieltogend zondaar, met het oog öp den hemelschen Regter, tot bekeering vermanen, dan de Times het den Koning doet, uit angstvoor het. veege lot van het aan Engeland en de europesche revolutie zoo dierbaar vereenigd Italië.
Waar dit orgaan een kontrast ziet, ontdekken wij echter harmonie. In ons oog is de mensch den Koning, en de Koning den mensch waard. De een verklaart den ander. En zoo inderdaad geschiedde, wat de Times begeert, en wij met hem; zoo de mensch van het ziekbed oprees, na zijn misdadig verleden afgezworen te hebben, zou er ook eensklaps een geheel andere Koning voor onze oogen staan. Rome zou nog altijd zijn Te is zijn; doch hij zou optrekken naar de eeuwige stad, niet met het zwaard des veroveraars, maar met denpelgrimsstaf van den boeteling in de hand, en in plaats van het Vatikaan te bestormen, schuld belijdend en vergiffenis smeekend, aan zijne poorten kloppen!
Intusschen, wij verwachten, wij gelooven zelfs niet dat dit geschieden zal. Het is te onwaarschijnlijk. Maar meer dan onwaarschijnlijk, onmogelijk is het, dat de hoop van den Times vervuld worde. Deze, zeer juist opmerkende, dat de huiselijke deugden van een natie de grondslagen zijn van haar openbare deugden, eischt van den Koning, dat zijn hof tot een model worde gemaakt voor het huis van ieder burger. En eerst als dit voorbeeld gegeven en nagevolgd wordt, oordeelt het blad, dat de toekomst van Italië met verL'öu.von mag worden te gemoet gezien. Ziedaar op nieuw een bewijs tot welke tegenstrijdigheden de liberalen steeds bij de toepassing van hun stelsels vervallen! Zij hadden een Koning noodig, die, met versmading van God en Zijn gebod, zich leenen zou om, in blinde gehoorzaamheid aan de revolutie, zich te verrijken met gestolen goederen, roovers en vrijbuiters te bezoldigen, den Paus te belagen, de Kerk aan te randen, de verspreiding van ongeloof en zedeloosheid regelmatig te bevorderen. Zulk een gewetenloos Koningvonden zij in Viktor Emmanuel. En van dienzelfden Koning verlangen zij nu, dat hij, als voorbeeldig Christen en huisvader, zijn volk zal opleiden tot alle christelijke en maatschappelijke deugden! Deze lieden, die niet aan mirakelen gelooven, planten den revolutionairen giftboom in den italiaanschen tuin, en zijn dan verbaasd, dat er geen gezonde vruchten aan groeijen! En in hun angst, dat de tuin verpest en verwoest zal worden , grijpen zij links en regts naar middelen om die ramp te voorkomen. Maar juist het eenige middel, dat zou kunnen helpen, -— het omhakken van den boom — wijzen zij met drift af, en verheffen zich zelfs met vervaarlijk geschreeuw tegen ieder, die daartoe de bijl wil opnemen.
De N.-Brabanter deelt mede dat er van wege het gemeentebestuur van 's Bosch eene publikatie verschenen is, waarbij wordt bepaald dat alleen zij, die van de hoogste klasse der burgerlijke avondschool voor middelbaar onderwijs worden bevorderd of aantoonen , dat zij builen de mogelijkheid geweest zijn de lessen van de burgeravondschool te volgen, tot de hoogste klassen der koninklijke school voor nuttige en beeldende kunsten — gewoonlijk de teeken-akademie geheeten — zullen worden toegelaten. De N.-Br. keurt teregt deze verordening af, die leiden zou, "in strijd met de bedoeling onzer wetgeving, tot de verpligting om van het openbaar onderwijs gebruik te maken. In een later nummer geeft dit blad het volgende berigt:
»Naar wij vernemen is door eenige Leden van den Gemeenteraad eene vergadering aangevraagd, nog deze week te houden, ten einde terug te komen op art. 4 der verordening voor de Burgeravondschool. Wij twijfelen niet of de Raad zal dat artikel wijzigen, omdat de leden het onbillijke van zoodanige bepaling, die aan hunne gewone oplettendheid schijnt ontsnapt, zullen inzien."
Uit verschillende streken van ons land, zelfs uit overwegend of geheel katholieke oorden, hebben wij in de laatste dagen een aantal brieven ontvangen, waarin ons met verontwaardiging eene nieuwe poging wordt medegedeeld, om, zoo mogelijk, onze geloofsgenooten te liberalizeeren en te ontchristelijken. Aldaar werd aan de herbergiers de volgende cirkulaire verzonden:
»Ik zal zoo vrij zijn ü gedurende een ge»ruimen tijd gratis toe te zenden een exem• plaar mijner Courant, waarvoor ik weder• keerig alleen verzoek, dat dezelve door u • ter lezing zal worden gelegd. •De Directeur-Uitgever der N. Rott. Courant, »H. Nijgh."
In de meeste der door ons ontvangen brieven wordt gemeld, dat van dit aanbod geen gebruik werd gemaakt, en de aldus opgedrongen couranten öf geweigerd öf teruggezonden werden, met bepaald verzoek aan ons, om daar berigt van te willen geven, terwijl in alle de wensch wordt uitgesproken, dat wij onze vrienden tegen deze proefneming waarschuwen zouden. Wij voldoen hiermede aan dit verlangen.
Volgens heden ontvangen telegrafiesch berigt uit Port-Saïd, zijn HH. XX. HH. prins en prinses Hendrik der Nederlanden daar den 14u dezer in den besten welstand aangekomen; gedurende den overtogt van Konstantinopel heerschte het fraaiste weder.
Vrijdag jl. is hier een belangrijke frauduleuze invoer ontdekt, dank den ijver van acht kommiezen tfij 's rijks belastingen alhier. Een groot bovenlandsch schip, tot aan de waterlijn geladen met steenkolen , verhaalde van den Binnen-Amstel naar de Markengracht, ten einde aldaar te lossen, welke moeite hem echter door genoemde ambtenaren bespaard werd. Deze toch vonden bij visitatie aan boord eene hoeveelheid van drieduizend kan spiritus in vaten, benevens eenige fusten Rijnwijn, nadat vóór hunne verschijning eenige vaten aan boord waren stukgeslagen , uit vrees voor ontdekking. De inhoud der laatstbedoelden is echter niet verdwenen, maar wordt door daartoe bevoegden te voorschijn gebragt om ingelijks als corpus delicti te kunnen dienen. Schip en lading zijn dien ten gevolge gekonfiskeerd, en, naar men verneemt, zal de schipper een borgtogt van ƒ16,000 moeten stellen.
Met genoegen en belangstelling vernemen wij, dat aan onze voormalige stadgenooten, de firma Hesse, van Raalte & Co., te Londen, koncessie is verleend tot het aanleggen van een belangrijk telegraafnet tusschen Neêrlandsch- en Engelsch Indië. {A. D. v. N.)
Luidens een hier ter stede ontvangen telegram is de boot, waarop zich vele nederlandschegenoodigden vanden Khedive van Egypte bevonden, na een stormachtigen overtogt gelukkig aangekomen. Onderweg is een italiaansche brik aangevaren.
De heer Burlingame, chef van het chinesche gezantschap, dat zich thans te 's Gravenhage bevindt, heeft gisteren met zijne familie hier een bezoek gebragt. Het Amstel-Hótel mogt de eer hebben deze personen binnen zijne muren te ontvangen. Na het museum het Trippenhuts bezocht te hebben, keerde de heer Burlingame naar de rezidehtie terug, om waarschijnlijk deze -week zijn bezoek in gezelschap van het geheele gezantschap te hervatten.
De administratie van het londensche postkantoor verzoekt, dat brieven, zij het ook aan algemeen bekende firma's gerigt, altijd den naam, straat en het nommer van het huis zullen aanwijzen; daar anders de aflevering vertraging ondervindt, hoe goed de firma's ook bekend mogen zijn.
Bij beschikking van den minister van Binnenlandsche Zaken vandenl5n dezer is bepaald dat de verkiezing, van een lid van de Tweede Kamer der Staten-Generaal in het hoofdkiesdistrikt Zuidhom, noodzakelijk geworden door het overlüden vanden heer mr. N. Olivier, zal geschieden op Woensdag 8 December aanstaande, en de herstemming, zoo die noodig is, op Woensdag 22 December daaraanvolgende.
Bij koninklijk besluit van den 14" dezer, is aan de kommissie uit de Staten der provincie Groningen in zake de vereeniging en verbetering der scheepvaartkanalen en de indeeling der provincie in nieuwe waterschappen, en aan die, belast met het onderzoek der konceptreglemeo ten voor de waterschappen iv die provincie, voor zoover die waterschappen nog niet zijn georganizeerd volgens de bepalingen van het daarop bestaand grondreglement enz., en aan de kommissie uit de Staten van Zuidholland, belast met het onderzoek van en het uitbrengen van rapport over het ontwerp van wijziging van het reglement op de wegen, magtiging verleend tot voortzetting harer werkzaamheden na de sluiting der najaarsvergadering in 1869.
Z. M. heeft op hun verzoek eervol ontslagen: als notaris te Mill, gemeente Mill en St. Hubert, A. A. F. Verstraaten; als prokureur bij den Hoogen Raad der Nederlanden en het provinciaal geregtshof in Zuidholland, alsmede uit de daaraan verbonden betrekking van solliciteur, A. F. de Bas.
Bij koninklijke besluiten van den 13» en den 15" dezer, is aan G. Kramps te Sneek, J. Borst te Spanbroek, J. E. L. Keesman, J. Schregardus en A. Sjoukes, allen te Amsterdam, A. van den Bosch te Haarlemmermeer, F. Nollet te Alkmaar en R. Buys te Heilo vergunning verleend tot het aannemen en draden van het kruis Fidei et Virtuti, hun door Z. H. den Paus geschonken.
'sGRAVENHAGE, 15 Nov. Z. M. de Koning heeft heden morgen verscheidene civiele en militaire autoriteiten in audiëntie ontvangen.
ROTTERDAM, 15 Nov. Hedenmiddag omstreeks half drie ure, heeft er eene ontploffing (vermoedelijk van gas) plaats gehad in den kelder van den heer Vervoort op de Melkmarkt, welke ontploffing, naar men verneemt, was veroorzaakt doordien twee knechts, die in genoemden kelder werkzaam waren, een licht hadden ontstoken en daarmede in een gat (vroeger privaat) wilden onderzoeken of er ook lekkage aan het gas was. Bij deze ontploffing geraakte een der knechts geheel in den brand, zoo dat hij belangrijke wonden aan het bovenlijf bekwam, en de andere brandwonden aan handen en aangezicht kree°\
SCHIEDAM, 15 Nov. Een der geredde manschappen van den vlaardingschen hoeker, die den 17 Oktober jl., naar men weet, vergaan is, heeft eene kollekte aan de huizen der ingezetenen alhier gehouden die ƒ324 heeft opgebragt. Het was inderdaad treffend dezen man, met name A. Stolk, te zien rondgaan, die, nadat hij zelf den dood als door een wonder ontkomen is - hij werd toch aan eene lijn door de bruisende golven naar een naburig vaartuig getrokken. — thans de niet aangename taak op zich nam, om op genoemde wijze in de dringende beboeften der nagelaten betrekkingen zijfte* ongelukkige makkers te voorzien.
's-GRAYESANDE, 15 Nov. Gisteren
Bimiddag ontwaarde men <op de hoogte vm den hoek van Holland een schip, dat, blijkbaar in nood verkeerde, en de kust naderde, vermoedelijk hetzelfde vaartuig dat men den vorigen avond reeds had ¦waargenomen. Spoedig stootte het door zijn diepgang, daar hot op 't land aanhield, aan den grond, maar ook even spoedig was men aan het strand in de weer om den schipbreukelingen, zoomogelijk, hulp te verleenen. De reddingboot werd door eenige vrijwilligers te water gebragt en —na herhaalde pogingen — gelukte het aan deze moedige bemanning, in weerwil van de branding, het schip te bereiken en de schepelingen, een achttal, waaronder de kapiteins vrouw en hare beide kinderen, behouden aan den wal te brengen. Het is de schoener Rena, kap. John. Varley, komende van Milton Creek bij Rochester, geladen met 640 last Portland cement, en bestemd voor de firma A. Otten en Co., te Rotterdam. Schip en lading zullen waarschijnlijk weg zijn, men zal echter morgen beproeven of er nog iets van te redden is.
MIDDELBURG, 44 Nov. Zoo straks kwam alhier eene expresse van den burgemeester van Zoutelande, die de hulp der regterlijke autoriteit liet inroepen tot het beteugelen der bevolking, die bezig was met plundering van een schip, dat heden nacht aldaar was gestrand; dadelijk zijn eenige huzaren daarheen vertrokken; verder is hieromtrent niets ï;aders bekend.
AARLANDERVEEN, 14 Nov. Gisteren middag omstreeks 12 uur is alhier in de nabijheid van den trasmolen van den heer J. C. van Kerkwijk, een treurig ongeluk voorgevallen. Zekere van der Hout sloeg, ten gevolge van het uitschieten van den boom eener schuit, over boord. Onmiddellijk zonk hij in de diepte weg, en eerst nadat men twee uren achtereenvolgens hadgevischt, heeft men het lijk, niettegenstaande den vliegend gaanden stroom, uit den Rijn opgehaald, bijna op dezelfde plaats, waar het ongeluk was gebeurd. Het lijk is voorloopig naar het weeshuis te Alphen overgebragt. De ongelukkige was een eenige zoon, een jongeling van 23 jaren en woonachtig onder de gemeente Woubrugge. {L. Cr.)
ZUTPHEN, 15 Nov. Aan de kommissie uit de gemeentebesturen, betrokken bij de geprojekteerde verbeterde afwatering en kanalizatie van de Berkel en de Regge, is uit de provinciale fondsen eene subsidie van ƒlOOO verleend, als tegemoetkoming in de kosten van het opmaken van kaarten, begrootingen enz., vaneen verbeterden afvoer van water dier beide rivieren.
ASSEN, 15 Nov. Heden morgen is bij het Provinciaal Geregtshof van Drenthe in appèl behandeld de bekende zaak tegen den advokaat Mr. M. Oldenhuis Gratama. De uitspraak is bepaald op aanstaanden Woensdag te hall een uur. (A. Ct.)
---

