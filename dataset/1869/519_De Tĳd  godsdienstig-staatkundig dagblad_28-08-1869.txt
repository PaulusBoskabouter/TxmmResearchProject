AMSTERDAM, 27 Augustus.
Langs olficiëelen weg hooren wij nagenoeg niets meer van het plan, "waaraan de beijersche minister van Hohenlohe zijn naam geleend heeft, om het koncilie door de regeringen te laten tegenwerken. Dit is ook gemakkelijker op het papier aan te duiden dan uit te voeren, en zelfs die staatslieden, welke zeer tegen het koncilie ingenomen zijn, en het gaarne zouden belemmeren, zullen zich nog lang kunnen bedenken, eer zij het met zich zelven eens worden hoe. Natuurlijk hebben zij het in hun magt om, even als de prins van Hohenlohe, nota's of cirkulaires te schrijven vol bedenkingen en bezorgdheid tegen de besluiten, die zij veronderstellen dat het koncilie zal nemen, ofschoon zij daar niets meer van weten dan de eerste dagbladlezer de beste, maar hierbij zal het vooreerst wel moeten blijven. Het valt niet te verwachten dat die stukken van eenigen invloed wezen zullen op de toekomstige vaders der kerkvergadering, en van niet de minste beteekenis is het of een gedeelte deipers ze bewondert en in de koffijhuizen hoogst belangrijk laat vinden. Die pers zal intusschen niet nalaten om er zooveel tegen te agiteeren als in haar vermogen is, en doet reeds haar best om haar publiek ten aanzien "van het koncilie allerlei bijzondere berigten aan te bieden. Zoo liet zij zich voor een paar dagen uit Rome telegrafeeren dat 300 bisschoppen voor de eer bedankt hadden, in het koncilie zitting te nemen. De Civiltd Cattoüca zou, volgens het telegraüesch agentschap-Havas, de zegsman hiervan zijn. Het is zeer loffelijk van dit agentschap, dat het inziet hoe zijne eigene verzekering', zelfs in de koffijhuizen, niet geloofd zou worden, maar het tegendeel van loffelijk om zich krediet te willen verschaffen, doorden naam van de Civiltd Cattoüca aldus te misbruiken. Wat staat er toch te lezen in de jongste berigten over het koncilie, door dit verdienstelijk tijdschrift gegeven? Dat de bisschoppen, die wegens wettige Redenen — bijv. ziekte, ouderdom, enz. — verhinderd zijn het bij te "Wonen, en daarvan kennis gegeven hebben, meer dan twaalf zijn, gelijk sommige katholieke bladen opgegeven hadden, al bedraagt hun getal dan ook geen driehonderd, zooals door de liberale dagbladen was verspreid, en zelfs geen vijftig. Eene andere uitvinding van gelijke waarde is dat de Paus, na eerst met geestdrift de algemeene kerkvergadering uitgeschreven te hebben, er nu bang voor begint te worden, en wel zou willen dat hij er met fatsoen weder af was. Dit thema hebben wij zelfs in vollen ernst en met ¦groote plegtstatigheid ontwikkeld gev.nden door een hoofdartikel van den Thnes, een dagblad, dat anders in kennis der onderwerpen, die het behandelt, zijne konfraters te Weenen en Parijs verre vooruit is. De Times bewees in die beschouwing dat hij het koncilie voor een soort van Parlement of ten minste van een House °f Lords aanziet, dat zeer wel in staat zou wezen om voor den Paus hoogst onaangename motiën van orde aan te «emen. De voorspelling bleef dan ook niet achterwege, dat het Pius IX nog eenmaal zou berouwen het parlementair goevernement voor de Kerk ingevoerd te hebben. Men kan hieruit afleiden, van welk gehalte de bespiegelingen der liberale vasteland- Pers over hetzelfde onderwerp geweest zijn. Wij achten het overtollig, hiervan, tot vermaak onzer lezers, staaltjes te leveren. Beter achten wij het hun aandacht je,.yes%en op een geschrift, dat duidelijk en op pozitief wetenschappelijke gronden aantoont wat een koncilie ls. en wat de wereld van het aanstaande vatikaansche koncilie te wachten heeft. Wij zijn het verschuldigd aan de pen van den Eerw. heer C. J. Willems, die het onder den titel van het Vaticaqnsch Concilie van 1869 het licht heeft doen zien in de Studiën, uitgegeven bij den heer van Gulick te 's Hertogenbosch.
Wat daarvan thans verscheen, is nog slechts het eerste gedeelte, en behandelt de algemeene kerkvergaderingen der Apostelen en de oostersche konciliën, waarmede een voorafgaand opstel over den aard en de beteekenis der konciliën in verband staat. Wie zich onderrigten wil aangaande hetgeen de oekumenische kerkvergaderingen zijn, en welke haar invloed was en ongetwijfeld ook nu zijn zal op de toekomst der kerkelijke zoowel als der burgerlijke maatschappij, is de lektuur van dit geschrift zeer aan te bevelen. Ofschoon het eerst voltooid zal wezen, wanneer het tweede gedeelte, dat de westersche konciliën tot onderwerp heeft, afgedrukt is, zal hij, die van het eerste kennis neemt, reeds daardoor een helder denkbeeld kunnen vormen van hetgeen de verheven vergadering, in December le Rome belegd, is. Niets is daarvoor zoo doeltreffend dan een geschiedenis der konciliën, welke, als het ware, de geschiedenis der Kerk is.
Voor hem, die haar raadpleegt, valt de belagchelijke oppervlakkigheid en ongeloofelijke onkunde van de voorlichters der openbare meening, in onze dagen van verstandsontwikkeling en wetenschap, eerst duidelijk in het oog.
Het werk van den Eerw. heer Willems verschaft tot die raadpleging' niet slechts eene gemakkelijke, maar tevens eene aangename gelegenheid. De bondigheid der behandeling maakte dat ongeveer tweehonderd bladzijden voor dit gedeelte van zijn taak voldoende waren, terwijl de .loeijende, klare en zeer onderhoudende stijl van den auteur belette dat deze beknoptheid tot dorheid werd. Twee groote verdiensten, naar onze meening, vooral in deze dagen. Zelfs onder de geletterde klassen is er slechts een enkele , die het voorregt geniet, over genoegzamen vrijen tijd te beschikken, om rustig in folianten de groote gebeurtenissen van het verleden na te sporen, en voor de menigte zijn zij als niet bestaande. Een wereldfeit als het koncilie wekt intusschen ieders aandacht en belangstelling', die door de berigten en artikelen der nieuwspapieren steeds levendig worden gehouden, maar tevens groot gevaar loopen van om den tuin geleid te worden. En hoewel de katholieke dagbladen, zooveel zij het vermogen, daartegen waken, is het toch, juist dewijl zij dagbladen zijn, voor hen niet mogelijk om een, eiken dag onderbroken, lange reeks van historiesch wetenschappelijke opstellen op te nomen. Desniettemin zijn deze noodzakelijk tot de juiste kennis der grootsche gebeurtenis, die aanstaande is, zoowel als tot overtuigende wederlegging der erbarmelijke verzinselen, welke daaromtrent worden rondgestrooid.
Wij begroeten derhalve de verschijning van dit zaakrijk en boeijend geschrift met blijdschap, en wenschen dat het in de handen komen moge van die duizenden en duizenden onzer landgenooten uit alle standen, welke dagelijks over het vatikaansch koncilie de klok hooren luiden. Uit deze bladzijden zullen zij kunnen leeren waar de klepel hangt.
Na beproefd te hebbenden heer Spithal met zich zelven in tegenspraak te brengen, wil de N. Rotterdamsche Courant dat ook ons doen, en maakt daarbij ¦weder gebruik van haar eigenaardige kunstjes. Wij brengen er hier een van onder de oogen onzer lezers. Zij haalt eerst uit ons nummer van 14 dezer, waar wij over den brief van Mgr- Spithal aan den luitenant von Motz spraken, de volgende regels aan:
»Deze prelaat heeft blijkbaar in zijn brief niet gedacht aan de publiciteit, die daaraan hier zou gegeven worden. Dit is ons zeer aangenaam, en des te aangenamer, omdat de prelaat uit de volheid van zijn hart geschreven heeft en derhalve buiten alle vermoeden staat van kunsten te hebben aangewend."
Hier voegt zij onmiddellijk deze opmerkingen aan toe, welke konkluant schijnen — voor degenen, die de Tijd niet gelezen hebben.
-Alzoo: die eerste brief, juist omdat hij »uit de volheid van het hart", zonder aanwending van »kunsten" geschreven is, heeft volgens »de Tijd" zelf meer beteekenis voor eene juiste kennis van feiten, dan brieven die opzettelijk geschreven zijn om ze publiek te maken. Waarom verwijt ons dan sdeTijd," dat wij aan dien eersten brief gewigt gehecht hebben en nog hechten?" Nu weet elk onzer lezers dat wij met geen enkel woord aan de N. Rotterdamsche Courant hebben verweten van aan den eersten brief gewigt gehecht te hebben en nog te hechten. Wij zelven toch hechtten er ook gewigt aan en blijven dit doen. Doch het behoort tot de wijze van polemizeeren der N. Rotterdamsche, om dengenen, die zij bestrijdt, uitdrukkingen toe te schrijven, welke zij niet hebben gebezigd. Een tweede harer eigenaardigheden, daarmede in regtstreeksch verband staande, is , om hen door halve citaten het omgekeerde te laten zeggen van hetgeen zij duidelijk bedoelden. Wat volgde er in ons artikel op de hierboven daaruit ovei'genomen regels? Dit, dat die brief van den prelaat, uit de volheid van zijn hart en zonder aan publiciteit te denken, geschreven, echter niets bevatte dat de aantijgingen der dagbladen tegen de Karmelitessen van Krakau bevestigde. Deze regels wacht zich de N. Rotterdamsche Courant echter zeer zorgvuldig mede te deelen. Natuurlijk moet haar publiek wijs gemaakt worden dat de beide brieven met elkander in strijd zijn, en de Tijd dit ook erkent. Deze methode van debatteeren levert twee niet te versmaden voordcelen op. Zij is zeer gemakkelijk, wint alle inspanning der redeneerkracht uit, en voorts is men vooraf verzekerd er altijd gelijk mede te hebben. Dit verklaart waarom de N. Rotterdamsche Courant ze steeds aanwendt, niet alleen tegenover ons, maar ook in haar polemiek met andere bladen. Zoo nam het Dagblad van Zuid-Holland dezer dagen een volzin over uit het Noorden, een nieuwe liberale courant te Groningen verschijnende, waarin de konstitutioneele Koning wordt voorgesteld als een pop, die den troon inneemt. Genoemd Dagblad, die voorstelling met klem bestrijdende, wilde — teregt of ten onregte, onderzoeken wij thans niet — de geheele liberale partij hier aansprakelijk voor maken. Heftige tegenwerpingen volgden in de N. Rotterdamsche Courant, welke het echter aan het slot van haar artikel liet voorkomen, alsof de gewraakte voorstelling, van de pop op den troon, door het Dagblad van Zuid-Holland gegeven was. Zeer juist zegt dit laatste blad dan ook:
»Na van zulk een verwringen van iemands denkbeelden en voorstellingen kennis te hebben genomen, moet wel bij velen de vraag rijzen of hier niet bij de Nieuwe Rotterd. Courant aan dolus malus behoort te worden gedacht, en of zulk eene wijze van debatteren in de pers niet treurig geschikt is om eene demoralizatie in het leven te roepen."
Deze taktiek wordt sedert eenigen tijd ook door de Arnhemsche Courant, die er trouwens altijd veel aanleg voor gehad heeft, beoefend. In een onzer artikelen haalden wij onlangs de woorden van den liberalen oostenrijkschen minister Giskra aan, die en toutes lettres had gezegd, dat de mannen van de drukpers de openbare meening vormden. Hierop kwam onmiddellijk een lang betoog van de Arnhemsche Courant tegen het zotte verzinsel van de Tijd, dat in Oostenrijk eenige omgekochte dagbladschrijvers de volksovertuiging beheerschen. Men noemt dit op de redaktie-bureaux der Rotterdamsche en Amhemsclie Couranten » kritiek" en »argumenten."
De heer Borsius , advokaat te Middelburg, rigt aan het Vaderland een uitvoerig schrijven, waarin hij verscheidene bijzonderheden, door genoemd blad omtrent de zaak van Lamb medegedeeld, rectificeert. Vooreerst komt hij op tegen de qualifikatie, dat Lamb zou zijn opgeligt door vrienden var» den heer Morris. De heer B. noemt de personen die het feit bedreven hebben, en onder deze zijn rotterdamsche sjouwerlieden, die j 2.50 daarvoor ontvingen. Voorts konstateert hij, dat Lamb en zijne vrouw luide om hulp riepen, toen zij aangevallen werden, en dat van 11 tot 12 ure geen politie-agent aan de Boompjes te Rotterdam te zien was. Vooral echter komt de heer Borsius op tegen de bewering dat het nederlandsche gouvernement stappen zou hebben gedaan bij het engelsehe, tot in vrijheidstelling van Lamb. Tot den 3° Augustus was dit niet geschied en deden de nederlandsche ministers geen toezegging iets te zullen doen. Den 14n was Lamb in vrijheid gesteld, omdat de familie de daarvoor door de tegenpartij gevorderde som van 2100 p. st. had betaald. De heer B. wil aannemen, dat in den namiddag van den 3n de nederlandsche regering instructiën heeft gezonden naar Engeland, maar dit was 21 dagen na het feit, en er bestaat tusschen die reclame en de invrijheidstelling van den Engelschman, geen verband. (Am. Ct.)
Heden bezocht Z. K. H. prins Frederik der Nederlanden , vergezeld van den heer Nepveu, de Internationale tentoonstelling. De prins is als een gewoon burger gekleed en draagt geene enkele orde. Dit gaf aanleiding tot de volgende bijzonderheid. Toen Z. K. H. de goudsmederij van den heer Jacob Citroen naauwkeurig bezigtigde, drong een friesch boerinnetje zich aan zijne zijde, en het kostte veel moeite haar te beduiden, dat er eenige reden bestond, om dezen heer, die er zoo eenvoudig uitzag, met eenigen meerderen eerbied te behandelen.
Wij kunnen met zekerheid berichten , dat de werkzaamheden, benoodigd voor de definitieve plannen tot den bouw van den spoorweg van Boxtel over Gennep en Goch naar Wezel, reeds zoo verre gevorderd zijn, dat deze stukken eerstdaags aan de Nederlandsche en Pruissische Regeeringen kunnen worden ingezonden. Het voor den aanleg en de exploitatie vereischd kapitaal ad ƒ6,000,000 reëel is geheel geplaatst, en naar wij vernemen, zal door de aannemers op 21 September aanst. het vooreerst benoodigd materieel voor den bruggenbouw te Gennep op het terrein worden gebracht, en met het stellen van de vereischte usines een aanvang worden gemaakt. Zoo als wij vernemen zal de lijn voor het publiek verkeer in twee en een half jaar gereed zijn. (A. R. Ct.)
Bij vertrek van den Hollandschen spoortrein van 8 u. 4 m. gisteren avond, is de lampenist van een wagon op de rails gevallen, terwijl de trein reeds in beweging was, ten gevolge waarvan één wagon over zijn regterbeen reed. Hij is door werklieden van den spoorweg naar het gasthuis gebragt en zal waarschijnlijk zijn regterbeen moeten missen.
De eerw. pater Stokvis is benoemd tot rektor van het klooster der paters Jezuïeten te Maastricht, ter vervanging van den eerw. pater Henriet, tot rektor te Katwijk benoemd.
De buitenlandsche bladen van gisteren melden dat bij dr. Peterman, te Gotha, een telegram uit Tripoli is ontvangen, gedagteekend van 18 Augustus, waarin nelaas! bevestigd wordt, dat de onverschrokken nederlandsche reizigster, freule Alexandrine Tinne, nog geen 30 jaren oud, in de woestijn tusschen Moursouk en Ghat is vermoord geworden.
Onder de hooggeplaatste vreemdelingen, die in de laatste dagen Amsterdam bezocht hebben, behooren de baron Jeróme David, het bekende lid van het fransche Wetgevend Ligchaam; graaf de Kerchove de Denterghem, burgemeester van Gent, en de heer Bara, minister van Justicie in België.
's GRAVENHAGE, 27 Aug. Z. M. de Koning zou gisteren middag eene groote revue in de Maliebaan hebben gehouden over het geheele garnizoen der rezidentie. Om onbekende ï-edenen heeft Z. M. evenwel goedgevonden deze revue heden niet te houden en tot een nader tijdstip uit te stellen.
—— Z. K. H. prins Frederik der Nederlanden zal, naar wij vernemen, heden* over acht dagen de rezidentie verlaten.
— De minister van Binnenlandsche Zaken is van zijne reis naar het noorden des lands. bepaaldelijk van Harlingen, in deze rezidentie teruggekeerd. — De minister van Justicie, die zich ook op reis bevindt, wordt heden alhier terug verwacht.
— Men verneemt, dat de zaak van Jakob de Vletter op Woensdag 15 September aanstaande,. des morgens ten 11 ure, voor den Hoogen Raad, kamer van strafzaken, zal worden behandeld. Raadsheer Mr. Gertsen zal het rapport in deze zaak uitbrengen, terwijl Mr. Bergsma de middelen van kassatie voor den veroordeelde zal ontwikkelen en toelichten.
— Als een bewijs van voorbeeldigen vrouwenmoed wordt het volgende medegedeeld. Jl. Dingsdag raakte op den Fluweelen Burgwal hier ter stede een span paarden, in volle tuig, op den hol. Door den feestelijken intogt der scherpschutters, enz. waren de straten drukker dan gewoonlijk bevolkt en was er dus meer gevaar voor onheilen te vree-en.
Eene jonge dame, zeer deftig van uiterlijk, het gevaar beseffende, ijlde op de hollende rossen toe, wierp zich tusschen beide in en smaakte het genoegen ze staande te houden, tot groote verbazing van de toeschouwers, die haar hun lof betuigden voor zooveel stoutmoedigheid en beleid.
ROTTERDAM, 27 Aug. Naar aanleiding van zamenscholingen, die hier weder eenige bezorgdheid wekken, o. a. dat dezer dagen een troep jongens , 200 man sterk, zingende en schreeuwende naar de woning van den policie-agent Manders trok en hem daar op ketelmuziek vergastte ; heeft de burgemeester dezer stad eene verordening uitgevaardigd, luidende als volgt: .Overwegende dat sedert eenige dagen des avonds zamenscholingen en volksoptogten plaats hebben, waardoor de openbare orde wordt gestoord; gezien art. 187 der gemeentewet; bepaalt: Art. 1. Alle zamenscholingen en volksoptogten op openbare straten, wegen of pleinen zijn verboden. Art. 2. De zamengescholen menigte is verpligt op de waarschuwing der policie uiteen te gaan. Hij, die zich met verwijdert, zal worden gestraft met eene gevangenisstraf van drie dagen, onverminderd de bepalingen van het Wetboek van Strafregt tegen het misdrijf van wederspannigheid tegen de openbare magten. En is hiervan afkondiging geschied waar het behoort, heden den<lB Nov. 1861.
«Gezien de verordening, heden door hem afgekondigd, tot het verbieden van zamenscholingen en volksoptochten. -Gezien art. 187 der gemeentewet; bepaalt: Art. 1. ledere vereeniging op den openbaren weg van meer dan vijf personen zal als verboden zamenscholing worden beschouwd. Art. 2. Deze bepaling treedt in werking onmiddellijk na de af-* kondiging."
BLESKENSGRAAF, 25 Aug. Eergisteren avond arriveerde hier een gezelschap Zigeuners, bestaande uit twee mannen, eene vrouw en een kindje van 6 maanden. Twee beeren waren in het gevolg en bewezen duidelijk, dat knuppelkost een zeer goed temmiddel is voor wilde dieren. — Door de zorg van het dagelijksch bestuur werd het gezelschapen eene schuur gehuisvest en heden morgen vertrok het in oostelijke rigting.
ZUIDLAND, 26 Aug. Maandag jl. had hier eene droevige gebeurtenis plaats. Bij den landbouwer J. Zoeteman was men druk aan het oogsten. Zoeteman zelf haalde den geladen wagen af en bragt den ledigen weer aan. Des namiddags ten 2 uur reed hij weer met een ledigen wagen naar het land. Doch naauwelijks was hij op weg of de paarden geraakten op hol en Z. viel van den wagen, terwijl de paarden bleven voorthollen.
Eenige, daar digt bij werkende arbeiders, vonden hem ernstig gekwetst en geheel bewusteloos op den grond ligeren Zij bragten hem naar zijne woning waar hij Woensdagochtend overleed. Eene oude vrouw die zich mede op den hollenden wagen bevond, heeft zich ook deerlijk bezeerd; op het behoud van haar leven bestaat evenwel hoop.
ZWOLLE, 25 Aug. Aan de jobstijding uit de pruissische provinciën, dat aldaar de veepest is uitgebroken, schijnt alhier nog geen sterk geloof te worden geslagen, want de aanvoer op de markten van fraai vee wontt van week tot week grooter. Van wijd en zijd komen koopluslige handelaars, die, aan de markt niet genoeg hebbende, de veehouders ook nog in hunne stallen en weiden opzoeken. Vroeger jaren was de drukte op de veemarkt reeds met Mei gedaan en niet voor in Oktober zeide men: .de goede markten komen weer aan." Nu zijn ze het geheele jaar volop bezet en alles vindt steeds koopers. Maar* de tijden en de toestanden zijn ook hier veranderd. Wat men vroeger niet algemeen voorzag, dat voor Zwolle als centraalpunt van de spoorwegen groot handelsvertier en voordeel te wachten stond, wordt nu in ruime mate ondervonden.
GRONINGEN, 26 Aug. Voor eenige dagen is een huisgezin uit Noord-Amerika weder in deze provincie teruggekomen. Het was daar in dit voorjaar heen vertrokken met geen ander doel, dan om in het verre westen een nog beter bestaan te zoeken. De man was schipper en had met zijne vrouw en kinderen in ons land goed het brood. Hij verkocht zijn schip en kreeg meer bijeen, dan hij noodig had tot de heenreis. Eenige dagen na het vertrek kwamen zij in Amerika; dochtoen zij er waren, viel het hun daar niet meê. Zij besloten al zeer spoedig terug te keeren, en hadden nog zooveel overgehouden om dit te kunnen doen. Naar men zegt, moet deze reis aan die menschen ongeveer ƒ 1400 hebben gekost, en toch zijn zij blij weer in hun geboorteland te zijn. Zooals men hoort, hebben zij weer een schip gekregen en doen hun best de geledene schade met varen weer in te halen.
MAASTRICHT, 26 Aug. De slechting der kolossale vestingwerken dezer stad wordt steeds met ijver voortgezet. Een gedeelte van de buitenwerken aan het z. o. frontior is reeds geslecht en zijne grachten gedempt. Het bastion Nijlva, in 1741 daargesteld, is voor het grootste gedeelte geslecht, alsmede zijne grachten, zoodat de nieuwe weg naar het dorp St. Pieter daardoor groote vorderingen maakt.
---

