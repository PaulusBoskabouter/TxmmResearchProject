TWEE ONTWERPEN VAN WET, TOT REGELING VAN HET VEEARTSENIJKUNDIG STAATSTOEZIGT EN DE VEEARTSENIJKUNDIGE POLITIE, EN TOT REGELING VAN DE UITOEFENING DER VEEARTSENIJKUNST.
(December 1868.)
L ONTWERP VAN WET TOT REGELING VAN HET VEEARTSENIJKUNDIG STAATSTOEZIGT EN DE VEEARTSENIJKUNDIGE POLITIE: A. Wetsontwerp. WIJ WILLEM 111, enz., enz., enz. § 1. Van het veeartsenijkundig Staatstoezigt. Art. 1. Het veeartsenijkundig Staatstoezigt omvat: a. het onderzoek naar den algemeenen gezondheidstoestand van den veestapel en, waar noodig, de aanwijzing en bevordering van middelen ter verbetering; b. de handhaving van de wetten en verordeningen in het belang van den algemeenen gezondheidstoestand van den veestapel vastgesteld. Art. 2. Het is, onder Onzen Minister van Binnenlandsche Zaken opgedragen aan Rijksveeartsen. Zij worden door Ons benoemd, geschorst en ontslagen. Hunne standplaatsen, alsmede de kringen, waar binnen Zij werkzaam zijn, worden hun door Onzen Minister van Binnenlandsche Zaken aangewezen. Art. 3. Bij de aanvaarding hunner betrekking leggen le Rijksveeartsen den volgenden eed (belofte) af in handen van Onzen Commissaris in de provincie: »Ik zweer (beloof), dat ik de verpligtingen, verbonden airi de betrekking van Rijksveearts, getrouw vervullen zal. »Zoo waarlijk helpe mij God almagtig (Dat beloof ik)." Art. 4. Bij schorsing der in deze wet genoemde ambtenaren bepaalt het besluit of dit geschiedt met behoud, dan wel met geheel of gedeeltelijk verlies der bezoldiging gedurende den tijd der schorsing. Onze Minister van
Binnenlandsche Zaken bepaalt, op welke wijze, gedurende den tijd der schorsing, in de dienst zal worden voorzien. Art. 5. De Rijksveeartsen oefenen hunne functien uit volgens eene instructie door Onzen Minister van Binnenlandsche Zaken te geven. Art. 6. De Rijksveeartsen zijn bevoegd binnen den kring, waarin zij werkzaam zijn, onder vertoon des gevorderd van hunne acte van aanstelling, bij het aanwezig zijn of dreigen van besmettelijke veeziekten, de bij deze wet aan hun toezigt onderworpen erven, weiden, stallen en andere verblijfplaatsen van vee, slagthuizen , winkels of bergplaatsen van vleesch en spek, alsmede diergaarden, tentoonstellingen van vee, vilderijen, penserijen, en dergelijke werkplaatsen, zelfs ondanks den wil der bewoners of gebruikers, binnen te treden. Zij moeten daarbij voorzien zijn van een schriftelijken last van den burgemeester en dien des gevorderd vertoonen. Art. 7. De Rijksveeartsen zijn'bevoegd van overtredingen der wetten en verordeningen in het belang van den veestapel proces-verbaal op te maken, op den eed bij de aanvaarding hunner bediening afgelegd. Zij zenden de processen-verbaal aan den officier van justitie, die voor de vervolging heeft te zorgen. Art. 8. De Rijksveeartsen genieten eene vaste bezoldiging uit 's lands kas, benevens vergoeding van bureau-, reis- en verblijfkosten. Zij oefenen de veeartsenijkunst niet uit en bekleeden zonder Onze toestemming geene andere bediening. Art. 9. Jaarlijks geven zij vóór den 1"•° April aan Onzen Minister van Binnenlandsche Zaken een verslag van de werkzaamheden van het veeartsenijkundig Staatstoezigt
over het afgeloopen jaar in hunnen kring. Zij zenden van dit verslag een afschrift aan Gedeputeerde Staten der provincie, waarin zij gestationeerd zijn. Art. 10. De Rijksveeartsen houden, binnen den kring, waarvoor zij zijn aangesteld, een naauwkeurig toezigt op den gezondheidstoestand van den veestapel en op de handhaving der wetten en verordeningen, in het belang van den veestapel vastgesteld, en viseren kosteloos de diplomata en de bewijzen van bevoegdheid der veeartsen. Zij bezoeken zooveel mogelijk de markten, waar handel in vee wordt gedreven, alsmede de plaatsen waar openbare verkoopingen van vee worden gehouden en waken tegen het aanvoeren aldaar van aan besmettelijke ziekte lijdend vee. Art. 11. Bij het ontstaan eener de gezondheid van den veestapel bedreigende of buitengewone sterfte veroorzakende, of eener voor den mensch schadelijke ziekte onder het vee, geven zij daarvan onmiddellijk berig-t aan Onzen Minister van Binnenlandsche Zaken, aan den Commissaris des Konings van de provincie waarin zij gestationeerd zijn en aan de Rijksveeartsen in de aangrenzende kringen. Zij maken zich persoonlijk bekend met den aard der ziekte en stellen den burgemeester der betrokken gemeente de maatregelen voor die dadelijk tot stuiting der ziekte te nemen zijn. Van het voorkomen van voor menschen gevaarlijke veeziekten, geven zij ook berigt aan den geneeskundigen inspecteur in den kring, waarin zij gevestigd zijn. Art. 12. Bij het uitbreken van besmettelijke veeziekten kunnen door Ons tijdelijk buitengewone Rijksveeartsen worden aangesteld. Zij genieten bezoldiging en vergoeding voor bureau-, reis- en verblijfkosten uit 's lands kas, door Ons te bepalen, en hebben, zoolang zij in dienst zijn, dezelfde bevoegdheden en verpligtingen als de gewone Rijksveeartsen. Art. 13. Onze Minister van Binnenlandsche Zaken geeft Ons jaarlijks een verslag van de bevindingen en handelingen van het veeartsenijkundig Staatstoezigt. Dit verslag wordt aan de beide Kamers der Staten-Generaal medegedeeld en door den druk openbaar gemaakt. § 2. Bepalingen omtrent de veeartsenijkundige politie. Art. 14. Wanneer zich bij eenig stuk vee verschijnselen van eene besmettelijke ziekte openbaren, is de eigenaar, houder of hoeder verpligt daarvan onmiddellijk kennis te geven aan den burgeineester der gemeente. Art. 15. Een stuk vee dat verschijnselen eener besmettelijke ziekte vertoont, moet onmiddellijk door den eigenaar, houder of hoeder van het overige vee worden verwijderd en zoolang afgezonderd gehouden worden, tot dat daaromtrent door den burgemeester, in overleg met den Rijksveearts, overeenkomstig de bepalingen dezer wet zal beslist zijn. Door Ons wordt bij algemeenen maatregel van inwendig bestuur aangewezen welke ziekten van het vee voor besmettelijk gehouden worden. Art. 16. Wanneer bij het bestaan, binnen of buiten 's lands , eener besmettelijke veeziekte, de zorg voor het behoud van den veestapel en voor de gezondheid der
ingezetenen het vereischt , kunnen door Ons in- en doorvoer van buiten 's lands , en vervoer binnen 's lands van levend en dood vee, vleesch , huiden, haar, wol, mest en verderen afval, veevoeder, gereedschappen en voorwerpen, die bij de behandeling van vee gebruikt worden en het houden van markten, verkoopingen, tentoonstellingen, en andere vereenigingen van vee verboden, en verbods- en andere bepalingen vastgesteld worden omtrent aangifte, verkoop, behandeling en visitatie van alle in dit artikel genoemde voorwerpen, alsmede op de middelen, waarmede zij vervoerd worden. Art. 17. Tot handhaving der bepalingen van art. 16 kan door Ons de rijksveldwacht , het corps maréchaussée en de land- en zeemagt worden aangewezen tot zoodanige sterkte als noodig zal geoordeeld worden. Art. 18. Bij aangifte eener besmettelijke veeziekte, door den eigenaar, houder of hoeder, of wanneer een stuk vee vermoed wordt door eene besmettelijke ziekte te zijn aangetast, doet de burgemeester of die hem vervangt, onverwijld door den Rijksveearts het zieke vee of dat vermoed wordt ziek te zijn, onderzoeken. Deze geeft daarvan aan den burgemeester schriftelijk verslag, en, zoo het geval hem blijkt van een besmettelijk,4 aard te zijn, brengt hij daarbij advies uit omtrent de te nemen maatregelen tot beteugeling der ziekte, aan welk advies de burgemeester verpligt is, overeenkomstig de bepalingen dezer wet, onverwijld gevolg te geven, behoudens zijn beroep op Onzen Minister van Binnenlandsche Zaken. In gevallen van twijfelachtigen aard wordt aan Onzen Minister van Binnenlandsche Zaken, terstond kennis gegeven. Deze beveelt een onderzoek en schrijft alle die bij de wet toegelaten maatregelen voor, welke door hem noodzakelijk worden geacht. Art. 19. Op last van den burgemeester wordt, zoo mogelijk na overleg met den Rijksveearts, de hoeve, het erf, de stal of weide, waar zich door eene besmettelijke ziekte aangetast of daarvan verdacht vee bevindt of bevonden heeft, door of in tegenwoordigheid van een politiedienaar duidelijk kenbaar gemaakt; de kenteekenen, daartoe gebezigd, blijven daar geplaatst, gedurende een tijd door den burgemeester, na overleg met den Rijksveearts te bepalen, doch niet langer dan honderd dagen na het einde van het laatste geval. Art. 20. De burgemeester is bevoegd, om, op advies van den Rijksveearts, vee door eene besmettelijke ziekte aangetast of daarvan verdacht, van een merkteeken te voorzien of te doen voorzien. Art. 21. De stof, vorm en grootte van alle ken- en merkteekenen in deze wet vermeld, worden door Onzen Minister van Binnenlandsche Zaken vastgesteld en door middel der Staats-Courant ter openbare kennis gebragt. Art. 22. De werktuigen tot het merken van vee en de kenteekenen, bedoeld in art. 19, zijn voor Rijksrekening in iedere gemeente aanwezig. Art. 23. Vervoer van vee, door eene besmettelijke ziekte aangetast, langs den openbaren weg is verboden. Wanneer echter dit vervoer noodzakelijk is, kan de
burgemeester, den Rijksveearts gehoord, het vervoer doen Plaats hebben onder de door dezen aan te wijzen voorzorgsmaatregelen. Art. 24. Het is verboden vee door eene besmettelijke ziekte aangetast ter markt te brengen of op eene plaats, waar vee verkocht wordt, of het ten openbaren verkoop aan te bieden.
Art. 25. De burgemeester is verpligt afmaking te bevelen: I°. van paarden aan kwaden droes of aan huidworm lijdende, wanneer zij door den Rijksveearts geoordeeld Worden voor geene herstelling vatbaar te zijn; 2°. van rundvee en andere dieren aan miltvuur lijdende. Art. 26. Evenzoo is hij verpligt afmaking te bevelen van rundvee, schapen, geiten en andere herkaauwende dieren, lijdende aan of verdacht van veepest (veetyphus). Het vee wordt verdacht gehouden, wanneer de Rijksveeartsen daaraan kenteekenen meenen te bespeuren van eene der in de eerste of derde zinsnede van dit artikel bedoelde ziekten, wanneer het door smetstof dier ziekte bezoedeld is, zich met aan eene dier ziekten lijdend vee van dezelfde orde in dezelfde verblijfplaats bevindt of in de laatste 10 dagen bevonden heeft of daarmede in onmiddellijke aanraking is geweest. Door Ons kunnen bij algemeenen maatregel van inwendig bestuur andere besmettelijke ziekten van het vee worden aangewezen, op welke de bepaling van art. 25 of 26 toegepast moet worden. Zoodanige maatregel geldt telkens voor een jaar, maar kan worden verlengd. Art. 27. Het besluit tot afmaking van vee, in de gevallen, genoemd in de artt. 25 en 26, wordt genomen door den burgemeester. Het vermeldt den eigenaar van het vee of houdt de verklaring in, dat de eigenaar den burgemeester onbekend is en omschrijft het vee; het beveelt de onmiddellijke inbeslagneming daarvan en moet berusten op het verslag van den Rijksveearts, in art. 18 bedoeld. In spoed eischende gevallen kan het besluit tot afmaking berusten op eigen bevinding, of op de aangifte van den eigenaar, houder of hoeder of op het rapport van een veearts. Art. 28. De afmaking geschiedt niet dan na voorafgaande onteigening. Alvorens tot onteigening ter afmaking over te gaan, benoemt de burgemeester een deskundige om het vee te Waarderen, waarbij moet worden in acht genomen, dat voor verdacht vee de volle waarde, voor vee, door eene besmettelijke ziekte aangetast, de helft der waarde, die het in gezonden toestand zou hebben, wordt berekend. De toestand van ziek of verdacht wordt, wat de vergoeding betreft, beoordeeld naar het °ogenblik dat het vee in het bezit van den burgemeester overgaat. Wanneer de burgemeester of de eigenaar of beiden geen genoegen nemen met de waardering (van welke omstandigheid de burgemeester in zijn _straks te noemen procesverbaal melding maakt), benoemt de kantonregter terstond bij eenvoudige beschikking, op een verzoek van den burgemeester, twee deskundigen, die met den eersten deskundige beslissen bij meerderheid.
De, hetzij volgens het eerste of volgens het derde lid van dit artikel getaxeerde prijs wordt den eigenaar aangeboden en, bij weigering of ontstentenis van den eigenaar, in handen van den gemeente-ontvanger gedeponeerd. Voor het doen der in dit artikel vermelde aanbieding, zijn de vormen, voorgeschreven bij het Burgerlijk Wetboek en het Wetboek van Burgerlijke Regtsvordering, niet toepasselijk; de aanbieding wordt, even als de andere in dit artikel genoemde handelingen des burgemeesters, of die, waarbij deze tegenwoordig is, geconstateerd bij procesverbaal van den burgemeester op zijn ambtseed opgemaakt. Zoowel de burgemeester als de eigenaar kan vorderen dat de deskundige of ieder der deskundigen, alvorens te waarderen, den eed of de belofte aflegge van naar zijn beste weten de waardering te zullen doen. Deze eed of belofte wordt in handen van den burgemeester afgelegd. Bij afwezigheid van den eigenaar wordt hij, ten opzigte der bepalingen van dit artikel, vervangen door zijnen gemagtigde ter plaatse waar het vee zich bevindt, of zoo deze ontbreekt, door den houder of hoeder van het vee. De koopprijs wordt evenwel ten behoeve van afwezige eigenaars altijd gedeponeerd bij den gemeente-ontvanger. Art. 29. Wanneer krachtens de artt. 25 en 26 dezer wet tot afmaking moet worden overgegaan, of ziektegevallen zijn voorgekomen, die daartoe aanleiding hadden kunnen geven, is de burgemeester verpligt te onteigenen en te vernietigen hooi, stroo, mest of andere op of bij besmette stallen of weiden aanwezige voorwerpen, alsmede de kleederen van hen, die met aangetast vee in aanraking zijn geweest, voor zoover dit door den Rijksveearts wordt noodig geoordeeld. Deze onteigening geschiedt op de wijze in art. 28 vermeld. Het besluit daartoe wordt genomen op gelijke wijze als dat in art. 27 bedoeld, en daarbij kan de inbeslagneming der voorwerpen bevolen worden. Art. 30. De eigenaar van volgens deze wet afgemaakt vee of van onteigende voorwerpen in art. 29 genoemd, die den aangeboden prijs niet heeft aangenomen, kan dien nog gedurende zes maanden bij den gemeente-ontvanger in ontvang nemen. Na verloop van dezen termijn wordt de som in de kas der geregtelijke en vrijwillige consignatiën gestort. Het bewijs van uitbetaling aan den regthebbende of van storting in de consignatiekas wordt door den gemeente-ontvanger aan de Algemeene Rekenkamer gezonden. Voor het overbrengen der gelden naar de consignatiekas zijn de vormen, voorgeschreven bij art. 1442 van het Burgerlijk Wetboek, niet toepasselijk. De onteigende kan zich gedurende vijf jaren na de consignatie aan de consignatiekas aanmelden om alsnog de som te ontvangen. In dat geval worden hem de kosten van overbrenging in consignatie, door het Rijk voorgeschoten, gekort. Na verloop van deze vijf jaren is de vordering van den eigenaar verjaard en vervalt de som aan het Rijk. De kosten blijven in dat geval te diens laste. Art. 31. De eigenaar van vee, die bij het bestaan van eene der in artt. 25 en 26 dezer wet bedoelde ziekten
onder zijn vee, de voorgeschreven aangifte verzuimd, of de afzondering heeft nagelaten of binnen den verboden termijn vee gebragt heeft op stallen, hoeven of weiden, waar een van die ziekten heeft geheerscht , heeft geene aanspraak op vergoeding van het vee, ten aanzien waarvan hij in overtreding is bevonden, noch van de andere voorwerpen, volgens deze wet onteigend. In geval van bevinding van een dezer misdrijven, wordt de vergoeding wel volgens artt. 28 en 29 bepaald, maar bij den gemeente-ontvanger gesequestreerd tot na afloop van die strafzaak. In geval van vrijspraak of ontslag van regtsvervolging begint de termijn, vermeld in art. 30, van de uitspraak van het eindvonnis. In dat geval zendt de gemeente-ontvanger met de quitantie van den onteigende een ongezegeld afschrift van het eindvonnis, waarbij de strafzaak in diens voordeel is uitgewezen. Art. 32. De schadevergoeding wordt uit de gemeentekas voorgeschoten, waartoe aan den burgemeester, met de onteigening belast, op zijne aanvraag het vereischte bedrag door den gemeente-ontvanger tegen quitantie wordt ter hand gesteld. Het voorschrift der tweede zinsnede van art. 114 der wet van 29 Junij 1851. (Staatsblad n°. 85) geldt daarbij niet. Zoo de burgemeester ten genoegen van Onzen Commissaris in de provincie aantoont, dat de kas der gemeente ontoereikend is voor de betaling of aanbieding, bedoeld in de artt. 28 en 29, worden hem de daarvoor benoodigde gelden ter goede rekening uit 's Rijks schatkist verstrekt. Deze verstrekkingen zijn niet aan de voorafgaande verevening der Algemeene Rekenkamer onderworpen. Evenmin is de bepaling van art. 51 der wet van 5 October 1841 (Staatsblad n°. 40) daarop van toepassing. De burgemeester is niet gehouden deswege borgtogt te stellen, doch verpligt van de ter goede rekening ontvangen gelden binnen twee maanden na de dagteekening van het' stuk, waarop hem die zijn uitbetaald, rekening te doen aan de Algemeene Rekenkamer, overeenkomstig de bepalingen der in de vorige zinsnede aangehaalde wet. Van iedere verstrekking wordt door Onzen Minister van Binnenlandsche Zaken aan gemeld collegie mededeeling gedaan. Dit artikel is ook toepasselijk op alle onkosten, waartoe de onteigening aanleiding geeft, zoomede op de kosten van aanschaffing van kalk, brandstof of andere zelfstandigheden, die bij het begraven, verbranden of onbruikbaar maken van afgemaakt of gestorven vee worden aangewend, alsmede op de kosten tot zuivering en desinfectie van stallen en andere gebouwen. Art. 33. Bij het uitbreken van besmettelijke veeziekten, worden de besmette hoeven of weiden, zoo noodig met inbegrip der naast aangelegen landerijen na ingewonnen advies van den Rijksveearts op last van den burgemeester, die daartoe de hulp van de militaire magt kan inroepen, afgesloten. Vervoer van rundvee, schapen, varkens, paarden,.ezels,
muilezels, muildieren, bokken, geiten, honden, katten en pluimvee is uit en naar het in dien afgesloten kring besloten terrein verboden. Ook is verboden vervoer uit dat terrein van versch vleesch en versche huiden, haar, vederen, horens , beenderen, klaauwen, wol, ongesmolten vet, mest en allen anderen afval, en van hooi, stroo en ander veevoeder, touw, koedekken en stalgereedschap, mitsgaders van alle zoodanige andere voorwerpen als door Ons bij algemeenen maatregel van inwendig bestuur worden aangewezen. Uitzonderingen op dit verbod kunnen in zeer bijzondere gevallen door Onzen Commissaris in de provincie worden verleend. De kleederen der personen, die het bovengemelde terrein verlaten, worden vooraf gedesinfecteerd. Art. 34. In gemeenten, waar een of meer gevallen van runderpest zijn voorgekomen, en in de daaraan grenzende gemeenten moeten de honden worden vastgelegd of vastgehouden. De burgemeester brengt het ingaan van dit gebod ter openbare kennis,• zoodra in zijne gemeente of in eene aangrenzende gemeente de in dit artikel genoemde ziekte is uitgebroken en kondigt evenzeer de opheffing van het gebod aan, 30 dagen nadat het laatste geval van ziekte zich heeft voorgedaan in de bedoelde gemeenten. Deze bepaling is ook van toepassing bij het uitbreken van andere besmettelijke veeziekten, wanneer, naar het oordeel van den Rijksveearts, er vrees • mogt bestaan, dat de smetstof door losloopende honden verspreid zou kunnen worden. Losloopende honden in die gemeenten worden gedood door de ambtenaren der politie. Van de verpligting om honden vast te leggen of vast te houden kan Onze Commissaris in de provincie, den burgemeester en den Rijksveearts gehoord, in eene of meer gemeenten of gedeelten van gemeenten ontheffing verleenen, overeenkomstig de voorschriften van Onzentwege daaromtrent te geven. Art. 35. Omtrent de verpligting tot en de plaats en wijze van begraven, verbranden of op andere wijze vernietigen van het volgens deze wet afgemaakte of aan eene der in deze wet genoemde of bij algemeenen maatregel van inwendig bestuur door Ons als zoodanig aangewezen besmettelijke ziekten gestorven vee en van andere voor_ werpen en de ontsmetting der stallen en andere gebouwen en onschadelijkmaking van mestvaalten, worden de voorschriften gevolgd door Ons gegeven of te geven. De ontsmetting heeft plaats ten koste van het Rijk op aanwijzing en onder toezigt van den Rijksveearts. De ontsmetting behoort afgeloopen te zijn binnen 14 dagen nadat het laatste ziektegeval is geconstateerd. Deze termijn kan door Onzen Minister van Binnenlandsche Zaken, waar dit noodig blijkt, worden verlengd. Wanneer de begraving door eenige omstandigheid onmogelijk is op het erf of het land, waar het stuk vee gestorven of afgemaakt is, en geen erf in de gemeente voor den burgemeester beschikbaar is, doet deze de begraving plaats hebben ter naaster lage en vergoedt de
daardoor eventueel veroorzaakte schade aan den eigenaar van den grond. • Bij verschil over het bedrag dier schade wordt deze door den kantonregter begroot bij beschikking op verzoek van de meest gereede partij, zonder hooger beroep. Art. 36. Op stallen en hoeven, waar runderpest geheerscht heeft, mogen vóór en gedurende 30 dagen na de reiniging der stallen en op weiden, waar die ziekte geheerscht heeft, mogen gedurende 30 dagen, nadat het laatste geval door den dood geëindigd is, geen runderen, geiten of schapen worden gebragt. Ten aanzien van andere besmettelijke ziekten, wordt het aantal dagen gedurende welke een gelijk verbod van kracht is, alsmede de diersoort, waarop het van toepassing is, door Ons bepaald. Art. 37. De burgemeester, al of niet vergezeld van het door hem noodig gekeurde personeel, is ten allen tijde bevoegd de weiden, stallen en woningen der eigenaars, houders of hoeders van vee, zelfs zonder hunne toestemming, binnen te treden ter uitvoering van de bepalingen dezer wet of van de krachtens deze wet uitgevaardigde besluiten. § 3. Strafbepalingen. Art. 38. Onverminderd de toepassing van bij de gewone Strafwet bedreigde straffen, zoo daartoe termen zijn, wordt Weigering of feitelijke verhindering om de ambtenaren, belast met of bevoegd tot het opsporen van overtredingen of het doen van visitatie in hoeven, erven, weiden, Stallen, slagthuizen, winkels of bergplaatsen van vleesch toe te laten, belemmering of verhindering van de tenuitvoer-legging van deze wet of van Onze, krachtens artt. 16 en 35 te geven voorschriften, het geheel of gedeeltelijk opgraven van begraven vee, vleeseh, beenderen q overblijfselen daarvan, het wegnemen, verplaatsen of onkenbaar maken der kenteekenen in art. 19 bedoeld; het onkenbaar maken der merkteekenen in art. 20 bedoeld; het vervoer van een of meer der in art. 33 vermelde voorwerpen, in strijd met dat artikel, naar of uit het in een afgesloten kring gelegen terrein; het zonder voorafgaande desinfectie van kleederen verlaten van dit terrein; overtreding der art. 15, n, 24 en 36 dezer wet en van hetgeen door Ons krachtens de artt. 16 en 35 wordt vastgesteld, en de poging tot ieder dezer in dat artikel °Pgenoemde misdrijven, gestraft met gevangenisstraf van éene maand tot één jaar en met geldboete van f 25 tot f5OO, te zamen of afzonderlijk. Hetgeen, waarin of waarmede de overtreding heeft plaats gehad, wordt aanstonds of zoodra mogelijk in beslag genomen en door den regter bij veroordeeling verbeurd verklaard, en, voor zooveel in het belang der gezondheid of ter wering van besmetting noodig, wordt de 'vernietiging of het onschadelijk maken daarvan bevolen. Vernietiging of onschadelijkmaking wordt gelijkerwijze bevolen bij vrijspraak of ontslag van regtsvervolging, wanneer het algemeen belang dit raadzaam maakt, tegen schadeloosstelling bij het vonnis door den regter te bepalen en te begrooten.
Art 39, Wanneer de in beslag genomen voorwerpen uit hoofde van gevaar van besmetting niet ter bewaring geschikt zijn, worden deze, na te zijn gewaardeerd op de wijze in art. 28 dezer wet vermeld, op last van den ambtenaar, die de voorwerpen in beslag heeft genomen, dadelijk vernietigd óf onschadelijk gemaakt. De geldsom, vertegenwoordigende de waarde van hetgeen vernietigd is, wordt aan den gemeente-ontvanger in bewaring gegeven. Zij wordt in geval van vrijspraak of ontslag van regtsvervolging, aan den eigenaar van de vernietigde voorwerpen uitgekeerd. Art. 40. Levend vee wordt, wanneer er geen gevaar van besmetting bestaat, na te zijn gewaardeerd 'op de wijze in art. 28 dezer wet vermeld, vrijgegeven, wanneer daarvoor binnen 8 dagen na de inbeslagneming het bedrag der waarde, benevens hetgeen voor het onderhoud van het vee besteed is, bij den gemeente-ontvanger gestort wordt. Na dien tijd wordt het, op magtiging van den kantonregter, te stellen op het proces-verbaal en vrij van zegel en registratie, zoodra mogelijk in het openbaar verkocht. In beslag genomen voor bederf vatbaar goed, wordt, wanneer er geen gevaar van besmetting bestaat, eveneens op magtiging van den kantonregter, , te stellen op het proces-verbaal en vrij van zegel en registratie, zoodra mogelijk in het openbaar verkocht, ten ware het bedrag, gewaardeerd op de wijze in art. 28 dezer wet vermeld, onmiddellijk bij den gemeente-ontvanger mogt worden gestort. In de beide laatste gevallen wordt de opbrengst van den verkoop aan den gemeente-ontvanger in bewaring gegeven. Uit die opbrengst worden de kosten van onderhoud van het vee sedert den dag der inbeslagneming tot aan den verkoop gekweten. Het zuiver overschot der opbrengst wordt in geval van veroordeeling in 's Rijks schatkist gestort, in geval van vrijspraak of ontslag van regtsvervolging aan den eigenaar van het vee of ander goed, dat in beslag genomen was, uitgekeerd. Art. 41. Is, in de gevallen bij de twee vorige artikelen bedoeld, de eigenaar niet in het Rijk te vinden, en wordt het te zijner beschikking liggende door hem niet binnen zes maanden na het eindvonnis gereclameerd, dan zijn de vier laatste alinea's van art. 30 en de laatste van art. 31 van toepassing. Art. 42. Overtredingen van art. 14 wordt gestraft met geldboete van f 25 tot f 75. Het laten losloopen van honden in de gemeenten en binnen den tijd, bedoeld bij art. 34, wordt gestraft met eene geldboete van f 10 tot 25. De artt. 142 en 143 van het Strafwetboek (het laatste in verband met art. 5 der wet van 29 Junij 1854 (Staatsblad n°. 102) zijn toepasselijk op het namaken of het bedriegelijk gebruik maken van de in deze wet vermelde ken- of merkteekenen. Art. 43. Zoo, in geval van overtreding van eenig voorschrift, hetwelk krachtens deze wet tijdelijk is gegeven, dat voorschrift opgehouden heeft te gelden op het °ogenblik dat de zaak voor den regter, hetzij in eersten aanleg,
hetzij in hooger beroep of in cassatie, wordt behandeld, is art. 52 der wet op den overgang van de vroegere tot de nieuwe wetgeving, niet van toepassing. De strafbepaling, zoo als zij geldt op het °ogenblik dat het misdrijf gepleegd wordt, blijft daarop toepasselijk. Art. 44. Art. 463 van het Strafwetboek en art. 20 der wet van 20 Junij 1854 (Staatsblad no. 102) zijn op de misdrijven, voorzien bij de artt. 38 en 42 van toepassing. § 4. Slotbepalingen. Art. 45. In deze wet wordt verstaan: 10 door vee: de eenhoevige en de herkaauwende dieren en de varkens; 2°. door vleesch: alle bestanddeelen van bovengemelde dieren afkomstig, onverschillig of zij al dan niet en hoe zij zijn bewerkt of vermengd, mitsdien ook gezouten, gerookt en hoofdvleesch, spek, hammen, worst, enz. De bepalingen van deze wet kunnen door Ons bij algemeenen maatregel van inwendig bestuur ook van toepassing worden verklaard op nadere in deze wet niet genoemde dieren, wanneer de zorg voor den veestapel dit vereischt. Sluiting van diergaarden en soortgelijke inrigtingen kan door Ons in zoodanig geval worden bevolen. Het daartoe strekkend besluit bepaalt den tijd, gedurende welken de inrigting gesloten blijft. Zoo noodig kan die termijn door Ons worden verlengd. Art. 46. De stukken krachtens deze wet opgemaakt, en waaromtrent geen afzonderlijke bepaling in de wet voorkomt, zijn vrij van zegel- en registratieregt en uitvoerbaar ook vóór dat zij zijn geregistreerd. Art. 47. Met het in werking treden dezer wet zijn vervallen de wet van 19 April 1867 (Staatsblad no 30), de artt. 459, 460 en 461 van het Strafwetboek, de artt. 19 van den 1"*. titel 4d° sectie en de artt. 13 en 23 van den 2"° titel der wet van 6 October 1791, en artt. 5 en 6 der wet van 9 Julij 1842 (Staatsblad no. 21). Art. 48. Voor zoover de toepassing dezer wet dit vordert, worden door Ons bij algemeenen maatregel van inwendig bestuur bijzondere bepalingen vastgesteld met betrekking tot den accijns op het geslagt. Art. 49. Deze wet treedt in werking op den I".° Januarij 1870. Lasten en bevelen enz. B. Memorie van toelichting. • Bij herhaling is aangedrongen op algemeene maatregelen van politie tegen besmettelijke veeziekten door de wet vast te stellen. Het heersehen der besmettelijke longziekte onder het rundvee is in 1851 de aanleiding geweest tot het indienen van een wets-ontwerp regelende de politie ten aanzien van besmettelijke veeziekten. Dat ontwerp is, na schriftelijke gedachtenwisseling met de Tweede Kamer der Staten-Generaal, door de Regering niet op nieuw ingediend. Het uitbreken van den veetyphus in 1865 heeft vooral de aandacht gevestigd op de leemten der wetgeving betrekkelijk dit onderwerp. De geschiedenis van den vee-
typhus van 1865-1867 ligt nog versch in het geheugen, en het mag dus overbodig heeten al de moeijelijkheden op te sommen, waarmede de Regering bij de bestrijding dier ramp te kampen heeft gehad, of de aanzienlijke geldsommen in herinnering te brengen, die daarvoor zijn besteed. Ware men, bij het eerste ontstaan der ziekte, gewapend geweest met eene wet, waarbij het toezigt op den veestapel, op de uitoefening der veeartsenijkunst en op de veeartsenijkundige politie was geregeld, groote verliezen waren welligt gespaard geweest. Thans hebben wij de wetten van 17 October 1865 en 19 April 1867; de eerste is evenwel slechts tijdelijk, en beide zijn specieal betrekkelijk tot ééne ziekte onder het vee. De ondergeteekende heeft het zich daarom ten pligt gerekend, de wets-ontwerpen, betreffende de veeartsenijkunst, door zijnen ambtsvoorganger ontworpen, met naauwgezetheid na te gaan. Met sommige bepalingen daarin opgenomen, kon hij zich wel vereenigen; zij werden, hier en daar gewijzigd, overgenomen. Bepalingen omtrent het keuren van vleesch en vee, welke in een der aangehaalde wets-ontwerpen werden voorgesteld, schijnen hier minder op hare plaats. Kéuring van levensmiddelen, zoo zij al wenschelijk wordt geacht, behoort meer tot de onderwerpen van gemeente- dan van Rijkszorg. Nevensgaand wets-ontwerp, bij de zamenstelling waarvan gebruik is gemaakt van de ondervinding van de laatste jaren en van de adviesen van het internationaal veeartsenijkundig congres, in den nazomer van 1867 te Zurich gehouden, strekt tot het instellen van een Staatstoezigt op alles wat den gezondheidstoestand van het vee betreft en bevat tevens die voorschriften van politie, waardoor de Regering in staat wordt gesteld, onverwijld de noodige maatregelen tegen besmettelijke veeziekten te nemen. Verder zijn daarin opgenomen de hoofdbepalingen der wetten van 17 October 1865 (Staatsblad no. 121) en van 19 April 1867 (Staatsblad ne. 30). Er is welligt geen land waar de behoefte aan eene wet als deze zoo groot is als in Nederland, wegens de veerijkheid van de meeste provincien en den binnenlandschen uit- en doorvoerhandel in slagtvee, die bij een gunstigen toestand van den veestapel zoo belangrijk is. In alle naburige landen bestaan sedert lang wettelijke bepalingen op de veeartsenijkundige politie. In Belgie en Frankrijk behielp men zich, tijdens het uitbreken van de veepest, met oude arrêtés, zooals een arrêt de la cour du Parlement du 24 Mars 1745, een arrêt du conseil van 19 Julij 1746; een arrêt du conseil van 16 Julij 1784, een arrêté du directoire exécutif van 27 Messidor an V en met de bepalingen van den Code Pénal van 1810.
Dat echter deze wettelijke bepalingen niet geheel voldoende waren ter bestrijding van den veetyphus, blijkt daaruit, dat zij bij het verschijnen dier ziekte zijn aangevuld, in Frankrijk door het keizerlijk decreet van 5 September 1865 en in Belgie door de wet van den 7 Februarij 1866 en de daarop gegronde Koninklijke besluiten, bepaald op den veetyphus betrekking hebbende.
Meer algemeen zijn de artt. 319, 320 en 321 van het Belgische Strafwetboek van 8 Junij 1867 en het Koninklijk besluit van 31 December 1867 tot aanwijzing der besmettelijke ziekten, welke in de termen van die artikelen van het wetboek vallen. In Pruissen rust de veeartsenijkundige politie op een Patent van 2 April 1803 en een Regulativ van 8 Aug. 1835, bevattende Sanitáts-polizeiliche Vorschriften bei ansteckenden Krankheiten. Beide zijn onder anderen opgenomen in »Das Preussische Medizinalwesen , aus amtlichen Quelle dargestelt von Dr. Wilhelm Horn, Berlin 1858." In Wurtemberg zijn op verschillende tijden een aantal bepalingen in het leven geroepen, die nog regtsgeldigheid bezitten. Zij zijn te vinden in »Das Medizinalwesen des Kánigreichs Wurtemberg von Dr. Riecke , Stuttgartt 1856", bladz. 416 en volgende. De in het Groothertogdom Baden vigerende bepalingen betreffende het veeartsenijkundig Staatstoezigt en de wering van besmettelijke veeziekten, de keuring van vee en vleesch enz., zijn ten vorigen jare van regeringswege bijeenverzameld en uitgegeven onder den titel van »Das Sadische Veterinárwesen , Karlsruhe 1867." Bij de bewerking van dit wets-ontwerp zijn de genoemde buitenlandsche wettelijke voorschriften geraadpleegd. Art. 2. Zonder een goed georganiseerd veeartsenijkundig Staatstoezigt is handhaving der wettelijke bepalingen betreffende de veeartsenijkundige politie niet wel mogelijk. Aan de burgemeesters dat toezigt op te dragen zou voor dezen te bezwarend zijn, en bovendien het doel missen omdat zij meestal niet deskundig zijn. Een waakzaam toezigt van deskundige ambtenaren is raadzaam voorgekomen. Rijksveeartsen zijn ook in Pruissen, Baden en Belgie met het toezigt belast met den titel van Kreisthierarzte , Rezirksthierarzte en Véterinaires du Gouvernement. De ondergeteekende meent dat een tiental dier ambtenaren voor het houden van ,voldoend toezigt toereikend zal zijn: Art. 8. De uitoefening der veeartsenijkunst schijnt met de betrekking van Rijksveearts niet te kunnen zamengaan. Zij moeten toezien op de handelingen der veehouders en behooren dus van dezen onafhankelijk te blijven. Ofschoon de kosten van de voorgestelde organisatie bezwaarlijk geheel met juistheid geraamd kunnen worden, daar de ondervinding zal moeten leeren hoe groot het aantal ambtenaren zal moeten zijn, imeent de ondergeteekende , dat zij de som van f 30,000 niet zullen te boven gaan. Wanneer men aanneemt dat tien Rijksveeartsen voldoende zijn, zouden de kosten verdeeld kunnen worden als volgt: Jaarwedden van 10 Rijksveeartsen, á fISOO f 15,000,00 Bureau, reis- en verblijfkosten . . . . 15,000,00 f 30,000,00 Art. 11. Deze bepaling, die even als verscheidene andere in deze wets-ontwerpen , ook in de wetten van den 1".. Junij 1865 (Staatsblad n°. 58-61) zijn opge-
nomen, is van veel belang voor het spoedig nemen van maatregelen tot wering van besmettelijke veeziekten. Art. 12. In buitengewone gevallen kan de behoefte aan tijdelijke vermeerdering van het getal Rijksveeartsen noodig zijn. Het schijnt wenschelijk de bevoegdheid daartoe aan de Regering bij de wet te verleenen. Artt. 14 en 15. In deze artikelen, welke ter vervanging strekken van artt. 459-461 van den Code Pénal, wordt aangifte en afzondering van ziek vee geboden. Dit gebod wordt, even als in den Code Pénal , beperkt tot vee door eene besmettelijke ziekte aangetast; wegens het verschil van gevoelen, dat over het al of niet besmettelijke van eene ziekte bestaan kan, is aanwijzing noodig van de ziekte van het vee, die tot de besmettelijke gerekend worden. Is besmettelijkheid der ziekte het vereischte tot het verbodene en dus strafbare van de daad, dan ontbreekt het bij de regterlijke vervolging zelden aan een of meer deskundigen, die in het voordeel van den beklaagde komen verklaren, dat de besmettelijke aard betwistbaar is. Daaruit volgt dan straffeloosheid. Dit bezwaar wordt door de aanwijzing van de ziekten, die geacht worden besmettelijk te zijn, ontgaan. Art. 16. Art. 1 der wet van 17 October 1865 (Staatsblad n°. 121), is hier met eenige wijziging overgenomen. De ondervinding heeft geleerd dat het wenschelijk kan zijn, dat de Regering bevoegd zij ook het vervoer van vleesch, hooi, stroo , enz. te verbieden; van daar de omzetting van een gedeelte van het artikel. De bijgevoegde woorden behoeven overigens geene toelichting. De ondervinding gedurende het heerschen der veetyphus verkregen, heeft er aanleiding toe gegeven. Art. 17. Beschikking over de noodige politie en militaire magt is onmisbaar voor de ten-uitvoer-legging van sommige bepalingen dezer wet. Het is daarom regelmatig te achten bij de wet aan de Regering de magt te geven daarover te beschikken. Art. 18. Door de bepalingen van dit artikel wordt spoedig onderzoek van vee, dat verdacht is aan eene besmettelijke ziekte te lijden, en het spoedig nemen van krachtige maatregelen tot wering van de verspreiding der smetstof voldoende gewaarborgd. Art. 19. Het kenbaar maken van de plaatsen, waar besmetting is of onlangs geweest is, heeft meermalen nuttig gewerkt. " Art. 20. Het merken, vooral van verdachte dieren, kan nuttig zijn; een stellig voorschrift schijnt echter overbodig. Het toepassen van dezen maatregel kan veilig aan het oordeel van de Rijksveeartsen worden overgelaten. Art. 21. Gelijkvormigheid der ken- en merkteekenen door het geheele Rijk, is ter voorkoming van verwarring noodzakelijk. Art. 23. Vervoer van ziek vee wordt in dit artikel verboden, wegens het gevaar van verspreiding van besmettelijke ziekten, door vervoer van daaraan lijdend vee. Art. 25. Afmaking van dieren welke aan eene der in dit artikel genoemde ziekten lijden, is hier voorgesteld, niet slechts ten einde verspreiding van smetstof tegen te
gaan, maar hoofdzakelijk ten einde de gevaren af te wenden, waardoor deze ziekten van het vee den mensch bedreigen. Kwade droes en huidworm worden door besmetting op den mensch overgedragen; evenzoo het miltvuur; en de daardoor ontstane ziekten zijn veelal doodelijk. Een naauwlettend toezigt op deze ziekten onder de dieren en het afmaken van de aangetaste voorwerpen is daarom niet slechts een maatregel van veterinaire maar ook van medische politie. Art. 26. Dat de veepest of veetyphus niet kan worden uitgeroeid zonder afmaking zoowel van zieke als verdachte dieren, is door de ondervinding van de laatste jaren boven allen twijfel verheven. Het verdiende ernstige overweging of niet dezelfde bepaling op de besmettelijke longziekte van het rundvee behoorde te worden toegepast. Daarvoor zou eensdeels pleiten het aanzienlijk verlies, hetwelk de veestapel ten gevolge dier ziekte lijdt (alleen in Zuidholland zijn in 1867 niet minder dan 3167 runderen door die ziekte aangetast, waarvan 2126 zijn gestorven), anderdeels de goede uitkomsten door dien maatregel in de provincien Groningen en Zeeland verkregen, terwijl ook volgens de uitspraak van het Congres te Zurich : »Die Lungenseuche ist in polizeilicher Hinsicht als eine nur durch Ansteckung sich weiter verbreitende Krankheit anzusehen," de verdelging dier noodlottige kwaal door afmaking van zieke en verdachte dieren wenschelijk schijnt. Daartegenover staat echter dat de besmettelijke longziekte; volgens veter oordeel, door inenting kan worden voorkomen en dat dus, volgens die meening, ieder veehouder het in zijne magt heeft zijn vee tegen die ziekte te beschermen, en dat niet tegen elke kwaal zoo buitengewone maatregelen raadzaam zijn, als in 1866 en 1867 tegen de verdervende veepest zijn genomen. Afmaking van longziek vee bij deze wet verpligtend te maken is daarom niet raadzaam, maar het schijnt wenschelijk dat de Regering in de gelegenheid worde gesteld om, bij een zeer laag ziektecijfer , eenmaal, zoo het kan, voor goed met die ziekte af te rekenen, en dan in het vervolg praeventive bepalingen ook op haar toe te passen. De laatste alinea van dit artikel zou daartoe de magt geven. De bepaling van verdacht vee is naauwkeuriger geformuleerd dan die welke in art. 17 der wet van 19 April 1867 (Staatsblad n°. 30) is gegeven. De drie kateogrien van vee, in die wet genoemd, worden hier door twee vervangen, ziek en verdacht. Art. 27. In dit artikel is art. 1 der wet van 19 April (Staatsblad n. 30) met eenige wijzigingen, die geene toelichting vereischen , overgenomen. Art. 28. Dit artikel is gelijkluidend met art. 2 der wet van 19 April 1867, met uitzondering van de bepaling der schadeloosstelling voor aangetast vee, welke hier niet op 2/2, maar op 1/2 der waarde wordt gesteld. Daartegen is te minder bezwaar, omdat thans voorgesteld wordt voor verdachte dieren de volle waarde te vergoeden. De bepaling van verdacht vee in art. 26 maakte nog enkele kleine wijzigingen in de ,redactie van het artikel noodzakelijk.
Art. 29. De verpligting, hier aan den burgemeester opgelegd, is dezelfde waarvan in art. 3 der aangehaalde wet van 19 April 1867 wordt gehandeld. De geringe voorgestelde wijziging is noodzakelijk, omdat desinfectie der kleederen , zoo noodig wanneer het personen geldt die aan runderpest lijdende dieren hebbende aangeraakt, in andere der ziekten, in art. 26 bedoeld, niet noodig is. Deskundigen zullen te beslissen hebben of het noodig zij de kleederen te desinfecteren. Art. 30. Aan dit artikel, waarvan de beide eerste zinsneden gelijkluidend zijn met art. 4 der meermalen genoemde wet, zijn eenige bepalingen toegevoegd, waarbij quaestiën, die zich hebben voorgedaan, worden geregeld. Art. 31. Met eenige wijziging is dit artikel gelijkluidend met art. 8 der wet van 19 April 1867 (Staatsblad n°. 30). De laatste zinsnede is uit een comptabiliteitsoogpunt wenschelijk. Art. 32. Dit artikel komt overeen met art. 9 der wet van 19 April 1867. De eerste alinea van dat artikel moest hier worden weggelaten, omdat den burgemeester bij dit ontwerp wordt voorgeschreven hoe te handelen, terwijl hem in de aangehaalde wet slechts de bevoegdheid tot zekere handelingen werd gegeven. Daar was dus eene bepaling dat hij verpligt is van zijne bevoegdheid gebruik te maken, wanneer hij daartoe den last ontvangt, op hare plaats ; in dit ontwerp niet. Art. 33. Met het volgende artikel is dit artikel nagenoeg gelijkluidend met art. 5 der wet van 19 April 1867. Art. 34. De termijn van 60 dagen is hier tot op de helft verkort. Dat de noodzakelijkheid om de honden vast te leggen ook zou bestaan bij het heerschen van andere ziekten dan de genoemde, is niet waarschijnlijk. Mogt die noodzakelijkhèid blijken, dan geeft de 2e alinea van dit artikel daartoe de noodige bevoegdheid. Art. 35. Indien de kosten van ontsmetting niet ten laste van het Rijk gebragt worden, bestaat gegronde vrees, dat de ontsmetting niet behoorlijk zal plaats hebben. Art. 36. Zie art. 7 der wet van 19 April 1867. Art. 39-41. De bepalingen van artt. 39 en 40 van het Keizerlijk decreet van 18 Junij 1811 zijn gedurende het heerschen van den veetyphus niet altijd voldoende gebleken; het is dus noodig die te vervangen en aan te vullen door andere voorschriften. Art. 43. Overtreding van tijdelijke verbodsbepalingen is bij het heerschen van den veetyphus menigmaal ongestraft gebleven ten gevolge van het aangehaalde artikel van de wet op den overgang van de vroegere tot de nieuwe wetgeving. Art. 45. Bij het ontstaan van sommige ziekten in diergaarden, of reizende menagerien, moet de Regering de magt hebben onmiddellijk op de daarin verblijf houdende dieren de maatregelen te nemen welke deze wet aan de hand geeft. Art. 47. Provinciale en plaatselijke maatregelen die bij het heerschen van den veetyphus veel verwarring hebben veroorzaakt, verliezen hare kracht volgens art. 142 der
6 *■
6*
---

