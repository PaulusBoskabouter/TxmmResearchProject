AMSTERDAM, 5 Oktober.
Wanneer Oogstmaand de halmen der velden voor de ruisschende zeist heeft zien vallen, is de vraag gemakkelijk te beantwoorden, wat men van den oogst verwacht; wanneer de dorschvloer de proeven heeft geleverd van de hoeveelheid en van de zwaarte der korrels, van de blankheid van het meel en van de aangename degelijkheid voor den smaak en de voeding, dan is het een schier afgewerkte taak, na te gaan en aan te duiden welke wenschen des landbouwers vervuld zijn, en welke verwachting hij verder mag koesteren. Eveneens is het met ons gesteld, nu wij de balans gaan opmaken van de pas gesloten kongresmaand. Bij die kongressen in de verschillende landen, worden onze blikken aanhoudend teruggetrokken naar het land en het koningrijk dat ons volgens aangeboren trek en pligt het naauwste aan het hart ligt: ons Nederland.
Heeft het internationale kongres van statistiek, te 's Gravenhage gehouden, al vruchten opgeleverd? Heelt men op dat kongres knollen voor citroenen verkocht ? Éen onzer groote liberale bladen heeft zijn lezers willen op den mouw spellen, dat de Katho-4ieken stelselmatige tegenstanders van de kongressen zijn. Niettemin heeft datzelfde liberale blad in zijne verslagen een oordeel over dat kongres "uitgesproken, dat geenszins erkent maar, onzes erachtens, alleszins bewijst, dat de aldaar te zoeken vruchten ver te zoeken zijn. De verslaggever merkt op, dat het op de diners en soirees, bij gelegenheid van het kongres gegeven, wemelde van gedekoreerden, en dat, ook onder dit opzigt de oud-republikéinsche Nederlanders bij die monstering niet voor Franschen, Duitschers en Russen behoeven onder te doen; ja dat zelfs de Engelschen ijverden om het bewijs te leveren, hoe Engeland op het gebied der sociale ongelijkheden met de overige europeesche Staten kan wedijveren.
Verder heeft die brief in het liberale blad nog opgemerkt dat, zelfs op een statistiesch kongres nog iels anders te koop is dan platonische liefde voor de wetenschap. »Geen tegenspraak, doch slechts aanvulling wordt beoogd." »De .statistiek, die ook op het haagsche kongres vruchteloos naar eene definitie heeft gezocht, doet zich toch voor, behalve als een onvermijdelijk hulpmiddel voor de kunst van regeeren en administreeren ¦— als de verstelsekle tiieuwsi/ierigheid. De zuiver wetenschappelijke mannen van het kongres spreken nog wel Duitsch, Fransch of welke taal men wil, maar het is eene taal, die voor oningewijden moeijelijk verstaanbaar is en hunne methode van beraadslagen is zoodanig, dal het zelfs voor verwerkers der statistiek geene kleine moeite is haar te vatten en in praktijk te brengen, zoodat het ons verwonderen moet hoe de verslaggevers (die wel niet oningewijden ; maar stellig van de knapsten onder die zuiver wetenschappelijke mannen waren) van het door hen verhandelde nog iets maken kunnen." Dat wil dus zeggen, dat het haagsche kongres was eene nieuwsgierigheid, die nog niet eens de definitie van de statistiek heeft weten tot stand te brengen; daarenboven eene taal voerde, welke voor oningewijden moeijelijk verstaanbaar is en eene methode volgde, welke het den meest wetenschappelijken ingewijde schier onmogelijk maakte iets van het verhandelde te begrij. pen. Niet weinigen in het binnenland en velen in het buitenland zijn dan ook van meening, dat het internationaal kongres le 's Hage voor de statistiek geheel vruchteloos is afgeloopen. Deze meening schijnt zooveel grond te hebben, dat zelfs cle korrespondent in het liberale blad zich aldus uitlaat: »doch aangenomen, dat het haagsche kongres voor de statistiek geheel vruchteloos zij — hetgeen nog te bezien staat — een feit is er ontegenzeggelijk mede gekonstateerd, het feit eener te gelijket* tijd intensieve en extensieve wereldverbroedering." Of men oogen als een linx of als een arend moet hebben, om in dat haagsche kongres zoodanige wereldverbroedering te ontdekken , willen wij niet zeggen, maar dat deze vrucht van het kongres eene zeepbel is met ijdele lucht gevuld, zeggen wij onverholen. Om zulk een feit te vinden moet men stellig liberale oogen hebben. Hoe! daar komen uit Italië acht mannen, die zich aan statistiek laten gelegen liggen en waarvan er vier zijn gedelegeerd door een goevernement, dat alle eer en pligt heelt verzaakt; die achtmannen spreken of hooren spreken over statistiek, en ziedaar door die acht burgers bijna 28 millioen Italianen met ons opgenomen in de wereldverbroedering. Er waren ook eenige Pruissen, ja ook eenige Oostenrijkers. Ziedaar alweer twee rijken in de wereldverbroedering! Zoo speelt eene liberale pen in de Nieuwe Rolterd. Courant met het edele denkbeeld van verbroedering; zoo ontwaren de liberale blikken een feit en wie kan een feit loochenen?
Maar de liberale blikken zien het waarlijk bestaande feit niet in, dat meer dan anderhalf millioen Nederlanders het eensmijn, en voor hunne kinderen bepaald godsdienstig schoolonderwijs en daarin konstitutioneele gelijkheid tusschen de moderne en de godsdienstige school verlangen, en vragen en zullen blijven vragen, wat zij, de liberale verbroederaars, hardnekkig weigeren en aldus de zoo noodzakelijke banden van intensieve en extensieve verbroedering van alle vaderlandsche burgers dreigen te verzwakken.
Er zijn verbroederingen, die ons doen huiveren, gelijk de verbroedering van den nederlandschen vrijdenkersbond met den internationalen vrijdenkersbond. Die vrijdenkers mogen vooralsnog* onschadelijk zijn; het mogen nog lieden met glacé handschoenen zijn, die den toon geven, de voortzetting, de logische ontwikkelingonder het volk zal zijn de toon, dien zij aanslaan, wier forsche vuisten dagelijks den hamer of het houweel of het anders te noemen werktuig van het werkvolk zullen zwaaijen, wanneer er alom kongressen als te Bazel zullen vergaderen. Het onvermijdelijk gevolg van een band van ware vrijdenkers is eene bende van ware vrijdoeners. In Duitschland is reeds een dusdanige bond opgerigt, onder de logische kenspreuk: «denkt wat gij wilt en doet wat gij denkt." Zoo logiesch zal hel ook hier gaan, indien die beginselen blijven veld winnen. Hoevelen hebben bij het niet te begrijpen voorval met de troonrede al niet doen blijken, dat hun het stilzwijgend ontkennen van Gods zegen noodig* te hebben, welkom zou geweest zijn. Zelfs heeft een der liberale bladen niet geaarzeld te doen verstaan dat het den minister bezwaarlijk kan gelooven, nu •hij als verontschuldiging het verzuim van den kopiist aanvoert. Helaas! meer dan één blad zou zoo gaarne hebben gezien dat dit liberale ministerie met het aanroepen van Gods zegen voorbedaehtelijk had gebroken.
Doch wanneer zulks gebeurt, dan is voor Nederland een tijdperk begonnen, waarin oneindig meer zal verbroken worden. Wanneer eens het roer van den staat werd toevertrouwd aan de beginselen, die bij het slot der troonrede zelfs den Hoogeren Zegen willen geschrapt zien, en ook bij den aanhef van 's lands weiten en 's Konings verordeningen, niet meer willen lezen van Willem 111, »bij de gratie Gods" Koning der Nederlanden, dan is de dag genaderd, waarop die beginselen ook de kroon van het hoofd des Konings zullen nemen, om de oudrepublikeinsche Nederlanden tot een anderen staat dan een koningrijk te hervormen. Wij zeggen niet, dat zulke plannen in vele nederlandsche gemoederen beraamd worden, maar zonder den minsten twijfel spreken wij onze overtuiging uit, dat de beginselen, die niet weinige liberale Nederlanders aankleven en verspreiden, ons land en koningrijk in die rigting voeren. Onsnederlandsch gemoed en onze gehechtheid aan hetkonstitutioneele zelfstandige koningschap van Willem 111 en zijne wettige opvolgers, hebben zich gekrenkt gevoeld, toen wij in de laatste dagen, nadat het liberale kongres van Lausanne alle koningen wilde verjaagd hebben, in Nederland openlijk de vraag hoorden behandelen ol' voor ons het koningschap, dan wel de republiek het beste is. Óns nederlandsch gevoel komt in verzet, wanneer wij in liberale dagbladkolommen vooringenomenheid met bijna alles , wat pruissiesch is en geringschatting van nederlandsche pogingen zien optreden. Wie b. v. nog eenige hoop voedt dat er ooit een nationaal nederlandsch wetboek van strafregt tot stand zal komen, wordt er voor een onverbeterlijk idealist gehouden. Om verbeteringen in ons strafwetboek te brengen moet Nederland wachten op de juridische voortbrengselen van andere volken, zoo onmagtig is Nederland om in zijn eigene behoefte van regtspraak te voorzien. En wat wordt dan aangeprezen?
Wat moet in Nederland worden ingevoerd? Niet min en niet meer dan de noord-duitsche pruissische wetboeken. Die wetboeken moet Nederland maar vertalen en kan het min of meer wijzigen; ziedaar, wat al geschreven wordt om ons de pruissische of noord-duitsche wetboeken te doen annexeeren. Niet minder heeft het ons menigmaal gegriefd te zien, dat er duitsche of pruissische docenten aan onze nederlandsche scholen verbonden worden , alsof het eigen vaderland zoo verre beneden Pruissen staat, alsof onze annexeerende naburen ook alweer onder dat opzigt onze meesters zijn, en wij niets goeds kunnen zonder hen. Zoo wordt helaas! ons gevoel van eigenwaarde en nationaliteit langzaam ondermijnd, zoo wordt èn ons volk èn onze nabuur van lieverlede aan de voorstelling en aan de gedachte gewend, dat Nederland zijn heil moet zoeken in de vereeniging met Pruissen, met den Noord- Duitschen Bond. Wij willen voorshands nog gelooven, dat zulks nog niet cle bedoeling is van vele Nederlanders ; wij gelooven dat verreweg de meeste, zoo niet alle liberale bladen van Nederland nog vaderlandsch genoeg zijn om hunne liberale beginselen, die ze bij hét anneteéfende Piëmont, en in den beginne ook bij het ter verovering uitrukkende Pruissen hebben toegejuicht, nu en hier le verzaken. Wij ondcrtusschen verheugen ons, dat wij konsekwent kunnen blijven , dat wij geene beginselen behoeven over boord te werpen, om onze staatshulk tegen ieder en tegen allen te verdedigen. De handhaving van onze nationaliteit, de grondslagen van ons zelfstandig en onafhankelijk koningrijk, de regten van ons koningshuis vinden grond en steun en waarborg en kracht en leven in onze katholieke beginselen.
Bragt het kongres van Bazel zijn vrucht tot rijpheid, het zou ons het kommunismus opdringen, en die vrucht verwerpen wij; bragt het kongres van Lausanne zijne plannen tot uitvoering, het zou onze nationale onafhankelijkheid met de kroon van onzen Koning verpletteren en dat veribcijen wij; wat blijft er clan over van hctgQen onze liberale bladen in die kongressen en andere soortgelijke willen toegejuicht zien? De wetenschap om revolutie te maken, de wetenschap om de vorsten te verjagen, en de kleinere natiën, waaronder ook Nederland, van hun zelfslandig volksbestaan te berooven. Dat zou de rampzalige vrucht zijn voor ons Vaderland, indien, wat God verhoede , de liberale kongressen hun plannen konden doen zegepralen.
Gisteren had in het St. Jacobs-gesticht eet» plegtig feest plaats. Mevrouw de prinses dAlsace, geboren van Brienen, had in de kapel van het uit het legaat haars overleden broeders, baron Jacques van Brienen, opgerigte gesticht, een rijk altaar ten geschenke gegeven , geheel uit steen gebeiteld, versierd met vier, mede uit steen gebeitelde, twee staande en twee knielende engelen. Dit prachtig geschenk ontving gisteren zijn voltooijing, en daarmede werd tevens èn aan de kapel èn aan het gesticht de kroon opgezet. Mgr. de bisschop van Haarlem kwam gisteren ochtend het altaar konsakreeren, welke plegtigheid ten 9 ure aanving, en onder assistentie van de geestelijkheid der hoofdstad werd voortgezet en voleindigd. Daarna droeg Mgr. de bisschop het Heilig sakrifleie der mis op, daarbij geassisteerd dooide beide Hoogw. kanunniken van Haarlems kapittel alhier woonachtig. Vervolgens had men het aandoenlijk schouwspel van het toedienen van het H. Sakrament des Vormsels door zijn Hoogw. aan een ongeveer tachtigjarigen grijzaart, die in een vorigen leeftijd niet eens de gelegenheid had gehad, om gevormd te worden, uit hoofde van lamheid; thans werd de grijzaart door twee liefdezusters aangedragen, in een stoel gezeten, en aan den voet van het altaar voor den bisschop geplaatst. Niet dan onder tranen ontving hij blijde het H. Sakrament aan den avond van zijn leven. De plegtigheid liep na twaalf ure ten einde, en werd verrigt in tegenwoordigheid van de heeren regenten van het r. k. armbestuur, de 150 ouden van dagen, die bereids in het gesticht verpleegd worden en van eenige genoodigden. De heeren regenten boden kort daarop 'aan Mgr. de bisschop en de eerw. geestelijkheid een prachtig dejeuner aan. Het uitnemend gesticht van St. Jakob voldoet al meer en meer aan het doel], waarvoor het is in 't leven geroepen. 150 oude mannen en vrouwen ontvangen daar de liefderijkste verzorging met de meest wenschelijke verpleging. Gezondheid, opgeruimdheid en tevredenheid zijn te lezen op de aangezigten van deze grijze stadgenooten, waarvan dejongsten 72 jaren tellen. Mogen heeren regenten al meer en meer de ondersteuning van hunne geloofsgenooten vinden, opdat zij bij ruimer inkomen, wat zij verlangen, ook nog meerdere verpleegden kunnen opnemen.
Voor eenige dagen maakte een onzer medewerkers eenige juiste opmerkingen over den bedenkelijken aard van sommige geschriften, die op de arbeiderstentoonstelling in het Paleis voor Volksvlijt uitgestald liggen — of liever lagen. Het Handelsblad berigt heden, dat op bevreemdende en zelfs geheimzinnige wijze aan die opmerkingen te gemoet gekomen is. Een zeventigtal boekjes, waaronder de door onzen verslaggever genoemde, zijn, door een tot dusverre nog niet ontdekt persoon, gestolen. Wij beklagen den dief.
In het artikeltje, dat den litterarischen diefstal in het Volkspaleis aan de lezers van het Handelsblad berigt, is het woord gestolen met groote letters gedrukt. Tot onze niet geringe verbazing. Wij dachten dat het Handelsblad zulke verouderde woorden als stelen voor goed vaarwel had gezegd. Het is zeker in een oogenblik van achteloosheid aan den schrijver ontsnapt, en zou ongetwijfeld achterwege gebleven zijn, wanneer hij zijn kollega, die de duitsche berigten redigeert, geraadpleegd had. Deze laatste publicist brengt een opstel uit een. moraviesch blad, dat over den bisschop van Linz handelt, onder de oogen van het publiek. Er wordt daarin vermeld dat het oostenrijksche ministerie zich tot een skloeke daad" heeft »vermand". Waarin die kloeke daad bestond, lezen wij in de volgende woorden,-
»In den laatsten ministerraad werd besloten de wereldsche inkomsten van den hoogweleerwaarden Heer bisschop, welke, zoo als bekend is, ongeveer ƒ 36,000 bedragen eenvoudig in beslag te nemen, en die in te krimpen tot ƒ 12,000, waarmede een alleenloopend heer bij eenige spaarzaamheid oukwel kan toekomen. Uit besluit heelt ook, gelijk ik uit de beste bron verneem, de sanctie van het hoofd der monarchie reeds erlangd. Of deze in ieder geval practische maatregel de stijf 'hoofdigheid des ]>isseliops zal breken, betwijfel ik zeer, maar één ding is zeker, dat men onze geestelijke heeren met geen gevoeliger straf'kan tuchtigen, dan wanneer men hun geld, dat zij boreaal lief hebben. ontneemt."
Indien het Handelsblad deze regels alleen had vertaald, om den onhebbelijken en krenkenden toon, waarin hier, inde door ons onderschrapte woorden, van een waardig en edel kerkvoogd gesproken wordt, zouden wij ze zwijgend hebben voorbijgegaan. Zulke schimptaal tegen de bisschoppen valt, zooals men weet, zeer in den smaak van dit orgaan, en wij konden niet verwachten, dat het die aan het publiek, al ware hot ook slechts uit konsideratie voor zijne katholieke lezers, zou sparen. Onze kritiek treft daarom alleen de kantteekening, waarmede de redaktie van het Handelsblad den medegedeelden volzin versiert. Zij doet daarin uitkomen, dat de bisschop dus nog altijd ƒ12,000 behoudt, dat is, zegt zij uitdrukkelijk,' juist ƒ12,000 te veel. In het Handelsblad verandert de zedevvet naar gelang van de hemelsbreedte. Te Amsterdam heet het wegmoffelen van eenige boekjes stelen: te Weenen heet het stelen van f 24,000, een kloeke daad en een praktische maatregel. Wie aan een bisschop een goed deel van het zijne ontrooft, wordt vermaand dat hij alles had moeten nemen, maar wie — misschien wel wegens al te hevige kennisdorst — eenige blaadjes papier in den zak steekt, die aan de volksbeschavers behooren, is een dief, en in afwachting van strengere straffen, wordt zijn misdaad reeds aanstonds met kapitale letters gebrandmerkt. Is dit met te veel inkonsekwentie, zelfs voor het Handelsblad?
Den 38a dezer zal in de Park zaal een groot koncert worden gegeven, van geheel bijzonderen aard, dat in buitengewone mate de aandacht der muziekliefhebbers gaande maakt. Alsdan zal toch door kunstenaars van den eersten rang, onder welke er zijn die, als mevrouw Alboni, een wereld-vermaardheid bezitten, de Feest-mis van Rossini worden uitgevoerd. De namen en de uitstekende gaven dier kunstenaars'zullen ongetwijfeld reeds reden genoeg zijn voor het publiek, om zich op hun koncert te laten vinden, maar de prikkel wordt nog grooter, nu zij een kornpozitie ten gehoore zullen brengen, welke zooveel opzien gebaard, en zooveel verschillende beoordeelingen uitgelokt heeft, ofschoon zij betrekkelijk nog zeer jong is. Een werk van Rossini verheft zich altijd verre boven het middelmatige, maar door vele en zeer bevoegdftskriticiis steeds beweerd geworden, dat kerkmuziek buiten den kring van zijn talent lag, hoe ruim die ook was. Aan den anderen kant wordt beweerd dat zijn Messe Solennelle in vele harer partijen dit gevoelen bepaald logenstraft. Niet in alle evenwel, want zelfs het Badeblatt van Baden-Baden, dat met ingenomenheid verslag geeft over de uitvoering, welke aldaar dezen zomer voor een even talrijk als aanzienlijk gehoor van de genoemde kornpozitie plaats had, zegt dat sommige nummers, onder anderen het Quoniam, geheel het godsdienstig karakter missen. De verslaggever is trouwens een Duitscher, en welligt niet geheel vrij van het gebrek, velen zijner landgenooten eigen, om, niet slechts onder het godsdienstig maar ook onder elk ander opzigt, iedere muziek tekort schietend te vinden, die niet van een duitschen komponist is. Te Parijs vervalt men in een ander euvel. Rossini, ofschoon italiaan van geboorte, is in het oog der parijzenaars een fransche celebriteit. Frankrijk heeft hein als een zijner kunstenaars geadopteerd, hij woonde aan de Seine, en schreef zijne opera's op fransche teksten. Rossini is dus zoo goed als een franschman an zijn muziek is fransche muziek, dat is voortreffelijk, onvergelijkelijk, pyramidaal! Men duizelt van al den wierook, die hem na de eerste uitvoering der Messe Solennelle, welke te Parijs in 1864 plaats had, in de dagbladen werd toegezwaaid. Al die verslagen dragen desporen van groote opgewondenheid, maar bewijzen tevens daardoor, dat de kornpozitie een geweldigen indruk had voortgebragt.
De Gazette Muskale, welke in deze gezag heeft, roemt haar, na een gezette iinalyze der onderdeelen, wegens haar geraak aan vinding, overvloed van melodie, adel en zwier van stijl, nieuwheid van wending, rijkdom van harmonie, vastheid van modulatie, kracht van opvatting en uitdrukking, soevereine kunstvaardigheid in het geheele zamenstel en nog veel meer eigenschappen. De Christe eleison is in den stijl van Palestrina en het slot der Credo in dien van Cherubini. Daarin komen verder gedeelten voor, die diep roeren, en de hoorders van bewondering buiten zichzelven brengen. Bovenal is de Gazette opgetogen over de Gloria, die aan Haendel, Haydn ot Mozart herinnert, zoo niet hen overtreft.
Zulke getuigenissen hebben wij er verscheidene gelezen, en zij bewijzen althans, gepaard aan den grooten opgang, die de Messe solennelle in twee zulke middenpunten der beschaafde wereld als Parijs en Baden-Baden maakte, dat men hier met een buitengemeen kunstwerk te doen heeft, den beroemden komponist, die het ontwierp, geheel waardig. Of het echter aan al de eischen voldoet, welke aan kerkmuziek moeten gesteld worden, is een vraag, waarop het antwoord minst genomen, nog zeer dubieus is.
Het op nieuw bij de Tweede Kamer ingediende wets-ontwerp tot nadere regelin° der suiker-kultuur is onveranderd gebleven, zoodat door de Regering naar de vroegere stukken wordt verwezen.
In de zoogenaamde agrariesche wet is wel wijziging gebragt. De fakultatieve bepaling dat gronden in erfpacht van 75 jaren kunnen worden afgestaan is nu imperatief gemaakt. Zij worden afgestaan. De bepaling dat de goeverneur-generaal zorgt dat geenerlei afstand van grond inbreuk make op de regten der inlandsche bevolking is onveranderd gebleven, zoo ook de bepaling, dat aan den inlander, waar hij het tot verzekering van zijn erfelijk individueel gebruiksregt op den grond verlangt, naar mate de middelen voorhanden zijn, de gelegenheid verschaft wordt daarvoor schriftelijke titels te verkrijgen. Imperatief is mede gemaakt de fakultatieve bepaling van het oorspronkelijk ontwerp omtrent den afstand in eigendom van den in erfelijk individueel gebruik bezeten grond aan den inlander, behoudens de noodige voorzorgen in het algemeen belang. Eindelijk is onveranderd gehandhaafd de slotbepaling van het eenig artikel des ontwerps, houdende dat verhuur of in gebruik-geving van grond door inlanders aan niet-inlanders geschiedt volgens regels, bij algemeene verordening te bepalen.
De Regering heeft het wets-ontwerp tot regeling van het toezigt bij het oprigten van fabrieken, magazijnen, bewaarplaatsen en andere inrigtingen, welke gevaar, schade of hinder kunnen veroorzaken (tweemaal ingediend en onderzocht onder het ministerie Thorbecke) overgenomen en op nieuw ingediend met eenige wijzigingen, minder de beginselen betreffende dan wel de omschrijving welke de inrigtingen zijn, die eene wakende tusschenkomst van het gezag vereischen en om tevens het aantal dier inrigtingen zoo veel mogelijk te beperken. Gevaarlijk worden geacht, inrigtinsen die de publieke veiligheid bedreigen door het gevaar van zelf- ontbrandende, ligt ontvlambare of onplofbare stoffen. Schadelijk zijn geacht, inrigtingen die den al^emeenen gezondsheidstoestand bedreigen, door uitdampingen en stoffen, alsmede door het lozen van vochten, vermengd met ongezonde en stinkende bestanddeelen. Van hinderlijke industriën, kon geen juiste definitie gegeven worden , maar in sommige gevallen b. v. in te digte nabijheid van zieken-gestichten, kerken en scholen wordt voorafgaande vergunning vereischt. Het oprigten van stoomwerktuigen is vrij behoudens de vergunning welke sommige fabrieken of industriën in de nabijheid van de zoo even genoemde inrigtingen noodig hebben.
Z. M. heeft afwijzend beschikt opliet verzoek om gratie, gedaan door Jonas Melhado , die door het provinciaal geregtshof in Zuid-Holland tot zes jaren konlinement veroordeeld is, wegens deelname aan de ongeregeldheden te Rotterdam.
Ook het verzoek om gratie, ingediend door P. Ferwerda, bij arrest van bet Provinciaal Geregtshof in Zuidhol-
Iriid van 20 April jl-, veroordeeld tot eene korrektionele gevangenisstraf voor den tijd van drie jaren (in het eerste der rotterdamsche regtsgedingen) is afgewezen.
Z. M. heeft J. G. A. Hessingh opzijn verzoek eervol ontslagen uit zijne betrekking van direkteur van het postkantoor te Leerdam, behoudens aanspraak op pensioen.
Gisteren vielen op verschillende plaatsen, in deze stad, vier kinderen in het water ; zij werden allen dadelijk gered. Voormiddag ten 113 ure werd op de Botermarkt een persoon, door het vallen van een paard, aan de dij gekneusd, zoo iat hij per vigelant naar zijn woning moest worden vervoerd; namiddag ten 5J ure ontstond een schoorsteenbrand op den Amstel, in perceel V 69, welke echter zonder hulp der brandweer is gebluscht.
's GRAVENHAGE, 4 Okt. H. M. de Koningin en Z. K. H. prins Alexander hebben heden het zomerverblijf het Huis ten Bosch verlaten, en het paleis in bet Noordeinde betrokken. H. M. de Koningin zal zich Woensdag naar StuEtgart begeven, en wordt na verloop van veertien dagen hier ter stïde terug verwacht.
— Naar men verneemt, zijn thans in deze rezidentie de gedelegeerden vergaderd van de vier landen (Frankrijk, Engeland, België en Nederland), tusschea welke in 1864 het traktaat omtrent de suiker-belasting is gesloten. Die bijeenkomst schijnt alleen ten doel gehad te hebben, om eenige punten betreffende de uitvoering van dat traktaat te regelen, onder anderen de herziening der standnummers, die, volgens art. 18 van het traktaat, in gemeen overleg tusschen debetrokken administratiën moet geschieden.
MOERDIJK, 4 Okt. Bij de vergravingen van den rivierbodem is op ruim 20 el onder Amsterdamsch peil, eene belangrijke hoeveelheid beenderen voor den dag gekomen van een kolossaal dier, vermoedelijk behoorende tot eene zeer ver teruggaande periode der aardvorming. Volgens deskundigen, schijnen,die beenderen behoord te hebben aan een exemplaar van het geslacht der mastodons of wel der rhinoceros-soorten. O. a. bevindt zich daarbij een gedeelte kaak met vrij goed gekonserveerde, zeer ontwikkelde kiezen.
BOMMEL, 5 Okt. De onlangs voltooide spoorwegbrug over de Waal, werd gisteren aan een zware beproeving onderworpen. Een trein, samengesteld uit vijf lokomotieven met tenders, gevolgd door zoovele geladen wagens, als de bruggen 120 meters over haar volle lengte konden bevatten, werd eerst gedurende een half uur in stilstand op een der bruggen van 57 en op een van 128 meters gebragt en vervolgens met groote snelheid over de brug heengevoerd. De proef is zeer bevredigend uitgevallen.
BRUMMEN, 3 Okt. Gisteren avond is, gedurende een hier woedend onweder, een man in de buurtschap Cortenoever door den bliksem getroffen. Hij is bewusteloos nedergevallen, doch men hoopt hem in het leven te kunnen behouden. In het huis, waar de bedoelde persoon dooiden bliksem getroffen werd, is op hetzelfde oogenblik brand ontstaan, die echter spoedig gebluscht is.
OLDEMARKT, 4 Okt. Op de kermis alhier had voor een paar dagen een voorval plaats, dat ernstige gevolgen had kunnen hebben. Bij 't uitgaan eener hier staande tent n. 1. stortte de galerij , nog met een 20tal personen belast, naar beneden, en kwam op de hoofden der uit het parterre komenden teregt. Verscheiden personen werden daardoor min of meer gewond, zoodat men geneeskundige hulp moest inroepen.
HARLINGEN, 4 Okt. Op nieuw houdt men zich bezig met het plan tot aanleg van een spoorweg vanhier over Bolsward, Sneek en Joure naar Heerenveen, en men meent te mogen verwachten, dat de zaak thans tot stand zal komen.
---

