BIJDRAGEN VOOR HET Vatikaansche Koncilie.
bedrag der vorige opgaat, j 5261.861 Harderwijk. Voor het H. Koncilie. ' 10.— Lith. N. N. 200 frank . . . 94.— .Hoeven. Tot lafenis der ziel van mijne overledene vrouw 5.— "ulemborg. De kweekelingen van het seminarie .... 250.— -^egen. Een R. K. pr. aan onzen beminden H. Vader. . 10.— Geertruidenberg. H. Vader! zegen onze kinderen! . . 7.88 Hoorn. Door tusschenkomst van den boekhandelaar Kramps: J. B. B. met duitsch bijschrift . 2.50 Totaal. ... ƒ 5641.241
---

AMSTERDAM, 24 November.
Sedert eenigen tijd wordt in de "jaden veel gesproken over de houding, die wij, Katholieken, in de staatkunde moeten aannemen tegenover de politieke partijen in Nederland. In theorie schijnt de oplossing van dit vraagstuk niet zeer moeijelijk. Immers men kan peggen: de Katholieken als Katholieken hebben eenige algemeene belangen, "¦ v. de bestrijding van den geest des ongeloofs op de openbare school, do wijziging der schoolwet ter gunste het katholieke onderwijs, de gelijke bedeeling van ambten en bedieningen, de vrijheid en grondwettige bescherming der katholieke Kerk enz. Ten dezen moeten zij het allen eens zijn en de bevordering dier be'angen met kracht van alle partijen eischen. Wat nu de overige staatkundige vraagstukken betreft, deze gaan de Katholieken als Katholieken niet j*an en in dit opzigt moet hun alle vrijheid worden gelaten. Met het uitspreken dezer stelling Reenen sommigen alles gezegd te nebben en laten verders onbeschroomd de huik hangen, de een naarkonservatieven, de ander naar liberalen wind. Aanstonds bij het in praktijk brengen van dit beginsel stuit men °p vele bezwaren. Neem eens de kwestie van het lager onderwijs! Meest aUe katholieke afgevaardigden zijn het hier eens in het doel; allen (de heer Guljé misschien alleen uitgezonderd) willen in de wet eenige verandering genragt zien. Doch in de Kamer vormen de Katholieken eene betrekkelijk kleine fraktie; om dus tot de wijziging te komen, is de medewerking van mannen der andere partijen noodig. Bij «elke partij nu zich aan te sluiten? Bij de liberale, om te beproeven of zij zich misschien tot eenige koncessie zal laten overhalen? Bij de groeniaansche of de konservatieve partijen, die eenige betere gezindheid in dit Punt jegens ons dan de liberale toonen? Dit laatste schijnt voor de hand te üggen. Maar onder de Katholieken zijn sommigen, b. v. eenige limburgsche afgevaardigden, die, zooals zij zeggen, om politieke redenen van geen zamenwerken met de konservatieven, door hen, zeer ten onregte, reaktionnairen genoemd, willen weten. Terwijl er alzoo overeenstemming- bestaat in het doel, heerscht er groote verscheidenheid van meening omtrent de keuze der middelen.
Wij hebben onlangs een ander middel aangewezen gezien. De Katholieken moeten, met betrekkingtot de onderwijskwestie, onder de leden der Kamer eene meerderheid trachten le vormen. Deze eens Verkregen zijnde, zal van die meerderheid een voorstel moeten uitgaan, dat natuurlijk zal worden aangenomen. Elke regering heeft dan te kiezen tusschen aanneming van het Voorstel of aftreding. In het laatste geval moet zij worden opgevolgd door eene andere, die het voorstel tot wet "verheffen zal, Vervolgens keeren de Katholieken weer terug tot hunne vorige vrijheid, om deze laatste regering naar hartelust te bestrijden of haar aan te hangen. Dit stelsel stuit echter op groole praktische bezwaren. Hoe die meerderheid gevormd? Wie zal de portefeuille van Binnenlandsche Zaken in handen willen nemen, om de ééne schoolkwestie op te lossen, er zeker van zijnde, den daaropvolgenden dag van de groene tafel verdreven te worden ? En wanneer nu de nieuwe regering, de derde misschien in drie maanden tijds, de gewijzigde schoolwet niet wil handhaven? Dan komt op nieuw de schoolkwestie, maar in omgekeerden zin, aan de orde van den dag.
Ons dunkt, wie dit alles nagaat, zal met ons tot de overtuiging komen, dat eigenlijk de knoop zit in de uitsluitende rigting van de partijen. Elke partij schijnt bij ons een partikulier belang, dat is, een partijbelang te beoogen en geene andere belangen te erkennen. Laat ons, om dit beter in te zien, een weinig blijven staan bij de onderwijskwestie. De konservatieven, in zoover zij eene afzonderlijke partij vormen, laten zich niet aan het onderwijs gelegen liggen. Behoud op koloniaal gebied: dat is nagenoeg het eenige punt, waardoor zij zich duidelijk van de andere partijen onderscheiden. De liberalen trekken zich het onderwijs aan, maar slechts het neutrale onderwijs. De vrijheid van het bijzonder godsdienstig onderwijs is in hun oog eene koncessie , een noodzakelijk kwaad, maar een kwaad, dewijl de verdraagzaamheid er niet bij winnen kan.
Om derhalve tot eene gewenschte en bevredigende wijziging der onderwijswet te geraken, zal men eerst tot eene wijziging der staatspartijen moeten komen. Er zal zich eene partij behooren te vormen, die eigenlijk geene partij is, tenzij in zoover als zij staat tegenover de andere partijen. Haar kenmerkend onderscheid zal wezen in het algemeen belang, dat zij voorstaat, terwijl de andere partijen streven naar een afzonderlijk belang, naar een partijbelang.
Aanstonds werpt zich hier eene moeijelijkheid op, die wij niet willen verbergen voor onze lezers. Welk is dat algemeene belang ? Elke partij beweert het algemeene belang te beoogen, ofschoon in werkelijkheid strevende naar een partikulier belang.
Een algemeen belang is een zoodanig, dat zich tot allen, zonder eenige uitzondering-, uitstrekt. Om te blijven bij ons voorbeeld van het onderwijs. Eene regeling- van het onderwijs, die van algemeen belang zou wezen, moet niet één deel van het volk boven het andere begunstigen. In ons land verlangen eenigen voor hunne kinderen neutraal, anderen katholiek, nog anderen protestanisch onderwijs. Strijdig zou het wezen met het algemeene belang, indien de Staat het katholieke onderwijs begunstigde boven het protestantsche, gelijk hij nu het neutrale boven het godsdienstig onderwijs begunstigt. Derhalve, zeggen de liberalen, moet de Staat zich het neutrale onderwijs aantrekken, dewijl dit bruikbaar voor allen is.
Het antwoord daarop hebben onze bisschoppen gegeven: het neutrale onderwijs is voor katholieke kinderen onvolledig. Zij kunnen er slechts gebruik van maken bij gemis van beter. Waar dus de Staat, meer dan noodzakelijk is, neutraal onderwijs invoert , verkort hij het belang der Katholieken en streeft mitsdien niet meer naar het algemeene belang. Vele liberalen hebben zich in de laatste tijden over ons, Katholieken, geërgerd, omdat wij den Syllabus en het Mandement op den voorgrond schuiven, alsof' wij daarvan de Grondwet van Nederland wilden maken. Wij verklaren rondweg, dat dit niet in onze bedoeling ligt. Maar waarom dan altijd die kerkelijke stukken voor den dag gehaald? Omdat daarin 1° te lezen staat, welke onze katholieke belangen zijn, en omdat wij 2° met regt van den nederlandsche konstitutioneelen Staat kunnen eischen dat hij die belangen in het oog houdt, in zoo ver zulks met handhaving van gelijk regt en bescherming van allen mogelijk is. Is dat te veel gevergd? Heeft ons de Grondwet van 184*8 geene gelijke vrijheid, gelijk regt, gelijke beschermingvoor alle kerkgenootschappen beloofd? De liberalen vergeten dat de Staat tegen dit grondwettig voorschrift zondigt, niet slechts met een kerkgenootschap te bevoorregten boven een ander, maar ook door zich te scheiden van alle kerkgenootschappen en zijne bescherming aan alle te onttrekken.
Uit het voorgaande is nu gemakkelijk de houding af te leiden, die de Katholieken moeten aannemen tegenover de partijen in Nederland. Wij nemen de stelling niet aan, dat de Katholieken zich slechts in politico-religieuze kwestiën moeten vereenigen en overigens zich naar hartelust aan eene partij mogen aansluiten. Wij nemen niet aan dat zij ten allen tijde en in elk geval buiten alle partijen moeten staan.
Maar wij gelooven dat zij moeten staan boven de tegenwoordige partijen met hare uitsluitende rigtingên. Er zou eene nieuwe partij kunnen komen (indien het woord partij hier toepasselijk is), die wij gaarne, met een reeds meermalen gebruikt woord, de konciliante parlij zouden noemen. Zij beoogt niet uitsluitend het belang der Katholieken, der Protestanten, der liberalen; maar zij beoogt het belang én van Katholieken én van Protestanten én van liberalen, volgens den regel van gelijk regt voor allen. Tot deze partij mogen de Katholieken ingaan met Syllabus, Koncilie en Mandement; 't is niet noodig voor hen den natuurlijken zin dezer stukken, op het voorbeeld der liberale Katholieken, te verdonkermanen of mcl anderen ze te beschouwen als inhoudende een wijsgeerig ideaal, eene platonische utopie, die immer vreemd moet blijven aan het werkelijke leven. Zekerlijk zal de katholieke leve:; , voorgesteld en verklaard door het woord van den Paus en onze bisschoppen, niet tot in hare uiterste gevolgtrekkingen toegepast kunnen worden; immers wij weten, zoo goed als iemand anders, dat Nederland niet uitsluitend een katholieke Staat is. Maar in ons stelsel zullen wij met de liberale Katholieken die levensbeschouwing' niet moeten verzaken of althans ignoreeren, en haar slechts bekennen als eene wijsgeerige aardigheid op liet papier. Want al is geheel Nederland niet katholiek, een aanzienlijk gedeelte van hetzelve is katholiek; despotisme zou het wezen, dat gedeelte voorbij te zien, het niet in rekening te brengen, het land te regeren alsof er geen Katholiek in woonde.
Zóó begrijpen wij de vrijheid niet. In ons oog is niet daarom een land vrij, omdat het geregeerd wordt door eene parlementaire meerderheid, opgekomen uit regtstreeksche verkiezingen. De liberalen kennen geene andere vrijheid dan deze; dat noemen zij konstitutioneelen zin, en wie daarmede niet dweept, wordt voor reaktionnair gehouden. Eene parlementaire meerderheid is niet zelden eene nationale minderheid. Wij kennen uit ervaring de kunstgrepen, waardoor zij gevormd wordt. Doch al zoude ook eene parlementaire meerderheid eene nationale meerderheid vertegenwoordigen; zij zou nog niet de draagster wezen der ware vrijheid, indien zij in haar bestuur, met vertrapping van het belang en het regt der minderheid, alleen het belang der meerderheid beoogde. Één ol' velen mogen regeren of zelfs allen mogen deelnemen aan 's lands bestuur; de vrijheid blijft behouden, indien de monarchie, de aristokratie of de holokratie erkenning van aller belang tot riglsnoer neemt in- haar bestuur. Het beginsel, dat thans bij de partijen en vooral bij de liberale partij voorzit, dat de wil der parlementaire meerderheid de hoogste wet des lands moet wezen, is een knellend absolutismus. Het maakt dat er een onophoudelijke strijd op leven en dood gevoerd wordt door de partijen. Elke partij streeft naar de oppermagt in den Staat: ziedaar den worm, die knaagt aan ons politiek leven in Nederland. Daarin ligt de schuld van de bitterheid der eene partij tegenover de andere; een ieder wil heerschen en daarom is hij afgunstig op zijn mededinger als deze aan het roer zit; en hij, die aan het roer zit, gebruikt zijne magt, om de tegenpartij zoo diep ter neder te drukken, dat zij niet meer kan boven komen. Voorwaar wij kunnen geene bewonderaars zijn van het konstitutionalisme gelijk het thans begrepen en toegepast wordt door de liberalen!
De mannen eener konciliante en waarlijk nationale rigting hebben nooit in Nederland geheel ontbroken.
Wij moeten hier eindigen, maar nog eens willen wij herhalen: het belang van het land en van de Katholieken brengt niet mede dat wij ons aan eene der staatspartijen aansluiten ; wij moeten boven de partijen staan. Dat wil niet zeggen dat wij, hetzij in de pers, hetzij in de vertegenwoordigende ligchamen, werkeloos zullen zijn en alles met onverschilligheid uit de hoogte beschouwen. Wij moeten werken, spreken en schrijven met groote eendragtigheid, om allen te sturen in de rigting, die uitloopt op het ware algemeene belang en het gelijke regt voor allen.
Voor eenige weken is van de pers gekomen , en werd in verschillende dagbladen aangekondigd: Epistola ad Papam Pium iJY, scripta ad respondendum litteris ejus, missis ad omnes non romano-catholicos a Fr. Smits-, d. i. een antwoord van Smits, predikant te Hellevoetsluis, op den brief des Pausen aan de niet-Katholieken. Wij hebben mindere geschriften van dien aard besproken, en wilden daarom ook een woord van dezen langen brief
zeggen; maar wij hadden spoedig over ons voornemen berouw. Immers om er over te kunnen spreken, moesten wij die 95 bladzijden gelezen hebben, en dat heeft ons ontzaggelijk veel moeite gekost ; telkens hebben wij het boek neergelegd en telkens weer opgenomen. Wij hebben ons afgevraagd: hoe is het mogelijk dat een boek zooveel tegenzin kan opwekken? Is het om het vreemde latijn, dat de schrijver gebruikt? Maar wij zijn niet gewoon in geschriften van dien aard veel op den vorm acht te geven. Neen, de reden daarvan is dieper te zoeken:
men ziet in dat geschrift aanhoudend eene vermenging van groote tegenstrijdigheden ; men ziet er kennis en onkunde telkens bijeen. De schrijver weet meer van onze gebruiken en ceremoniën dan de meeste zijner ambtgenooten, en dat behaagt ons bij het lezen; maar tevens verraadt hij eene onkunde in de eenvoudigste zaken, waarin een roomsche jongen van 10 of 12 jaren hem had kunnen onderrigten, en dat walgt ons; b. v. dat wij eene H. Olie der zieken en eene der stervenden hebben; dat aan de zieken het H. Sakrament des Altaars onder beide gedaanten gegeven wordt, enz. enz. Men ziet goede naast Itwade trouw (althans voor het uiterlijke, want het inwendige kunnen wij niet beoordeelen): of is hetgeen kwade trouw b. v. dat hij de schismatieke Grieken en andere scheurmakers nog tot de katholieke Kerk rekent? Men ziet ernst, hoogen ernst soms naast wreeden spot, en dat alles maakt de lezing zeer on-
aangenaam. Intusschen hebben wij er ons doorge-1 werkt, en zijn nu in staat onzen lezers een denkbeeid te geven van hetgeen de predikant wil. Maar eerst nog een woord over de aanleiding van dit geschrift. De schrijver zegt op bl, 46, dat het trotsch en zeer ondankbaar zou zijn e-m niet te antwoorden op den brief des Pausen. Maar de Paus heeft geen antwoord gevraagd en ook niet verwacht; en in ieder geval moet men het eene dwaasheid noemen, om nu reeds te antwoorden. Immers wat was de zin van het schrijven des Pausen in September van het vorige jaar 1 Protestanten en gij allen, die niet katholiek zijt! vestigt eens goed uwe aandacht op hetgeen er bij ons zal gebeuren, op het algemeene Koncilie, dat wij in het volgende jaar zullen houden; gij zult er uit kunnen leeren dat bij ons de ware Kerk van Jezus Christus te vinden is. Vóór den afloop van het Koncilie is dus geen ander antwoord mogelijk dan dit: «Monseigneur, Eerwaarde Grijzaart, of Mijnheer! (Want den Paus Heiligen Vader te noemen, zal, om de godslastering, geen Protestant wagen.) Wij hebben uw schrijven ontvangen en zullen met belangstelling die groote gebeurtenis gadeslaan." Intusschen ziet men in die geschriften, die zich antwoorden noemen, maar het niet zijn, geheel wat anders, namelijk den oudeu strijd, dien het Protestantismus reeds voor driehonderd jaren tegen Rome's Kerk voerde, opgerakeld en met dezelfde versletene wapenen hervat. Van dien inhoud zijn de stukken, die men onder den titel van antwoord aan 's Pausen minzaam schrijven naar Rome opzendt en in Nederland door den druk verspreidt ; van denzelfden inhoud is ook de lijvige brief van den predikant Smits. Evenwel onderscheidt hij zich daardoor van zijne voorgangers in vroegere eeuwen, dat hij niet alleen de Roomsche Kerk aanvalt, maar ook zijn eigen kerkgenootschap. Doet hij dit laatste uit overtuiging of om den schijn van onpartijdigheid aan te nemen? Het is moeijelijk te zeggen. Als zijne klagten werkelijk uit overtuiging voortkomen, dan had hij beter gedaan daarover alleen te schrijven, en als reformator in zijne vervallene kerk op te treden; beter ten minste dan zooveel te schrijven over de katholieke godsdienst, waarvan hij zoo weinig weet. Dan had hij ook regt gehad van schrijven, terwijl nu zijn brief, zooals wij boven aantoonden, een hors d'oeuvre is. Dan had hij ook mis-
schien meer kans gehad om vrucht te doen met zijn arbeid. Nu toch zalmen te Rome van zijn schrijven zeggen: »Wat aangaat uwe klagten over het verval der nederlandsche hervormde Kerk, daaraan kunnen wij niets doen ; gij hebt u moedwillig van de eenheid der katholieke Kerk gescheiden, en daarom staat gij buiten onzen invloed; wij kunnen niet dan bidden voor u, en dat doen wij iederen dag."
Maar wij moeten nog iets over den inhoud zeggen. Wat wil de predikant, wat schrijft hij aan den Paus? Op bl. 62 geeft hij in korte woorden den inhoud van zijn geheelen brief. »Gij, Eerw. Grijzaart," zegt hij, «spreekt van vereeniging en toenadering tot uwe Kerk; maar uwe Kerk is zoowel ziek als de onze: gij hebt drie zaken te veel en wij drie te weinig. Uwe Kerk moet 1° den Paus afschaffen, 2" het offer der Mis benevens die Sakramenten en plegtigheden, die een specifiek onderscheid tusschen geestelijken en leeken aangeven, en 3° de vereering van Maria en de Heiligen; met andere woorden: uwe Kerk moet eene protestantsche worden. Maar, zal men zeggen, is dat gaen spot in plaats van ernst? Wij gelooven het niet; want de man weet zoo weinig van de katholieke Kerk en hare leer, dat hij meent dat zij, zonder schade voor haar geheel, die drie zaken zeer goed missen kan. Maar dat hij spot en ter kwader trouw spot, als hij reeds in het begin van zijn brief spreekt over de Maria-vereering der Katholieken, is buiten twijfel. Hij wil aantoorien dat de Roomsche Kerk naast de apostolische geloofsbelijdenis twaalf gelijkluidende artikelen over Maria aanneemt; telkens verwijt hij ons dat wij naast den God-menscii (Deus-homo) een Godin-mensch (Deahomo) hebben, en zegt dat eenr-o Roomsch-Katholieken in de plaats van «Onze Vader, die in de hemelen zijt " willen bidden: »Onze Moeder", enz Al die onzin is alleen aan kwade trouw te wijten. Wat hij verdei* zegt van de gebreken zijner eigene kerk, komt hierop neder, dat hij haar wil terugbrengen tot haar eersten toestand, gelijk zij was voor driehonderd jaren. Hij begrijpt niet dat haar verval uit haar beginsel zelve is voortgekomen, dat haar verval niets anders is ftan eene logische ontwikkeling, en dus eerstel \nn het oude geheel onmogelijk ?- , zooals de pogingen der Afgescheidenen reeds genoeg bewezen hebben. Eenenieuwe godsdienst uit te vinden en op te rigten is mogelijk; maar het is onmogelijk het oude Protestantismus weer op te rakelen: die zaak is afgeloopen en heeft hare geschiedenis gehad, zoo goed als het Arianismus of het Pelagianismus. Onze lezers zullen reeds genoeg hebben van dien brief; de dwalingen te we - derleggen, die op iedere bladzijde voorkomen, zou een geheel overtollig werk zijn. Wil de predikant zich zelven wederleggen , hij koope eenen katechismus van het Koncilie van Trente of eene dogmatiek van Perrone of van Lieberman; hij bestudere de leer en de liturgie der katholieke Kerk, niet uit schot-schriften, maar uit goede bronnen, en hij zal spoedig inzien, dat hij dwaasheid en onzin in zijn brief heeft opeengestapeld. En mogten er onder onze lezers zijn, die van dien brief meer willen weten, welnu, de predikant heeft beloofd binnen kort eene hollandsche vertaling te zullen bezorgen: dan kunnen zij het geheele stuk in hunne moedertaal lezen. Maar wij raden hun aan met moed en met veel moed te beginnen, anders brengen zij de lezing niet ten einde.
Gaarne vestigen wij de aandacht der minnaars van degelijke muziek en deikunstliefhebbers in het algemeen op het koncert der mannen-zangvereeniging St. Csecilia, dat aanstaanden Zaturdag in het Park zal worden gegeven. De uitvoeringen dezer vereeniging zijn gunstig bekend; het programma geeft een keur van uitstekende stukken aan, en de leiding is toevertrouwd aan den bekwamen dirigent, den heer van Bree. Waarlijk redenen genoeg om talrijke hoorders naar de Parkzaal te lokken. En hierbij voegt zich nog een liefdadigheids-motief, daar dit koncert ten voordeele der Algemeene Armen gehouden wordt, en men dus, door het te bezoeken, den noodlijdenden te hulp komt.
In het antwoord van den minister van Koloniën op het verslag der afdeelingen nopens Hoofdstuk IX (departement van Koloniën) blijkt o.a. dat de minister nopens het algemeen koloniaal regeringsbeleid verwijst naar de plaats gehad hebbende diskussie over de Oost-Indische begrooting. Heeft de laatste benoeming tot lid van den Raad van nederlandsch Indië het vertrouwen, dat eenige leden den minister zoo gaarne wilden blijven schenken, geschokt, dan doet het hem leed daartoe aanleiding gegeven te hebben door eene daad van regtvaardigheid, die hij niet mogt nalaten. De kenschetsing van den benoemde als den felsten tegenstander der «behoudende beginselen op Java" is niet vrij van overdrijving. De behoefte aan eene betere drukperswetgeving in Indië wordt door den minister niet voorbijgezien; aan den voorraad bouwstoffen voor eene nadere regeling ontbreken toelichtingen omtrent een bijzonder punt, die van den goeverneurgeneraal worden ingewacht. Ten aanzien van de verlenging van het oktrooi der javasche Dank waren, volgens de laatste berigten, de beraadslagingen der indische regering niet afgeloopen. Nopens de Kust van Guinea wordt, onder verwyzing naar het koloniaal verslag, gezegd dat latere mededeelingen van geen beduidende verandering gewagen in den algemeenen toestand. Omtrent de plannen des bestuurs acht de minister ep dit oogenblik stilzwijgen noodzakelijk. ( Aangaande de zending van nog een oor- , logschip naar de Kust, gelieve men in ] het oog te houden, dat zij geschiedde , naar aanleiding van de bekende bijzondere gebeurtenissen , betreffende een officier en drie schepelingen van Zr. Ms. ¦ stoomschip de Amstel. Zonder dat onge- • v.l zou zoodanige maatregel niet geno- ( men, maar alleen gezorgd zijn voor het , vooreerst blijven van één oorlogschip * aldaar, overeenkomstig den wensch van den tegenwoordigen goeverneur. Van het laten varen onzer gindsche bezittingen kan onder de bedoelde om- j. standigheden geen sprake zijn. Intusschen zag de minister met genoegen, dat een \ aantal leden der Kamer hun gevoelen t over dat vraagstuk mededeelden. De zienswijze der volksvertegenwoordiging v u\i een zoo aangelegen punt vooraf te j 1. énnen, is voor de Regering, van wie een bepaald voorstel zou moeten uitgaan, van hooge waarde. L
Omtrent den brand in de koninklijke fabriek van waskaarsen verneemt men nader het volgende:
De brand is ontstaan in de zoogenaamde koekenkamer, waar een bran- Yaide kaars in aanraking kwam met gesmolten vet. De vlam werd plotseling voo hevig, dat aan blusschen niet meer viel te denken, en het vuur zich weldra mededeelde aan de distilleerderij. Deze gedeelten der fabriek zijn geheel vernield. Het overige werd behouden.
De audiëntie van den minister van Binnenlandsche Zaken zal op Zaturdag 27 Nov. niet plaats hebben.
Z. M. heeft benoemd: tot burgemees-
ter der gemeente Emmen, W. Tijmes; lot nederl. konsul te Ancona, 11. von Bremen; tot ontvanger der dir. bel. en ace. te Gulpen c. a., S. Roebroek; herbenoemd tot burgemeester der gemeente Deurne, P. A. van de Mortel; aan H. J. C. Hoogeveen is vergund het aannemen en dragen der onderscheidingsteekenen van kommandeur der orde van Christus, hem door Z. M. Den-Koning van Portugal geschonken.
Verkorte balans der Ned. Bank, volgens de Staats-Courant: Diskonto-rekening:". . ƒ 61,136,384.29 Beleening-rekening . . » 35,669,276.— Munt en muntmat. . . » 76,932,517.29; Belegd rezervefonds. . » 3,251,355.— Geb. enmeub. d.Bank. » 439,005.01 Diverse rekeningen . . » 161,947.621. 7ÏT7,590,485.22 Kapitaal ƒ 16,000,000.— Rezervefonds » 3,344,259.61 Bankbiljetten in omloop.» 134,159,575.— Bank-assignatiën in oml.» 9,219.06 Rekening-cour .-saldo's. » 21,603,884.15 Diverse rekeningen .. » 2,473,547.40 /177,590,485.2 T
VLAARDINGEN, 22 Nov. De groote ofzoutharing-visscherij kan als sfgeloopen worden beschouwd. De proeven, die dit jaar genomen zijn, hebben door de slechte vangsten weinig rezultaten opgeleverd. Duizenden zijn er verloren, velen in rouw gedompeld, terwijl er voor één schip nog greote vrees bestaat.
DORDRECHT, 24 Nov. Gisteren is de stoomboot Grand Central Beige, komende van Rotterdam, ten 5. uur in de nabijheid dezer stad in aanvaring geweest met de spoorboot (dierzelfde Maatschappij) die van den Moerdijk arriveerde. Er is daardoor veel schade ontstaan, doch gelukkig'heeft men geen ongelukken te betreuren. Beide booten hebben de reis voortgezet.
ASSEN, 22 Nov. Met genoegen verneemt men , dat de werkzaamheden aan de spoorweglijn Meppel-Hoogeveen-Assen- Groningen, begunstigd door wenschelijk weder, zoo verre gevorderd zijn, dat de hoop, om vóór Mei die lijn in exploitatie te brengen, niet ongegrond mag worden genoemd.
TIEL, 23 Nov. Van hier en omstreken kan worden gemeld, dat er door den landman sterk verlangd wordt naar droogte. Door den veelvuldig gevallen regen is het land zoodanig doorweekt, dat er niet dan met veel overleg en inspanning kan worden gezaaid. Toch is er nog veel vee buiten in de natte weiden blootgesteld aan wind en weer, waardoor het volgens veler oordeel niet aan waarde wint. De beetwortelen zijn dit jaar goed gelukt. Het land is hoog in prijs. Zoo doet het met beetwortelen beplant ƒ240 a 280 per bunder in het jaar. De aardappelen, ofschoon niet tegengevallen, zijn geldig. In menigte opgekocht en ingescheept, gelden de lange wolkammers ongeveer ƒ3.50, de ronde ƒ3, de westlanders ƒ 2.65, enz. Het gaat den boeren goed.
'sHERTOGENBOSCH, 23Nov. Deregenten van het gereformeerde Weeshuis alhier, zich onderwerpende aan de uitspraak des regters, hebben zonder verdere geregtelijke maatregelen den minderjarigen Groosi7aan zijne moeder uitgeleverd, (jv. Br.)
MAASTRICHT, 23 Mov. Naar wij vernemen zal' het fort St. Pieter weldra door het bestuur der domeinen in het openbaar verkocht worden.
(C. d. I. M.) NIEUW-RUINEN. 22 Nov. In 't laatst der voorgaande week is bij den weg van Onstwedde, digt bij het Stadskanaal, het lijk gevonden van een persoon omstreeks 20 jaren oud, die te de Horsten te huis behoorde en naar Onstwedde was geweest, om daar eenig geld te betalen. Men denkt dat er geweldadigheid is gepleegd, en, zoo men zegt, is reeds een persoon, waarop zware vermoedens rusten, gearresteerd. Het geld was niet betaald en is bij hem niet meer gevonden.
---

