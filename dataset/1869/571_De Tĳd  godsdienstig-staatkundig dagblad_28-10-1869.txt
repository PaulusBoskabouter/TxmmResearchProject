AMSTERDAM, 27 Oktober.
In ons nummer van 1.1. Zaturdag hebben wij opgenomen »de gedachtenwisseling," die op nieuw in de sektiën van de Tweede Kamer heeft plaats gehad over de »volkomene scheiding van Kerk en Staal", zooals die door »vele" liberale leden in de Kamer gewenscht en door anderen bestreden werd. Die »vele leden" komen er tegen op, dat de algeheele scheiding nog niet heeft plaats gehad en betoonen zich niet weinig treurig, dat de Regering, die aanvankelijk deze aangelegenheid »met kracht" had aangegrepen, thans schijnt te weifelen. Zij «drongen er met kracht op aan, dat de Regering doortastend zoude handelen en alle bemoeijing van het Staatsgezag in kerkelijke zaken zoude doen vervallen."
Wij nemen de vrijheid hierop aan te merken, dat de vele liberalen, die in de Kamer op de algeheele scheiding van Kerk en Staat aandringen, hoe. langer hoe meer beginnen te toonen, waarheen zij Nederland pogen te rigten, zonder dat zij hun streven regtvaardigen. Aanvankelijk heette het, dat de Grondwet scheiding van Kerk en Staat wilde, en dat die scheiding te gelijker tijd ten bate der Kerk noodig was. De Kerk immers moest tegenover den Staat volkomen vrij gemaakt worden. Als het werkelijk alleen te doen was, om de Kerk van den Staat vrij te maken, opdat de Kerk zich vrijelijk zoude kunnen ontwikkelen, dan zouden wij de beweegreden , maar daarom nog niet de scheiding zelve kunnen toejuichen. Maar ongelukkig vinden wij gewigtige redenen, om zelfs het bestaan vanhet aangegeven motief te betwijfelen. Er is iets anders dan de vrijheid der Kerk, dat aanleiding geeft tot dit drijven van het liberalismus: wij zeggen liberalismus, omdat men onderscheid moet maken tusschen de partij en de leden dier partij. Immers wij willen gaarne aannemen, dat menig liberaal zich verbeeldt en het zich laat wijs maken, dat de scheiding van Kerk en Staat werkelijk niets anders bedoelt dan om de Kerk vrij te maken van de banden, haar door den Staat aangelegd. Vooral toch zijn er in de liberale partij eene menigte lieden, die zich door groote, fraai klinkende woorden laten om den tuin leiden- en alles voor goede munt aannemen, wat men hun voorpraat. Het liberalismus heeft stopwoorden in overvloed ten dienste van zulke ügtgeloovigen, die jammerlijke dupes worden van hunne goede bedoelingen, en, door de partijschap blindelings voortgesleept, langzamerhand hunne eerste goede bedoelingen ongemerkt zien verdwijnen, en ten laatste drijven en blijven drijven in eene verkeerde rigting, alleen uit liefde voor de partijschap. Er heerscht in deze hoogst aangelegen zaak eene betreurenswaardige verwarring van begrippen, waarop het liberalismus niet gelieft te letten, al is het dat daarop telkens de aandacht wordt gevestigd. Die verwarring ontstaat hieruit, dat Kerk en Staat onderscheiden zijn en moeten zijn, terwijl men nu van onderscheiden gescheiden maakt, dat geheel iets anders is. Ten allen tijde heeft de Kerk, naar het voorbeeld van Christus, haar goddelijken Stichter, onderscheid gemaakt tusschen Kerk en Staat. De Zaligmaker, die op aarde in menschelijke gedaante verschenen was en alle magt in zich vereenigde, heeft zelfs ten aanzien der Joden, die eeuwen lang onder eene theokratie hadden geleefd, waarbij Kerk en Staat volkomen vereenigd waren, de onderscheiding tusschen Kerk en Staat geleeraard. Hij kwam immers o. a. ook om de oude joodsche wet af te schaffen door hare voltooijing in de nieuwe Wet des Evangelies. Toen zijne bestrijders onder de Joden Hem in zijne woorden poogden te vangen, bij de vertooning van den cijnspenning, opdat Hij zich öf tegen de joodsche theokratie, óf tegen den keizer zou bezondigen, antwoordde de Verlosser der wereld: »Geef God wat Godes, en den keizer wat des keizers is." Door dit beteekenend woord gaf hij volkomen het onderscheid tusschen Kerk en Staat aan; het onderscheid namelijk tusschen de kerkelijke en de civiele magt.
De Kerk heeft zich daaraan, van den beginne tot in onze dagen, door alle eeuwen heen, vastgehouden en altijd wel degelijk onderscheid gemaakt tusschen Kerk en Staat. Alleen de Staat heeft gedurende al die eeuwen herhaaldelijk beproefd om op de onafhankelijkheid der Kerk inbreuk te maken met aan den Staat magt over de Kerk toe te kennen. Die strijd van den Staat tegen de Kerk, om magt over haar uit te oefenen, begint met Nero en heeft sinds bijna nooit volkomen gerust. De verwoedheid der romeinsche keizers tegen de Christen-kerk had voornamelijk tot oorzaak, dat de Kerk zich in zake van godsdienst onafhankelijk betoonde van de heidensche keizers, die zich zelven opperpriesters noemden en in zekere mate goden. Zij wilden als opperpriesters erkend en als goden aangebeden worden. De Kerk, ofschoon geheel onderworpen aan de civiele magt der keizers, zonder daaromtrent ooit eenig verzet te plegen of dat van hare geloovigen te dulden, handhaafde hare zelfstandigheid als kerkelijke magt en verwierp elke suprematie van den Staat over de Kerk. Schier alle pausen van de drie eerste eeuwen zijn daarvoor met millioenen geloovigen den marteldood gestorven. Zij lieten zich slagten .zonder ooit eenig verzet te beproeven tegen het geweld der vervolgzuchtige keizers. Aldus deden ook gewapende legioenen van Christenen; zij ondergingen lijdelijk den vreeselijksten marteldood; maar nooit erkenden zij de keizers als opperpriesters, magt hebbende over de Kerk. In de middeleeuwen, om een ander voorbeeld te noemen, deden de duitsche keizers eene poging om zich magt over de Kerk toe te eigenen. De pausen hebben zich daartegen met alle kracht verzet, en het heeft een langen en bangen strijd gegeven, waarin de Kerk, als altijd, den palm der overwinning heeft behaald naar de belofte van Christus, dat de poorten der hel niets tegen haar zouden vermogen. Intusschen is het zeer opmerkelijk, dat de pausen, die het meest tegen de aanmatiging dier duitsche keizers, om magt in de Kerk uit te oelenen, hebben gekampt, juist de pausen zijn, die het meest door de liberalen van onzen tijd worden verguisd. En men voere nu daartegen niet aan, dat de pausen in dien tijd ook magt hebben- uitgeoefend in al de Staten van het toenmalig Europa. Want daardoor hebben zij het onderscheid, dat tusschen Kerk en Staat, tusschen paus en koning of keizer bestaat, niet bestreden of vernietigd; maar veeleer gehandhaafd. Wat is er tegen dat zij deden, wat zij gedaan hebben, van het oogenblik dat gansch Europa katholiek en opregt en van ganscher harte katholiek was, middelerwijl alle vorsten en volken zich onderwierpen aan de scheidsregterlijke magt, die zij bij verschillen aan den paus, als hun aller heiligen Vader, toekenden? Het moderne Europa, dat niet meer katholiek is en die scheidsregterlijke magt der pausen verworpen heeft, is niet weinig in de verlegenheid, hoe het zich redden zal te midden van al de scheuringen en twisten en veeten, die tusschen de volken en vorsten hedendaags bestaan en eiken dag een oorlog onvermijdelijk maken. Geruimen tijd heeft men zich mogen vast houden aan een systeem van équilibre, tusschen de groote mogendheden gevormd, een systeem, dat niets zegt, slechts eene willekeurige opvatting is, zelfs geen beginsel heeft, en daarom onder den drang der feiten is bezweken en op dit oogenblik plaats heeft gemaakt voor het materialistiesch beginsel, door von Bismarck geformuleerd, toen hij zeide: magt is regt. Wat is dat anders dan de onbeschaamde afkondiging van het vloekwaardig beginsel van het regt van den sterkste f Een beginsel, waardoor alle regt vervalt en de beschaving zich oplost in ruw geweld?
Magt is regt, is het beginsel, dat niet alleen Bismarck en alle groote mogendheden van Europa, maar tevens en veel meer nog, en in hooge en gevaarlijke mate het liberalismus van onzen tijd bezielt. En hoe zou de Kerk, dan niet alles te vreezen hebben van dat liberalismus, dat gewis den Staat, maar nog veel meer de Kerk bedreigt ? Laten wij het spreekwoord indachtig zijn: Timeo Danaos et dona ferentes. Dat wil vrij vertaald zeggen : Laten wij onze tegenstanders vreezen, vooral als zij ons geschenken doen; hoeveel te meer, als zij, onder den schijn van ons vrij te maken, de middelen beramen om onze godsdienstvrijheid aan banden te leggen?
In een adres aan den gemeenteraad verklaart de direktie van het Paleis voor Volksvlijt zich bereid om de voorwaarde aan te nemen, door burgemeester en wethouders noodig geacht. Zij zegt namelijk in dit adres, dat, wanneer haar de exploitatie van het voorplein wordt toegestaan, zij zich verpligt om gedurende den tijd van die exploitatie den tuin achter het Paleis niet met woon- of pakhuizen te bebouwen of aan zijne bestemming te onttrekken.
Door de direktie van het Park is aan den Raad een adres ingediend, waarin zij zegt, dat door haar met belangstelling is kennis genomen van het adres, door de direktie van het Volkspaleis aan den Raad ingediend, ter bekoming van kosteloozen gebruiksafstand van het plein voor het Paleis, met verzoek om eene stedelijke bijdrage van ƒlO,OOO tot het plaatsen van een hek.
De Parkdirektie wenscht voor het tegenwoordige de bezwaren, die in de toewijzing van het verzoek liggen, niet in het breede uit te moton. en bepaalt zich slechts toteenige aanmerkingen, om op grond van deze met het verzoek te besluiten, dat het adres van de Paleisdirektie worde afgewezen.
Eenige ingezetenen hebben mede over deze aangelegenheid een adres aan den gemeenteraad gerigt, waarin ook zij het ingediende plan der Paleisdirektie strijdig met het belang en de waardigheid der hoofdstad noemen, en den Raad ernstig verzoeken het te verwerpen.
Dezer dagen is door de schiedamsche schoolkommissie met medewerking van den schoolopziener eene cirkulaire verspreid. Die heeren, treurende over het feit dat vele kinderen te vroeg de school verlaten en daarom reeds op hun 14e of 15e jaar veel, zoo niet alles vergeten hebben, wat zij op de school leerden, hebben naar een middel omgezien om dat kwaad te verhelpen en het gevonden.
Mitsdien stellen zij aan de Schiedammers voor, geen knapen in hunne dienst te nemen, die niet voorzien zijn vaneen certifikaat van hun hoofdonderwijzer, waaruit blijkt, »dat zij de lessen van het lager onderwijs op de dagschool geheel zijn gevolgd;" voorts verzoeken zij hun, den jongelingen beneden de 18 jaren gelegenheid te geven om de avondschool te bezoeken en hen daartoe aan te sporen. Bij die cirkulaire is gevoegd een biljet van den volgenden inhoud : De ondergeteekende verbindt zich om alleen die kinderen in zijne dienst aan te nemen, die van wege hunnen hoofdonderwijzer in het bezit zijn van een getuigschrift dat zij de lessen van het Lager Onderwijs op de dagschool geheel zijn gevolgd, ten andere om hun, die hij beneden den leeftijd van achttien jaar in zijne dienst heeft, de gelegenheid te verschaffen tot het bezoeken van de Avondschool en hen daartoe zoo veel mogelijk te zullen aansporen.
Schiedam, 1869.
Nu worden de Schiedammers verzocht dit biljet te onderteekenen, onverschillig of zy al of niet knapen of meisjes, die in genoemde termen vallen, in hunne dienst hebben.
Wij meenen de aandacht der katholieke Schiedammers bepaaldelijk op deze cirkulaire te moeten vestigen. Let wel, er wordt alleen gesproken van openbare avondscholen. Wij hopen daarom dat zij, eene dergelijke verbindtenis aangaande, znllen zorgen dat hunne ondergeschikten eene katholieke avondschool bezoeken. Mogt die niet bestaan, dan hebben zij in de ontvangen uitnoodiging eene reden te meer, om aan de oprigting van eene dergelijke avondschool te denken.
Ook vreezen wij dat ook hier weder een adder onder het gras zit verscholen, en wel dezelfde, die den angel steekt nit het utrechtsche schoolverbond: de schoolpligtigheid. Men durft het nederlandsche volk niet aan, en tracht het daarom te misleiden met allerlei zoogenaamde filantropische instellingen; wij zullen die evenwel bestrijden, waar wij haar ontmoeten, altijd als wij het woord schoolpligtigheid, zij het ook met waterletters, in haar vaandel zien geschreven staan. (Maasbode)
Z. M. heeft benoemd: tot burgemeester der gem. Nijeveen, J. W. van Roijen; tot kommandant der strafgevangenis voor jeugdige mannelijke veroordeelden nabij Doetinchem, J. H. Boshart; tot direkteur van het postkantoor: te Zevenaar, J. P. van Steenbergen; te Edam, D. L. Bakker; te Willemstad, K. H. J. A. Stoop; tot ontvanger der dir. bel. en ace. te Wommels c. a., E. J. Woudsma.
Het Staatsblad bevat het besluit van den 12" Oktober 1869, houdende vernietiging van twee besluiten van den gemeenteraad van Blankenham van 3 September 1869, tot beëediging en installatie van raadsleden en tot benoeming van een wethouder.
Verkorte balans der Ned. Bank, volgens de Staats-Courant:
Diskonto-rekening. . . ƒ 56,570,775.48 Beleening-rekening . . » 37,406,600.—
Munt en muntmat. . . » 77,016,067.34 Belegd rezervefonds. . » 3,277,355.— Geb. enmeub. d. Bank. » 438,963.26 Diverse rekeningen . . » 149,735.88}
f 174,859,496.963
Kapitaal ƒ 16,000,000.— Rezervefonds » 3,344,259.61
Bankbiljetten in omloop.» 131,057,680.— Bank-assignatiën in oml.» 518.50 Rekening-cour.-saldo's. » 22,431,045.13» Diverse rekeningen .. » 2,025,993.72
ƒ174,859,496.961
Met genoegen verneemt men, dat de heer mr. J. R. Corver Hooft zijne verkiezing tot lid van den amsterdamschen gemeenteraad heeft aangenomen.
In een partikulier schrijven van hier aan de N. Rott. Ct. wordt melding gemaakt van een loopend gerucht, dat de heer mr. S. A. Vening Meinesz, in September 11. in plaats van mr. Corver Hooft, tot wethouder voor de financiën benoemd, deze zijne betrekking ter beschikking van den Raad zou stellen, nu de heer Corver Hooft weder in dien Raad zitting neemt.
Wij vernemen dat in de leening, door de Kon. Ned. Stoombootmaatschappij geopend ten behoeve der stoomvaart tusschen Nederland en Noord-Amerika, reeds voor meer dan de helft van het bedrag is ingeschreven, en zich dagelijks nog deelnemers aanmelden (A. Ct.)
De heer Steijn Parvé, inspekteur van het middelbaar onderwijs in Holland en Zeeland, heeft eene cirkulaire aan de direkteurs van burger- en teekenscholen gerigt, waarin hij zegt, dat de beslissing der jury van de tentoonstelling in het Paleis van Volksvlijt omtrent het werk hunner leerlingen, geheel zonder zijne medewerking of voorlichting is uitgebragt, en dat hij dus hoegenaamd geen Verantwoordelijkheid op zich neemt. Had hij eenigen invloed daarop kunnen uitoefenen, zou hij althans getracht hebben te beletten, dat, zoo als nu is geschied, belooningen worden toegekend aan scholen die niet bestaan, voor voorwerpen, die niet zijn ingezonden.
's GRAVENHAGE, 26 Okt. Heden namiddag heeft de hoogleeraar Jacobi. van St. Petersburg, de vader der gal va'.o-plastie, opzettelijk voor dit doel van Parijs herwaarts gekomen, een bezoek gebragt aan het Monument in het Willemspark, 's Mans lof en verbazing over de wijze, waarop, en den tijd, binnen welken dat Monument versierd werd met een zoo groot aantal kolossale beelden, alleen door galvanoplastie, in koper overgebragt, is zeker eene der schoonste voldoeningen, waarop de heeren van Kempen mogten rekenen.
«Geheel Europa bevat geen wedergade van zulk een arbeid; deze toepassing der vrij geheimzinnige elektro-metallurfische wetenschap is eenig in hare soort. Zg heeft, zegevierende over alle bezwaren, het laatste probleem met onbeiwi-tbaren roem opgelost. Nederland mag zich op kunst-voortbrengselen van geheel nieuwen aard verhoovaardigen." Deze waren de woorden, die wij uit den mond van prof. Jacobi mogten vernemen,. Zij o hooggel. betreurde het slechts, dat wederen wind niet gedoogden al de beelden meer volledig te kunnen bewonderen. (D. v. Z.) — Ter aanvulling van het berigt van gisteren, kunnen wij mededeelen dat het chinesche gezantschap gisteren de stad Kopenhagen heeft verlaten, om zich herwaarts te begeven.
— 27 Okt. Het adres van Jhr. Mock om gratie voor Jacob de Vletter, is gisteren door een »aanzienlijk getal ingezetenen" onderteekend aan Z. M. den Koning aangeboden.
Men verneemt dat ook de raadsman van J. de Vletter, mr. J. J. Bergsma, eveneens een verzoekschrift om gratie aan Z. M. den Koning heeft ingediend.
NOORDWIJK, 26 Okt. Alhier heeft men het treurig berigt ontvangen, dat te Egmond aan Zee is aangedreven eene schuit zonder mast en zonder volk, genaamd Victor Jacob, zijnde een vaartujg toebehoorende aan den reeder D. van der Schalk, schipper Jacob Vink. aldaar. Daardoor zou het getal weduwen met vijf (waaronder eene moeder met zeven kinderen en twee zwangere vrouwen) en dat der weezen met dertien zijn vermeerderd; de overige scheepsgezellen waren ongehuwd of jongens.
ZAANDAM, 26 Oktober. In November a. s. zal de spoorweg Zaandam-Uitgeest voor het publiek worden opengesteld. De offieieele opening zal Zaturdag bevorens plaats hebben. Op dien dag zal, van wege het alhier bestaande komitee ter bevordering der spoorweg-belangen, aan den raad van administratie der Hollandsche Spoorweg-maatschappij een dinee worden aangeboden, waartoe verscheidene autoriteiten, als de minister van Binnenlandsche Zaken, de kommissaris des Konings in deze provincie en anderen zijn uitgenoodigd. In de meeste zaanl. gemeenten zal de dag der opening feestelijk worden gevierd. Men zoekt hier naar een feestprogramma voor het geval, dat de weg door het IJ klaar is.
BERKEL EN RODENRIJS, 26 Okt. Ten gevolge van het aanhoudende natte weder, mindert het gras hier sterk, en zal de staltijd vroeg invallen. De tongblaar heerscht algemeen; doch de afloop der ziekte is in den regel niet ongunstig, hoewel het vee door koude veel lijdt.
HARLINGEN, 26 okt.^lier is de tijding ontvangen, dat het schip Argo van de firma Hubert Jans & C°. in de Noordzee drijvende was gevonden, geheel defekt, maar nog voorzien met de beide booten. Later werd berigt, dat het vaartuig op Terschelling was aangebragt, en thans is de sleepboot Magnet heen, om het in de haven te brengen, Van de opvarende personen weet men nog niets.
Reeds acht dagen is vermist een terschellinger loodsboot, zijnde een der nieuw gebouwde vaartuigen, naar men zegt, met elf man. De hoop op het behoud van dezen bodem is uiterst flaauw. Zelfs wordt hier verhaald, dat op Terschelling blaauw geverwd hout is komen aandrijven, zooals er aan dat schip was.
HEEREN VEEN, 25 Okt. In eene op 11. Vrijdag te Leeuwarden gehouden vergadering van deelhebbers en belangstellende , in den aanleg eener spoorwegen van Heerenveen over Sneek en Bolsward naar Harlingen, zijn de statuten, vastgesteld\ en is besloten, onmiddellijk de voorloopige koncessie aan te vragen.
LEEUWARDEN, 26 Okt. In een buitengewone vergadering van den gemeenteraad, is heden met algemeene stemmen besloten, een adres aan de Tweede Kamer der Staten-Generaal in te dienen tegen de door den minister van Justicie voorgestelde overbrenging der strafgevangenis van Leeuwarden naar Medemblik.
---

