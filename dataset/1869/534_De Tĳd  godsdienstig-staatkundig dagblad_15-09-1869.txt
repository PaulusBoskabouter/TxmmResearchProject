AMSTERDAM, 14 September.
Gelijk wij gisteren hebben gezien, maken de socialistische genootschappen in Europa en Amerika, die zich als de vertegenwoordigers van het grootste deel der bevolkingen, dat is van de meerderheid, beschouwen, aanspraak op de oppermagt in den Staat. Eerst als zij die bezitten, kunnen zij tot de verwezenlijking van hun geliefkoosd denkbeeld — de arbeid geëmancipeerd van het kapitaal — de handen uitslaan. Het is om die verwezenlijking', dat zij de oppermagt begeeren, en er,- zoodra de gelegenheid gunstig is, langs revolutionairen weg naar zullen streven. De arbeid geëmancipeerd van het kapitaal, is niets anders dan onzin, gelijk het evenzeer onzin is, dat arbeid en kapitaal, zooals men tegenwoordig zoo dikwijls hoort zeggen, met elkander strijd voeren. Strijd van arbeid tegen kapitaal zou wezen: strijd van den boom tegen zijne vruchten. Kapitaal toch is het bespaard produkt van vroegeren arbeid. De heeren socialisten zouden verstandig handelen voor hun wenschen eene minder ongerijmde formule te zoeken, ofschoon men ook, zonder dat, zeer juist weet, wat zij bedoelen. Dit komt hierop neder, dat het reeds gevormde kapitaal niet in handen blijven mag van degenen, die het verworven hebben, maar hun ontnomen moet worden, om over te gaan aan den socialistischen staat der toekomst. Op dezen zal dan de pligt rusten van hetgeen het, in verbond naet den arbeid, oplevert, gelijkelijk onder allen te verdeelen. Volstrekte afschaffing van den eigendom alzoo. Slechts één bezitter of kapitalist, de Staat of de Maatschappij , welker leden allen arbeiders zullen zijn of als zoodanig beschouwd worden. De onregtvaardigheid van zulk stelsel behoeft niet aangetoond te worden; de onuitvoerbaarheid misschien wel. De eerste kan echter geen hinderpaal wezen in een eeuw, die als hoogste beginsel huldigt, dat er geen ander regt is dan de wil der meerderheid. De meerderheid der niet-bezittenden heelt slechts, tegen de kleine minderheid der bezitters , de opheffing van het kapitaal te besluiten, om het onregttot regt te maken.
Verondersteld dit geschiedde, en het stelsel trad in werking. Daags daarna zou elkeen even arm zijn, en de arbeid van allen zou beginnen. Het socialismus, dat de maatschappelijke ongelijkheden had weggevaagd, zou nu echter magteloos staan tegenover de natuurlijke ongelijkheden, waarvan de eersten het gevolg zijn. Meerdere kracht, verstand, beleid, volharding, naarstigheid en kennis zouden van zelve meerdere belooning' weten te verwerven, en alzoo nieuw bijzonder kapitaal, buiten het staatskapitaal, vormen. Dit zou ook geschieden al was er, uil haat tegen elke superioriteit, vastgesteld , dat een opperman even veel daghuur te vorderen had als een schrijnwerker, dat een Rembrandt geen hooger loon verdienen zou dan een kladschilder, en dat niet meerde innerlijke waarvan den arbeid, niet meer de hoedanigheid, maar enkel de hoeveelheid, bij de betaling in aanmerking zou worden genomen. De officieele gelijke verdeeling der vruchten van den arbeid kan zulke kapitaalvorming niet keeren, want na de uitdeeling zouden velen der bedeelden die vruchten inruilen tegen den hun verleenden arbeid van anderen, die hun ongenoegzaamheid of traagheid ter hulpe kwam. Wat dan"? Op gezette tijden het alzoo verkregen kapitaal opvorderen en verbeurd verklaren ten behoeve van den Staat, om wederom gelijkelijk verdeeld te worden? Het gevolg hiervan zou zijn dat de luijaard er het best aan toe was, en daar de arbeid van nature een boete is en niemand zich afslooft uit louter genoegen, zou in de socialistische republiek elkeen er op uit wezen om zoo min mogelijk te werken. Nadat zij een korten tijd geteerd had op het wederregterlij'k benaderd kapitaal, zou de som der produkten van den algemeenen arbeid niet meer voldoende zijn, om het onderhoud van alle burgers te bestrijden, die weldra de heerlijke gelijkheid van den hongersnood en de uiterste ellende voor oogen zouden hebben. Misschien voorkwam evenwel de een of andere socialistische staatsman dit vrceselijk uiteinde van zijn gemeenebest, door in tijds den algemeenen dwangarbeid in te voeren, die de van het kapitaal geemancipeerde burgers der vrije republiek met lig'chaamstraffen zou noodzaken de hun dagelijks opgelegde taak geheel af te werken.
Het gros der socialisten redeneert zoover niet door. Zij vestigen hun begeerlijke oogen alleen op de buit, die hun leiders hun in het verschiet laten zien, en op de invoering eener algemeene gelijkheid, welke, het is waar, zal aanvangen met elkeen rampzalig te maken, maar volgens hun wanbegrip een maatschappij moet stichten, alleen uil gegoede burgers zamengesteld. En al was het dat hun aangevuurde fantazie hun geen poetsen speelde, al hadden zij eenig besef van den wezenlijken aard der toekomst , die zij nastreven, het zou noch hun gezindheid, noch hun bedoelingen veranderen. De hoofden der socialisten vinden hun aanhang in de duizenden en duizenden, welke niets te verliezen hebben, en daarom zeer geneigd zijn om de gewaagde proef te ondernemen. Mislukt die, welnu, zij zouden niet ongelukkiger wezen dan thans. Die hoofden zijn lieden, zooals elke eeuw er oplevert, maar onze eeuw in grootere hoeveelheid dan de vorige; lieden, die in een normalen toestand der maatschappij weinig kans tot verheffing hebben, maar voor zich zelven veel gewin hopen, wanneer zij het onderste boven wordt gekeerd. En bij al de blindheid daar, en de misdadige berekeningen eener on voldane heersch- en genotzucht hier , komt nog de satanische hartstogt van den nijd. Deze is, bij het verschijnsel dat wij behandelen, het werkzaamst van al, en verschaft den magtigsten prikkel. Al mogten ook alle theoriën nopens den geëmancipeerden arbeid, en zijn gelijkelijk verdeelde opbrengsten falen, er blijft toch altijd dit groote voordeel over dat, als het stelsel wordt toegepast, derijken zullen afdalen tot den rang van hen, die nn met wrevel naar hun overvloed opzien, en juichen zouden van vreugd bij hun verarming en vernedering. TJit deze helsche giftstof wordt de lijm vervaardigd, welke de socialistische broederschap zamenvoegt. Hierom is de betrekkelijke onverschilligheid zoo belagchelijk en bedenkelijk, waarmede de regerende klassen onzer dagen op de socialistische beweging nederzien. Velen meenen zich over haar niet te moeten bekommeren; zulke stelsels zijn immers onzinnig! Zekerlijk, zijn zij dat. Maar daarin is geen reden tot gerustheid, maar juist tot vrees. Voor stelsels, die niet onzinnig, maar redelijk, regtvaardig en uitvoerbaar zijn, behoeft niemand zich beangst te maken. Men moet er integendeel de toepassing van wenschen. Maar in proefnemingen met onzinnige stelsels ligt een geducht gevaar voor de maatschappij. Anderen, die wat dieper doordenken dan de eersten, en daarom niet meenen, dat alle middelen van voorzorgovertollig zijn, verwachten veel heil van het volksonderwijs. Dit kan ongetwijfeld van nut zijn, maar het is niet afdoend. Al mogt het uitwerken dat de lagere klassen juistere denkbeelden erlangden over de ekonomische vraagstukken, dan zou nog slechts weinig gewonnen zijn. Men lette op de taal der woordvoerders in de socialistische kongressen. De meesten leveren het bewijs, dat het hun aan geen enkele der kundigheden hapert, die op de lagere scholen worden geleerd; sommigen zelfs bezitten meer kennis dan daar gewoonlijk wordt opgedaan, En als men zich uit de Februarij-omwenteling het feit herinnert, dat in het Frankrijk van 1848 de vurigste socialisten uit den schoolmeestersstand waren aangeworven, dan is er zelfs reden om te vragen of er niet een soort van scholen "is, waar de socialistische gevoelens worden aangekweekt in plaats van bestreden.
Doch laat ons, voor een oogenblik, deze daadzaken niet in rekeningbrengen. Nemen wij aan dat het lager onderwijs onzer dagen zijn leerlingen genoeg ontwikkelt, om hen klaar te doen beseffen, hoc dwaas het stelsel der socialisten is, en hoe de mindere man daardoor nooit tot de gegoedheid kan komen, die hij begeert. Ook in dat geval blijven de hartstogten over, die alle besef verdooven, en onder deze de nijd, die geen eigen voordeel, maar enkel het nadeel van anderen beoogt. Hartstogten nu, worden niet door onderwijs uitgeroeid. Andere middelen moeten daartegen worden aangewend, maar die vallen niet in den smaak van het meerendeel der tegenwoordige regeerders; zij wijzen ze af voor zich zelven en anderen.
Tot dusverre is de hedendaagsche maatschappij, ook wegens hare begrippen over vrije verkondiging van alle meeningen, het onbeperkt regt van vereenigen, en het alvermogen van den volkswil, onmagtig om iets tegen de socialistische beweging, welke dagelijks in kracht toeneemt, te beramen , veel minder in het werk te stellen. Weerloos laat zij het monster, dat haar verslinden wil, voor haar oogen opgroeijen, en, wat het beklagelijkst van alles is, dikwijls werpt zij het zelfs voedsel toe!
De Arnhemsche Courant spreekt over de houding, die sommige Kamerleden, door haar de liberale Katholieken genoemd, in de aanstaande zitting zullen moeten aannemen. Zij zegt: »Hun positie is niet dezelfde gebleven. Tot hun getal treedt toe de heer Pijls. Maar de heer Pijls heeft ten opzigte der onderwijswet eene verklaring afgelegd vóór zijne verkiezing, die hem wel verpligten zal actief en aggressief op te treden tegen het kabinet en tegen de liberalen, onder wier vlag hij overigens wil varen. Wat kunnen dan zijne geestverwanten doen? Met hem meegaan, of liever, met hem zich aansluiten aan den heer Heydenrijck? In ieder geval zullen ze open en ruiterlijk partij moeten kiezen. Siagen om den arm kunnen toch niet meer baten. En al konden ze het, dan zou men ze toch moeten verfoeijen. 't Wordt hoog tijd, dat wij komen tot zuivere toestanden. Daarvoor is 't vooral ook noodzakelijk, dat de liberalen open en rond hun gevoelen uitspreken. De zelfstandige katholieken, die de volksschool liefhebben en hooger schatten dan die der kerk, zullen zich dan van zelve aan hunne zijde blijven scharen, ook op dat gebied met hen homogeen. En de overigen ? Om hen te behouden geen de minste concessie! Zij moeten doen , wat ze niet kunnen nalaten. Laat hen tot de oppositie overgaan. Op vrienden, die men moet ontzien en door allerlei menagement misschien zou kunnen behouden, valt bij het »kritiekste" toch niet te rekenen."
Wij laten hier voor rekening van het liberale blad, wat het meent nu reeds te kunnen verzekeren over het aanstaande gedrag van eenige door haar genoemde afgevaardigden, en zullen, alvorens dat te beoordeelen, afwachten, gelijk billijk is, hoe deze zich daaromtrent zelven zullen verklaren, als de zittingen heropend zijn. In het algemeen zijn de bovenstaande regelen echter van veel belang. Wanneer wij hier de Arnhemsche Courant mogen aanzien, sprekende als orgaan harer partij, dan roept deze den Katholieken in de Kamer toe: »tusschen deze twee hebt gij de keus; öf «zelfstandige Katholieken" worden, dat is, uw Katholicismus verloochenen als onze partij-inzigten het zoo vorderen, cD, te beginnen met d-r onderwijskwestie, de liberale leer en niet die van het Mandement volgen; öf wel u bij onze bestrijders voegen; geen halfheid meer; geen schikken of ploorjen, maar ruiterlijkheid." Zooals men ontwaart is het nu niet alleen de Tijd, maar zijn het ook de liberalen, die op hunne beurt zeggen : ïvrsch of vleesch."
Het Venloosch Weekblad ontleent aan het Huisgezin het volgende berigt uit Breda:
»Van een onzer vrienden ontvangen wij het volgend extract uit de memorie van toelichting van de gemeente-rekening der stad Breda, opgemaakt door burgemeester en wethouders in de maand Julij jl.
»»De openbare scholen voor lager en meer uitgebreid onderwijs hebben door de oprichting eener R. K. school in de parochie van den H. Antonius niet weinig geleden. Geene middelen , zelfs geene onbetamelijke, zijn gespaard, om de beangstigd gemaakte ouders te nopen hunne kinderen van de degelijke gemeenteschool, van alle hulpmiddelen voorzien, af te nemen , en ze naar de zoogenaamde Fratersschool, met hare onbeschaafde en onkundige onderwijzers te zenden zoo wel in het nadeel der ongelukkige jeugd, bij welke alle ontwikkeling stelselmatig aldaar wordt wederstreefd, als tot schade der gemeente, die zich aanzienlijke kosten heeft getroost. Vooral is door deze clericale mededinging de eerste openbare school getroffen.""
Het Venloosch Weekblad zegt dat deze officieele stijl een blik doet slaan in de verborgenheden der liberale gemoederen, en het herinnert dat de heer Kerstens, burgemeester van dezelfde gemeente Breda, die zoo krasse Memoriën van Toelichting oplevert, onlangs door den heer Fock tot schoolopziener is benoemd. Het voegt daar deze bijtende opmerking bij:
»Toen dit ministerie optrad verklaarde de heer van Bosse, als hoofd van het kabinet, dat bij de vorming eene verzoenende gedachte had voorgezeten. »Dit komt uit, evenals het vermaarde gezegde van Napoleon III: L''empire c'est la paix"
Des ondanks gelooven wij , dat zulke uitdrukkingen van de burgemeesters en wethouders van Breda geen goedkeuring bij de regering zullen ondervinden. De minister van Binnenlandsehe Zaken heeft altijd gezegd, dat hij regtmatige grieven zou wegnemen, als zij hem werden kenbaar gemaakt. Welnu, hier is zulk een grief. Het bestuur van Breda ontziet zich niet, zonder eenigen schijn van bewijs, achtenswaardige onderwijzers, die geheel belangloos, hun taak vervullen, en aan alle vereischten hebben voldaan, welke de wet stelt, onbeschaafd en onkundig te noemen. Het plaatst zich dus boven de wet, en boven de staatskommissie, die de examens afneemt, en veroorlooft zich scheldwoorden te bezigen tegen eerbiedwaardige personen, die in niets hun regten overtraden, en aan geenerlei vergrijp schuldig zijn. Wij verwachten, dat de regering hier door straffen van haar regt vaardigheid blijk zal geven.
In het laatste nummer van den Gelderlander wordt verwezen naar een vonnis in assurantie zaken, onlangs te Rotterdam geveld.
Een verzekerde te Schiedam bij een geldersche brar.dassurantie-maatschappij was, na bekomen schade, door de agenten dier maatschappij een zekere som als vergoeding voor de geleden schade, welke zij hadden opgenomen, toegestaan. De maatschappij wilde echter slechts ongeveer de helft dier som uitbetalen, dewijl zij de schade minder groot achtte; van daar proces. De regter oordeelde dat zij niet gehouden was zich naar de taxatie van schade, door hare agenten verrigt, te gedragen, dewijl deze niet had plaats gehad, in overleg met haar, gelijk, volgens den aard der aan haar agenten verstrekte volmagt, had behooren te geschieden. Mitsdien werd den verzekerde zijn eisch tot uitbetaling van het eerst vastgestelde bedrag ontzegd, en hij in de kosten van het proces veroordeeld. De Gelderlander voegt aan haar uitvoerig verslag van dit "regtsgeding deze waarschuwing" toe, welke wel de aandacht van het publiek verdient : »0f de verzekerden tot hiertoe wel veel onderzoek gedaan hebben naar de volmagten der Agenten van eene Verzekeringsmaatschappij , valt te betwijfelen. Intusschen zal het nu raadzaam zijn dat zij voortaan zich van de strekking van die volmagten op de hoogte stellen, om bij eventueele brandschade geene teleurstelling te ondervinden."
j.'-De Staats-Courant deelt het programma .mede voor de opening van de Vergadering der Staten-Generaal, te 's Gravénhage, op Maandag den 20° Sept. 1869. Art. i. Des middags ten twaalf ure, zullen de leden der Staten-Generaal zich begeven naar de zaal, bestemd voor de zittingen van de Tweede Kamer, en zich in eene Algemeene Vergadering'vereenigen , onder voorzitting van den^door Z. M. benoemden Prezident van de Eerste Kamer.
Art. 2. De Ministers, Hoofden van Mimsterieële Departementen, de Kanselierder Orden en de leden van den Raad van State zullen zich, des namiddags ten één ure, mede in die zaal vereenigen. Art. 3. Zijne Majesteit de Koning, de Vergadering der Staten-Generaal zullende openen, zal ten één ure met den volgenden trein van het Paleis afrijden: a, een kommando kavalerie tot opening van den trein; b. een Hoffourier en twee rijknechts te paard;
c. de Kamerheer-Ceremoniemeester, gezeten in eene koets met twee paarden bespannen, gaande één lakkei naast elk portier;
d. acht Kamerheeren van Zijne Majesteit, gezeten in twee koetsen, ieder met vier paarden bespannen, gaande één lakkei naast elk portier. De kamerheeren plaatsen zich volgens hunnen raag van benoeming; e. de Groot-Officieren van 's Konings huis, gezeten in twee koetsen , ieder met zes paarden bespannen, gaande twee lakkeijen naast elk portier;' ƒ. een kommando kavalerie; g. Zijne Majesteit de Koning en hunne Koninklijke Hoogheden de Prinsen, tegenover den Koning gezeten, in eene koets met acht paarden bespannen, gaande een rijknecht naast elk paard en vier lakkeijen naast elk portier. De Adjudanten-Generaals en de waarnemende Goeverneur der Koninklijke Rezidentie, te paard; rijdende de oudsten in rang regts, de jongsten links van de koets; daarop volgen de officieren van het militaire Huis, rijdende twee aan twee, de oudsten in rang vooruit; h. een kommando kavalerie, tot sluiting van den trein.
Art. 4. De trein zal rijden: door het Noordeinde, door de Hoogstraat, door de Gravenstraat, over het Buitenhof, naar het Binnenhof.
Art. 5. De trein gekomen zijnde aan de Vergaderplaats der Staten-Generaal, zal de Koning aan de deur van het gebouw ontvangen worden door eene Kommissie uit de vergadering, die, voorafgegaan door den Kamerheer-Ceremoniemeester , de Kamerheeren en de Groot- Officieren van 's Konings Huis, Zijne Majesteit zal geleiden naar de zaal der Staten-Generaal. Het Militaire Huis volgt onmiddellijk.
Art. 6. De groot-officieren van 's Konings Huis en de waarnemende Goeverneur der Koninklijke Rezidentie plaatsen zich achter Zijner Majesteits zitplaats, de Kamerheeren regts en het militaire Huis links van den troon.
Art. 7. De zitting geëindigd zijnde, gaat de Koning met denzelfden trein, waarmede Z. M. binnen gekomen is. en in de bij art. 3 vermelde orde, naar het Paleis terug; zullende de trein den navolgenden weg nemen: van het Binnenhof, over den Korten Vijverberg, over den Langen Vijverberg, over de Plaats, door het Noordeinde, naar het Paleis. Art. 8. Salvo's uit het geschut zullen het afrijden van Z. M. van het Paleis, en het oogenblik waarop de Koning het gebouw van de Staten-Generaal verlaat. aankondigen.
Het Staatsblad hevat het besluit van den 7- Sept 1869, tot toelating vanden regtstreekschen inslag van buiten 's lands van het ruwe zout, waarvoor vrijdom van den accijns is toegestaan ten belioeve van iabneüen en trafieken.
De minister van Oorlog, brengt bij deze ter kennis van de betrokken"autoriteiten en van de'milicien-verlofgangers der ligting van 186*5, behoorende tot het regement grenadiers en jagers en de overige regementen infanterie, dat hij, daartoe gemagtigd bij koninklijk besluit van den 24n Junij jl., heden de verëischtè bevelen heelt uitgevaardigd om de gemelde verlofgangers in werkelijke dienst op te roepen, ten einde gedurende hoogstens 30 dagen in den wapenhandel geoefend te worden. De bedoelde miliciens, bij openbare kennisgeving in de gemeenten opgeroepen, zullen zich, ditmaal, regtstreeks begeven naar het bataljon waartoe zij behooren, en daarbij op den 16a September e.k., vóór 4 ure des namiddags, moeten aankomen. Voor zoo veel de standplaats van het bataljon meer dan 30 mijlen van hunne woonplaats is verwijderd, zal aan de miliciens, door de zorg van den burgemeester der gemeente, het gewone reisgeld verstrekt wprden.
Z. M. heeft benoemd: tot kantonregter te Appingedam, mr. J. O. H. Ramaer; tot plaatsvervangend kantonregter te Elburg, mr. S. j. baron van Pallandt; herbenoemd tot burgemeester: van Hedel, Amrnerzoden en Kerkwijk, ,T. P. A. TJiterihage de Mist; van Pijnacker en Nootdorp, jhr. J. L. Hesselt van Dinter.
De hevige storm, die eergisteren woedde, was voor de gebouwen op het voorterrein van het Paleis voor Volksvlijt zeer noodlottig. Ten twaalf ure verhief de storm zich op het allerhevigst, er. weldra zag men van alle zijden de uitwerkselen. Het Café-Werker leed met den restaurant Bolten de meeste schade, vooral het eerstgenoemde getimmerte. Alle ballons zijn vernield, het plafond is gedeeltelijk aan flarden. Beiden hebben mede groote schade aan het dak enz. De kiosk van rotting is verschrikkelijk gehavend. Van de annexe zijn vele ramen vernield. In den tuin van het Paleis is de müziektent beschadigd en een warande verwoest. Het Paleis zelf heeft, dank zij zijnen hechten bouw, niets geleden.
De directie van de Noord-Brabant-Duitsche Spoorwegmaatschappij heeft van den Minister van Binnenlandsehe Zaken het berigt ontvangen, dat de concessie voor den spoorweg van Boxtel naar Wesel thans deünitief is verleend. (N. li. Ct.)
Aan den Minister van Binnenlandsehe Zaken is door ingezetenen der gemeente Woudrichem (Provincie Noord-Brabant) een adres gerigt, houdende verzoek om ook hunne streek in de telegrafische gemeenschap op te nemen. De redenen die zij voor dit verzoek aanvoeren, zijn ontleend aan de belangrijkheid der plaats. {Idem.)
Men verneemt, dat onderscheidene buitenlandsche gedelegeerden op het internationaal statistisch kongres, alvorens naar hunne Staten terug te keeren, een bezoek zullen brengen aan Ommerschans, Frederiksoord, Mettray en Bronbeek.
Men deelt uit 's Gravénhage aan de Arnh. Ct. mede, dat de sluiting der zitting van de Staten-Generaal in plaats van, zoo als aangekondigd was, op Zaturdag 18, Donderdag 16 September, ten i 5 ure zal plaats hebben.
In de Winschoter Ct. wordt de opmerking gemaakt dat nog nooit zooveel vreemdelingen den landbouw in Groningerland, en meer bepaald in het Oldambt en Westerwoldes in oogenschouw hebben genomen, als dit jaar ; tot zelfs Italianen. Eergisteren nog arriveerden een franseh edelman en echtgenoote. Bij terugkomst te Winschoten roemen allen de zeer heusche ontvangst bij heeren grondbezitters, alsmede de royale boerenbehuizingen en den met zeldzame zorg gedreven wordenden landbouw zelven.
's GRAVÉNHAGE, 13 Sept. H. M. de Koningin, die met HD. jongsten zoon, Prins Aiexander, gisteren de voormiddagdienst in de Groote Kerk bijwoonde, werd plotseling in het midden der godsdienstoefening, waarbij Ds. Bryce de predikbeurt vervulde, door eene ongesteldheid aangegrepen, die H. M. noodzaakte spoedig het bedehuis te verlaten, om zich naar 't Huis ten Bosch te doen brengen. Z. K. H. prins Aiexander, zeer ontsteld, volgde H. M., wier ongesteldheid — met vreugde zal men dit algemeen vernemen — van weinig beteekenis is, zoodat Hr. Ms. gezondheidstoestand heden weder geen ongerustheid behoeft te verwekken.
— De toestand van de beide in hel huis verpleegde werklieden, die bij liet ongeluk aan het station van den Rijnspoorweg zwaar verwond zijn, is heden tamelijk geruststellend. De vier andere werklieden zijn — zooals trouwens gisteren reeds is medegedeeld — slechts zeer ligt gekwetst, zoodat hun toestand hoegenaamd geen vrees inboezemt en sommigen hunner zelfs weder aan 't werk zijn.
SCHEVENINGEN, 13 Sept. Van des middags twaalf ure af heeft gisteren een hevige storm uit het zuiden, zuidwesten, wfsten en hoi i gewoed. Van ongelukken von belang hcaSt men echter niet gehoord. Schepen zijn niet in het gezigl geweest. Een vijftiental boomen, waarvan de meesten nogal jaren tellen, werden op den ouden Scheveningschen straatweg ontworteld of door midden gebroken en anderen van hunne takken beroofd. Het sigarenhuisje op het terras aan de landzijde van het badhuis werd uiteengeslagen, en dit zou met den bazar ook waarschijnlijk het geval zijn geweest, indien de eigenaar niet nog bij tijds voor het behoorlijk schoren had gezorgd. Het wrak van de Alfred, met de slooping waarvan men wilde wachten tot na de sluiting van het badsaizoen, geraakte vlot en men zag stukkenhout daarvan in zee drijven. Het wrak bevindt zich thans vóór de eerste villa, naast het badhuis. Bij het verlengde gededte van het Marcelisslop stortten twee in aanbouw zijnde visscherswoningen, welke bijna voltooid waren, in. Gedurende het hevigste van den storm zijn drie pinken, van de haringvisscheiij terugkomende, op gevaar af van te vergaan, geland. Eéne, toebehoorende aan den reeder P. de Niet, bij het paviljoen; ééne, toebehoorende aan den reeder A. de Niet, voorbij het Wassenaarsche slag, en ééne, toebehoorende aan den reeder E. Dijkhuizen, te Katwijk.
— Met de haringvisscherij is het vrij gunstig gesteld. De drie. welke gisteren aangekomen zijn, medegerekend, zijn nu 13 schuiten aangekomen.
— 14 Sept. De storm, welke gisteren voormiddag was gaan bedaren, heeft zich in den namiddag weder met kracht verheven en tot den afgeloopen nacht ten drie ure uit het West-Noordwesten vreeselijk gewoed. Men denkt dat een schip bij den hoek van Holland is vergaan. Ledige suikerkisten, gemerkt Arratta, en drie balen geheel door het zeewater bedorven tabaksbladeren zijn uit zee op dit strand aangespoeld en geborgen.
ROTTERDAM, 13 Sept. De in aanbouw zijnde spoorbrug over het Hollandsch Diep heeft door den storm der laatste dagen nog al geleden. Vijfmachineriën zijn door den storm van de pijlers geslagen en in de diepte verdwenen. Acht menschen, die daarop aan het werk waren, hadden omstreeks 12 ure de noodvlag geheschen , maar er kwam niemand opdagen om hen te redden. Zij zijn toen met hun achten in een oud wrak bootje naar land gegaan en met veel krachtsinspanning ver beneden den Moerdijk behouden aan wal gekomen.
VLAARDINGEN, 14 Sept. Met de haringvisscherij is het zeer schraal. Na drie maanden, dat daarmede begonnen is, bestaat de aanvoer van de gansche, uit 103 schepen bestaande, vloot in 4263 ton haring. In de laatste week kwam slechts één schip te Enkhuizen binnen, met 84- ton haring, terwijl de laatste aanbrengst, zoowel hier als te Maassluis, op 4 dezer geschiedde. De berigten, die bekend zijn, zijn allen even ongunstig, en bij een niet spoedigen omkeer, zal het einde voor zeer velen een gevoelig verlies opleveren.
's HERTOGENBOSCH, 13 Sept. Het stormweer dat gisteren den geheelen dag aanhield en heden, hoewel iets minder, hevig voortwoedt, heeft alhier nog al verwoestingen aangerigt. Vele huizen zijn beschadigd, en enkele boomen ontworteld; vooral de fruitboomen hebben door dit noodweer veel geleden, daar bijna al hunne vruchten zijn afgewaaid.
Ook in de provincie zal de storm zijn nadeel hebben te weeg gebragt; tot hiertoe ontbreken ons nog nadere berigten.
BREDA, 13 Sept. De milicien, die eenige weken geleden, zooals gemeld is, bij het schijfschieten, ten gevolge van onvoorzigtigheid het ongeluk had een korporaal, belast met het aanteekenen der schoten, ter neer te schieten, is dezer dagen door den krijgsraad te 's Bosch, na eene maand te hebben gezeten, vrij gesproken. MEPPEL, 13 Sept. Het aanhoudend stormachtig weder heeft het water in de oeverlanden tusschen deze en de naburige gemeenten Staphorst en Zwartsluis zoodanig doen stijgen, dat de bedoelde landen voor 't grootste gedeelte onderstaan; ook is de rivier de Roest buiten hare oevers getreden, 'twelk de inundatie zeer bevorderd heeft.
HEERENVEEN, 13 Sept. Het spoorwegplan ter verbinding van de Drentsche lijn, die hare voltooijing nadert, met dc Friesche, voortgezet tot Harlingen — ter verdere expediëering van goederen en vee. zooals zulks alleen op nieuwe kommunikatie-middelen, die regtstreeks op 't doel afgaan, ook voor vermeerend personenvervoer, dat op deze terreinen de schoonste van twee provinciën, nog zooveel, nog bijna alles te wenschen overlaat — komt meer en meer ter sprake en verdient dan ook de medewerking van gemeente-besturen, provinciën en rijk in alle opzigten.
---

