AMSTERDAM, 20 September. VEREEVIGDE ZITTING DER REIDE KAMERS. op Maandag 20 Sept. 1869. ter opening van de gewone vergadering der Staten-Caaeneraal.
De heer Mr J. A. Philipse, die den voorzittersstoel bekleedt, opent, nadat de leden der beide Kamers zich in de zaal, bestemd voor de zittingen van de Tweede Kamer, vereenigd hebben, tegen half één ure de vergadering, en laat een koninklijk besluit van 15 Sept. jl., houdende zijne benoeming tot Voorzitter der Eerste Kamer gedurende het aanstaande zittingjaar der Staten-Generaal, door den griffier dier Kamer voorlezen. De Voorzitter, aan wien dien ten gevolge, overeenkomstig het voorschrift van art. 103 der Grondwet, het bestuur dei- Vergadering is opgedragen, benoemt eene komrmssie,bestaande uit leden der Eerste en Tweede Kamer, die Z. M. den Koning bij HD. aankomst in het gebouw der Staten-Generaal, ontvangen en in- en uitgeleide zal doen. De ministers, hoofden van ministeriëele departementen , de kanselier der beide orden en de leden van den Raad van State vervoegen zich ten één ure mede in de vergaderzaal. Zijne Majeisteit de Koning, die zich met de koninklijke prinsen op de in het programma voor de opening van de vergadering omschreven wijze naar het gebouw van de Tweede Kamer der Staten- Generaal begeven heeft, wordt, na een kort tijdsverloop aldaar aangekomen, in de vergaderzaal binnengeleid. Zijne Majesteit de Koning plaatst zich op den troon en houdt, terwijl de prinsen naast Hoogstdenzelven gezeten zijn, de volgende openingsrede:
Mijne Heeren!
Het is Mij aangenaam de Vertegenwoordiging van het Nederlandsche Volk bij de opening dezer zitting, welkom te heeten,
Onze betrekkingen met de andere Mogendheden zijn van den meest vriendschappelijken aard.
Met welgevallen mag Ik op nieuw getuigen van den loffelijken ijver, door Zeeën Landmagt betoond bij de vervulling van hare pligten.
In den inwendigen toestand des lands mag Ik op veel goeds wijzen. De oogst was in vele opzigten gezegend. De verliezen, die de veestapel in vorige jaren leed, zijn genoegzaam geheel aangevuld. De zeevisscherijen verkeeren in gunstigen toestand. Mijne aandacht blijft gevestigd op al wat vrije ontwikkeling van handel en nijverheid kan bevorderen.
Het volksonderwijs blijft een voorwerp van Mijne levendige belangstelling.
De ontwerpen van Wet ter regeling van het hooger onderwijs en van het onderwijs in de beeldende kunsten zullen U op nieuw worden voorgelegd. "Wettelijke regeling van de inrigting der bewaarscholen wordt voorbereid.
De ondervinding sedert de invoering der armenwet omtrent hare werking verkregen, heeft hare gebreken genoegzaam doen kennen, om over te gaan tot hare wijziging. Herziening van de tabel, vermeld in art. 1 der Kieswet, wordt noodzakelijk geacht. Aan de nog niet voltooide Spoorweglijnen wordt, evenals aan andere groote werken, met ijver gearbeid. Tot hunne voltooijing worden buitengewone hulpmiddelen vereischt. Hoewel daaruit eenige verhoognig van den rentelast voortvloeit, kon de Staatsbegrooting tot een lager cijfer dan dat van het loopend jaar worden teruggebragt.
Behalve de vroeger door U onderzochte Financieele Wetten, worden andere voorbereid, met name een ontwerp aangaande het patentregt.
Wets-ontwerpen betreffende de voltooijing vari ons vestingstelsel, de organizatie der schutterijen, de invoering der nieuwe regterlijke inrigting en tot verbetering van handels- en strafregt, zullen U in deze zitting worden aangeboden.
Het verslag van het beheer en den toestand der Overzeesche Bezittingen en Koloniën wordt U heden ingezonden.
Bevat het inderdaad veel bevredigends, wanneer men de uitgestrektheid van het gebied in aanmerking neemt, het vermaant Ons tevens om ijverig te streven naar de verbeteringen, die in Ons vermogen liggen.
Voorstellen van wijde strekking worden U gedaan bij de begrooting van Nederlandsch Indië voor 4870, en bij de onafgedaan gebleven voordragten betreffende agrarische en industriëele ondernemingen aldaar.
Een Ontwerp tot bevordering van den aanvoer van vrije arbeiders in Suriname, wordt in gereedheid gebragt.
Ook in deze zitting zal de omvang Uwer werkzaamheden groot zijn. Met het oog op den ijver door U in Uwe vorige zitting betoond, maak Ik ook nu staat op Uwe medewerking.
Moge het belang des Vaderlands door eendragtig streven krachtig worden bevorderd.
Ik verklaar de gewone zitting der Staten-Generaal geopend.
Zijne Majesteit de Koning verlaat, na het uitspreken dezer rede, met de prinsen, begeleid door de kommissie, de vergaderzaal, om zich op de bepaalde wijze naar het koninklijk paleis terug te begeven.
De Voorzitter sluit, nadat de kommissie is teruggekeei d, de vereenigde zitting der Kamers.
Zonderling in hooge mate moet het gedrag schijnen, dat de regering van Beijeren tegenover den Paus en het aanstaande Koncilie aanneemt. Zonderling èn omdat Beijeren, het in vergelijking van andere rijken kleine Beijeren, in die handelwijze geheel alleen staat, èn omdat men zoo iets niet had kunnen verwachten in een land, waar de bevolking nog uitmuntend katholiek is, die bij de laatste verkiezingen eene aanzienlijke katholieke meerderheid naar den Landdagheeft afgevaardigd. Maar die regering is liberaal in den slechten zin van het woord, en, het is door veeljarigeondervinding bekend, zulke regering handelt dan slechts volgens de opinie en den wensch Her bevolking, wanneer deze vijandig aan de katholieke Kerk is.
Om voor onze lezers dit onderwerp duidelijk te maken, moeten wij den draad hooger opnemen.
De Kerk wil den Staat niet overheerschen, maar omgekeerd ook niet door den Staat overheerscht worden. Wat zij verlangt, is wederkeerige overeenstemming, welwillendheid, hulpbetoon, bescherming en ondersteuning: mutua inter Sacerdotiurn et Imperium consiliorum societas et concordia, zooals Pius IX in zijne zoo gewraakte, zoo kwalijk begrepene encykliek quanta cura zich uitdrukt. Deze wederzijdsche overeenstemming en zamenwerking veronderstellen wederkeerig vertrouwen en welgezindheid.
In dc voorgaande eeuw bestond er eene klasse van politici, destijds regalisten genaamd, die, begeerig- om de regten der Kerk te verkorten en haar, zoo mogelijk, aan banden te leggen, immer bij de Kerk den toeleg veronderstelden om op het gebied der burgerlijk regering te treden. Vandaar achterdocht tegen de Kerk, kwade vermoedens tegen den Paus en de Bisschoppen. Vandaar verder prevenlieve maatregelen tegen de ingebeelde booze plannen der Kerk; en om der bruid van Christus te beletten kwaad te doen, waaraan zij niet eens gedacht had, maar dat Caesar bij haar veronderstelde, werd zij door de burgerlijke regering aan banden gelegd. Dit werd in dien tijd jus cavendi genoemd; het vcrvveringsregt zouden wij zeggen. De houding van den Staat tegenover de Kerk was die der policie tegenover verdachte personen en gaauwdieven.
Welnu, op dit achterlijk standpunt heeft prins von Hohenlohe zich geplaatst. Hij verdenkt de Kerk van booze plannen. Terwijl andere jegens de Kerk kwalijkgezindc goevernementen, b. v. België en Oostenrijk, de Kerk laten begaan en laten beraadslagen, overigens vast besloten om haar krachtig terug te stooten, wan-
neer zij, naar hun oordeel, de grenzen harer bevoegdheid mogt overschrijden; zien wij de beijersche regering staan loeren door de spleten van de deuren van het Vatikaan, waar achter de godgeleerden, door den Paus te zamen geroepen, voorloopig het program bewerken , dat aan de Vaders van het vatikaansch Koncilie zal worden voorgelegd. Wij zijn overtuigd dat de prins van Hohenlohe geen enkele syllabe heeft gejioord; maar gelijk het dikwijls gaat met de zóó gehate luistervinken, hij meent wat gehoord te iiebben; dat weinige is in zijne verhitte verbeelding tot een berg aangegroeid: —en nu aanstonds aan het werk om het gebouw af te breken, voordat de bouwmeesters bijeen zijn, voordat zij zelfs weten wat en hoe zij zullen bouwen.
Welligt meent de munchensche prezident-minister blijken te geven van schranderheid, waakzaamheid en helder doorzigt; kinderachtig is de houding, die hij aanneemt, en bespottelijk de figuur, die hij maakt. Zelfs debemoeizieke von Beust, die in alles gaarne den neus steekt en jaarlijks riemen papier verbruikt voor het schrijven van diplomatieke nota's, heeft, zich dezen keer wel gewacht om met den Beijer zich aan de bespotting prijs te geven.
Maar welk middel staat aan prins von Hohenlohe ten dienste om den Paus en het Koncilie te verhinderen, vrijelijk hunne taak te volbrengen? De regalisten der voorgaande eeuwhadden , behalve hunne spionnen, nog een heirleger van hoftheologen, die altijd de leer der Schrift en der Kerk wisten te verklaren ter gunste der heerschzuchtige vorsten. Aan hunne doktrinale uitspraken werd openbaarheid gegeven; zij moesten als de zuivere leer des Evangelies op de scholen en de seminariën worden geleeraard : zoo moest de Paus worden afgeschrikt om iets te leeren of eenige beschikking te nemen, die met de in gang zijnde opinie in botsing' zou komen.
Helaas! ook in Beijeren zijn thans hoftheologen. Het zijn degenen, die sedert jaren op alle toonen de vrijheid der deutsche Wissenschaft hebben bezongen. Deze verlagen zich om een kwast, gelijk Hohenlohe toont te wezen, naar den mond te praten. Een nieuw bewijs dat nergens meer slaafschheid wordt gevonden dan bij liberale Katholieken!
Wat hebben die hoftheologen in de tegenwoordige omstandigheden gedaan?
De beijersche minister kende zeer goed zijn volkje; hij was overtuigd dat die lieden in zijn geest zouden spreken en handelen. Derhalve was het niet noodig hun de zienswijze op te leggen, die zij vóór het Koncilie moesten aankleven en in omloop brengen, om reeds van te voren den invloed van het Koncilie te breken. Hij kon volstaan met hun eenige vragen betrekkelijk het Koncilie voor te stellen. Geen ander antwoord zou worden gegeven dan wat aan de regering welgevallig was. Daarbij bad hij nog dit voordeel, dat het, naar het oordeel van het publiek, een vrij antwoord was, dat de geleerden volgens de ware beginselen des regts hadden gegeven. Het is dezer dagen openbaar gemaakt; het is geheel gelijk wij het verwachtten: een meesterstuk van sluwheid en arglistigheid.
De eerste vraag, door den beijerschen hoogepricstcr aan de wijze beraadslagingen zijner hoftheologen voorgelegd, was deze: of in de bestaande
betrekkingen tusschen Kerk en Staat eenige verandering zou komen, indien de Syllabus door het Koncilie wierd bekrachtigd en in pozitieven vorm voorgesteld. Het antwoord luidt, dat er verschillende opvattingen zijn van den Syllabus: sommige zeer onschuldig voor den staatsman; andere, gelijk die van den oostenrijkschen Jezuïet Schrader, ingrijpend in de bestaande toestanden. Het goevernement zou dus door de Bisschoppen invloed behooren uit te oefenen op het Koncilie. Men ziet het: de pauselijke Syllabus wordt voorgesteld als een duister stuk, waarvan een ieder kan maken wat hij wil; dat bijgevolg voor de praktijk geene waarde heeft.
Dat om zulk antwoord te geven niet veel geleerdheid vereischt wordt, blijkt daaruit, dat de beuzelachtige Multapatior met een soortgelijk uitflapsel den Syllabus uit zijn weg opruimt. Volgens hem zijn die stukken voor honderdvoudige duiding vatbaar; derhalve zeer geschikt om het onderwerp van eindelooze diskussiën te worden onder de godgeleerden, maar van luttel of geene waarde voor den praktischen man. Zekerlijk zijn er vele duidingen van den Syllabus, gelijk elk stuk, dat onaangename zaken bevat, op vele wijze kan geduid, beter gezegd, kan misduid worden. Maar waarom elders dan bij den Paus zelven verklaringen te gaan zoeken van zijne besluiten en voorschriften? Welke wet zal nog eenige kracht hebben, indien zij, om de willekeurige opvattingen en verdraaijingen van eenige ontevredenen, voor duister en mitsdien voor ontoepasselijk kan verklaard worden? Dezelfde ergerlijke taktick volgen de hoftheologen in de beantwoording der vraag over de onfeilbaarheid des Pausen. Het schijnt dat von Hohenlohe iets gehoord heeft van de onderscheiding, gewoonlijk door de godgeleerden gemaakt tusschen den Paus, die spreekt ex cathedra, en den Paus, die spreekt als privaat leeraar. Hij is onfeilbaar in het eerste, niet onfeilbaar in het tweede geval. Nu wilde de prins van zijne geleerden vernemen of er een middel is om te onderkennen wanneer de Paus ex cathedra spreekt. Immers indien dit onderkenningsmiddel niet voorhanden is, dan kan de pauselijke onfeilbaarheid, even als de Syllabus, naar de theologische twistvragen en disputeerkollegiën worden verwezen. Hij is wederom naar wensch gediend door zijne vassallen. Volgens hem zijn er wel twintig verschillende verklaringen van dat ex cathedra, en, wat wel te bemerken is, niet één van die twintig is algemeen bekend en aangenomen. Wat zullen de Protestanten en andersdenkenden wel oordcelen over ons katholiek geloof en de groote vraagstukken des tijds, wanneer zij onze leering zien verklaren door de godgeleerden van prins von Hohenlohe? Wij meenden, zullen zij zeggen, dat de katholieke Kerk door eenheid van leering uitmuntte; en zie! daar schijnt meer verdeeldheid te zijn dan bij ons. Wij waren in de meening, dat de schat des geloofs door het ijdel getwist der geleerden daar nog niet was zoek geraakt; maar het schijnt er te wezen loul comme chez nous.
Aanleiding tot deze waardering van ons geloof geven de munchener geleerden, die overigens zeer onjuisl is. Met verbazing zal ieder geloovige opzien, als hij hoort dat men nimmer met zekerheid kan weten wanneer de Paus als Paus en als opperste leeraar der Kerk ons toespreekt. Immers dat beteekent spreken ex catlwdra. Wie heeft ooit getwijfeld dat b. v. de Paus ex cathedra heeft gesproken in zijne bul ineffabilis, waarin hij de Onbevlekte Ontvangenis als kerkelijk leerstuk beveelt te gelooven? En in zijne verschillende encyklieken, die hij rigt tot alle Bisschoppen en zelfs tot alle geloovigen, is daarin de Paus een privaat leeraar, gelijkstaande met de beijersche hoftheologen, die een gezamenlijk antwoord opstellen op de vragen van een minister?
Overal worden in dat antwoord de duidingen der pauselijke leeringen, die aan Hohenlohe minder welgevallig moeten schijnen, op rekening geschoven van eenige schrijvers der Jezuïeten-orde, ofschoon die duidingen in het geheel niet uitsluitend aan de Jezuïeten, maar aan alle regtzinnigen, die met een eenvoudig en leerzaam hart het woord der Pausen van Bome aannemen,eigen zijn. Dat is ongetwijfeld op eene uitrekening geschied. Immers zoodoende maakt men die religieuzen verdacht en hatelijk bij het goevernement, en de beweging, die in de laatste jaren tegen het liberalismus ontstaan is, wordt niet aan den ontwaakten godsdienstzin der Katholieken, maar aan het drijven eener kleine, hartstogtelijke partij toegeschreven.
Met één woord; wat de beijersche godgeleerden gedaan hebben,'is een betreurenswaardig feit. Het strekt hun tot schande, die tegenover een aanmatigend minister niet met meer fierheid en christelijke onafhankelijkheid de waarheid hebben verdedigd. Het strekt allen welgezindcn tot droefenis, wanneer zij zien dat degenen.die in deze droevige tijden Kerk en Paus konden en moesten verdedigen, aan de vijanden en bestrijders der Kerk wapenen in handen geven om haar te slaan.
De Nieuwe Rotterdamsche Courant heeft het in hare nummers van Zondag en Maandag weder tegen de Tijd, de Ultra - montanen, de Jezuïeten, de Katholieken in Nederland, in Engeland, in lerland,
in de geheele wereld. Men kent genoeg de ruwe taal en de hatelijkheden, die zij bij zulke gelegenheden bezigt. Een staaltje zij thans voldoende, om denaard harer aantijgingen nog eens te doen uitkomen. Zij zegt weder een nieuw bewijs gevonden te hebben voor »de aanmatigende heerschzucht van het episkopaat." En dit is het dokument, dooide iersche bisschoppen gezamenlijk onderteekend, waarvan wij den inhoud in ons nummer van 8 dezer hebben medegedeeld. Al ware het dat er hier heerschzucht uit sprak, dan zou het nog in den hoogsten graad onregtvaardig wezen, om wegens eene handeling der iersche bisschoppen het geheele episkopaat verantwoordelijk te stellen.
Doch geen spoor van aanmatiging of heerschzucht is er in dat stuk te vinden, dat slechts de kerkelijke voorschriften met betrekking tot het godsdienstloos onderwijs in het licht stelt, en als het gevoelen de.t Bisschoppen te kennen geeft dat de oplossing der [aanhangige] pachterskwestie voor het behoud van de rust en de welvaart in het rijk noodzakelijk is. Meent de Nieuwe Botterd. Courant, dat den Katholieken zulke schimptaal tegen hunne hoogvereerde herders niet ergert ? Meent zij, die zich dagelijks daaraan overgeeft, dat hierdoor geen bitterheid en verdeeldheid in het land worden aangeblazen, en durft zij daarna nog, gelijk heden, op zalvenden toon van haar «burgerpligt" en «vaderlandsliefde" spreken?
Naar men verneemt is er bij den Raad van State een wetsontwerp omtrent de bewaarscholen aanhangig.
Men verneemt, dat de miliciens-verlofgangers van de ligting 18(35, die zich jl. Donderdag naar hunne garnizoensplaatsen hebben moeten begeven, voor zoo verre zij gehuwd zijn en kind of kinderen hebben, naar hunne haaidsteden zijn teruggezonden.
De gewone audiëntie van den minister van Koloniën zal op Woensdag den 22n Sept. aanstaande niet plaats hebben.
Openbare vergadering van den Raad van State , A/deeling voor de geschillen van bestuur, op Woensdag den 22" September 1869, des voormiddags ten elf ure.
Z. M. heeft benoemd tot ridder der orde van den Nederl. Leeuw, dr. D. F. van der Pant; op zijn verzoek eervol ontslagen als prokureur bij de arrondissements-regtbank te Eindhoven, mr. M. van den Acker; vergund aan T. F. Lemire het aannemen en dragen der onderscheidingsteekenen van ridder deiorde van den Rooden xldelaar 4e kl., hem door Z. M. den Koning van Pruissen geschonken.
Men schrijft ons uit de residentie: Hier ter stede loopt het gerucht, dat heden, bij gelegenheid van de opening der Staten-Generaal, een tweeduizendtal Rotterdammers zich naar hier zullen begeven , om aan den Koning een adres te overhandigen, tot invrijheidstelling van Jacob de Vletter. Bij de drukte, die gewoonlijk op dien dag in de residentie heerscht, zal dit eene bijzondere levendigheid aan de plegtigheid bijzetten, (Arnh. Ct.)
De honderdjarige bezoekster van de Internationale Tentoonstelling, van wie onlangs werd gewaagd, ontving 11. Zondag 12 Sept., den dag dat zij een eeuw oud werd, namens kommissarissen en direkteur van het Paleis voor Volksvlijt een prachtigen, gemakkelyken stoel uit de fabriek van J. H. W. Kemman alhier. Diep getroffen, loonde zij met een dankbaren traan de haar bewezen attentie. Eene ligte ongesteldheid en het stormweder beletteden haar dien dag aan haar voornemen, op haren verjaardag het Volkspaleis te bezoeken, gevolg te geven. (¦"•)
ROTTERDAM, 19 Sept. Wij vernemen dat den 14 Oktober a. s. de prachtige gothieke kerk van den H. Antonius in het Boschje alhier, door Z. D. H. Mgr. den Bisschop van Haarlem zal worden ingewijd. Zoo zal dan de vurige wensch van al de Katholieken van Rotterdam vervuld worden, en de kerk, die een gedenkteeken te meer van hunnen godsdienstzin en nooit vermoeide milddadigheid is, voor den publieken eeredienst weldra worden geopend. (M. B.)
BRIELLE, 19 Sept. Gisteren morgen zijn in tegenwoordigheid van den majoor, garnizoens kommandant, en verdere officieren, door de kompagnietorpedisten proeven genomen met het springen van watermijnen in de Maas. De proeven zijn volkomen gelukt, en eene oude kanonneerboot, wier sterkte op de proef werd gesteld, werd geheel en al uit elkander geslagen.
ZWOLLERKERSPEL, 20 Sept. De bijenhouders hebben hunne korven van de heide teruggehaald. De nijvere diertjes kregen het op het open veld te kwaad en ze hadden voor hunne meesters toch ook reeds zóó veel bijeen gegaard, dat sommige korven wel 60 I kilo's wogen. IJdel is dus de vrees geweest, dat de ijmkers geen goed honigjaar zouden hebben. Immers men weet van enkelen, o.a. te Staphorst, Rouveen, Nieuwleusen en omstreken, dat ze wel 1500 a 2000 kilo's in den handel kunnen brengen, en de prijs der beste tafelhonig is thans 20 a 25 cent per i kilo.
ASSEN , 19 Sept. Eergisteren had hier een voorval plaats dat tot de grootste zeldzaamheden behoort. In eene door het prov. geregtshof behandelde zaak, was een advokaat als getuige betrokken die als zoodanig ook reeds voor den regterkommissaris was gehoord. Dezelfde advokaat was door den beschuldigde (in dezelfde zaak) als verdediger gekozenen had dit op zich genomen. Heden morgen ter teregtzitting verschijnt hij niet om te getuigen, maar om te verdedigen. De heer prok.-gen. nam hiermede geen genoegen en eischte dat de advokaat de verdediging zou opgeven en als getuige zou plaats nemen , zooals hij door het Hof was opgeroepen. Bijna twee uren werd over deze zaak het woord gevoerd èn door den prok.-gen. èn door den advokaat; eerst nadat het Hof in de raadkamer was vergaderd geweest en in de regtzaal teruggekeerd, verklaarde het: dat de advokaat niet geregtigd was in deze als verdediger op te treden; zoodat deregtsgeleerde op de banken der getuigen plaats nam.
NORG, 18 Sept. De onderscheiden wildsoorten , 'thans in deze provincie gevangen, inzonderheid hazen {Drenthe s velabanket), worden reeds nu weder bij den pas geopenden jagttijd in grooten getale naar dé hollandsche gewesten verzonden, waar een en ander tegen fermen prijs wordt van de hand gezet en steeds overal grage koopers vindt, 't Aantal gevangen patrijzen moge niet zoo groot en daarom de prijs vrij aanzienlijk zijn, toch zijn er genoeg om de tafels der liefhebbers aanvankelijk naar behooren te voorzien, j
---

BERIGT.
Geabonneerdesa op »dc Tijd"j die de verschuldigde gelden voor het loopend kwartaal nog niet hebben ingczoudeu, worden verzocht, die tijdig j en wel uiterlijk vóór den taaMen de»er maand aan de Adaninistratic J'ranUo te doen toekomen, ten einde geene vertraging in de toezending der Couranten te ondervinden.
---

