AMSTERDAM, 23 Julij.
Voor eenige maanden was er geene geringe beweging in België over een
kontrakt, tusschen belgische en fransche spoorwegkommissarissen gesloten of te sluiten. Het rumoer, dat daar toen plaats had, wekte des te meer verbazing-, omdat het goevernement in België sinds maanden en maanden volledige kennis droeg van de onderhandelingen, die tusschen be-
doelde Spoorwegmaatschappijen gevoerd werden, en daartegen nooit iets gezegd of gedaan had, ofschoon het altijd voorbedachtelijk van alles onderrigt was, opdat het zijne bezwaren zou doen kennen als het die had. Maar neen, het goevernementscheen volstrekt niets te hebben tegen al hetgeen door betrokken Maatschappijen werd geregeld en overeengekomen. Het zweeg op -alles en liet begaan tot op het laatste oogenblik, toen de heer Frère, plotseling opspringend en in eene uiterst snelle vaart, niet alleen al de beraamde plannen van de hand wees, maar, niet tevreden met de meer dan genoegzame magt, waarmee het goevernement gewapend was, om te keeren wat het afkeurt , ook per stoom eene nieuwe wet liet vervaardigen en door de Kamers halen met al den spoed, waarover stoom beschikken kan, ten einde aan die spoorwegovereenkomsten, tusschen spoorweg-ondernemers beraamd, den kop in te slaan.
Gansch Europa stond verbaasd toe te zien bij zulk eene voortvarendheid, door den heer Frère ontwikkeld, te meer, omdat de heer Frère zijdelings en zijn rapporteur in de Tweede Kamer vrij direkt te kennen gaf, dat achter die partikuliere spoorwegovereenkomsten de fransche politiek schuilde met gevaarlijke plannen voor België. Het woord werd niet uitgesproken, maar op velerlei wijze door daden en blijken van bekommering en door insinuatiën te verstaan gegeven.
Onder den druk van het goevernement en de algemeen in België gaande gemaakte bekommering, vonden de door den heer Frère voorgedragen wetsontwerpen weinig tegenstand; zelfs de konservatieve partij stemde voor een gedeelte meê, ofschoon onder het voorbehoud van nader onderzoek, de verantwoordelijkheid geheel latende op de regering, Welke zij niet wilde belemmeren in hetgeen zij beweerde noodig te hebben voor het behoud en het welzijn van België.
Intusschen kwam er spoedig, wat men van den beginne had moeten voorzien, tegenkanting van de zijde van Frankrijk. De heer Frère, gewoon om schier zonder tegenspraak, die iets te beduiden heeft, in België te doen wat hij verkiest, heeft de onvoorzigligheid gehad, die kwade gewoonte zelfs niet tegenover Frankrijk af te leggen! Hij had alzoo, zonder er bij te denken, de groote fout begaan, het fransche goevernement te kwetsen, dat niets liever verlangde dan om van België gekwetst te worden. Derhalve toonde men zich in Frankrijk op velerlei wel beraamde manier zeer beledigd. Op de Tuileriën legde men eene deftige ontevredenheid aan den dag, die zich in zich zelve opsluit en alles laat denken. Daarentegen waren alle officieuze bladen vol gal en bitterheid, en spraken van niets meer of minder dan van het plan om weldra Brussel te maken tot een prefektuur van het fransche keizerrijk.
Nu sloeg weldra de schrik om het fiere hart van den heer Frère, die zooveel onnoodig rumoer gemaakt had. dat hij Frankrijk scheen uit te tarten. Napoleon 111 nam die uitdagende houding zeer behendig op voor eene politieke demonstratie van België tegen Frankrijk, en had alle regt aan zijnen kant om daarover te klagen. •De manier van handelen van de zijde van België was tegenover Frankrijk ten minste zeer kwetsend en beleedigend in de vormen , en daaraan gaf nu het fransche kabinet eene politieke beteekenis.
Frère, door de vrees overbluft, was onnoozel genoeg om aanstonds en openbaar te verklaren, dat in de geheele zaak geene andere dan zuivere handels- en nijverheidsbelangen betrokken waren en dat alle politiek daaraan geheel vreemd was en bleef. Hetgeen onmiddellijk te Parijs werd aangenomen en goedgekeurd met beide
handen; want door die verklaring dat de politiek vreemd was aan de zaak en dat het slechts gold kwestiën van tarieven, had zich België met hand en voeten overgeleverd aan zijn magtigen nabuur, tegen welken het zich onmogelijk had gemaakt de hulp van de groote mogendheden in te roepen. Immers de groote mogendheden mogen voor België optreden in politieke kwestiën, dewijl zij de neutraliteit en onafhankelijkheid van België hebben gewaarborgd, maar niet in handels- en nijverheids-belangen, waaromtrent België geheel vrij is en geen neutraliteit heeft in acht te nemen. Derhalve elke inmenging van de andere groote mogendheden in de onderhandelingen, die nu tusschen Frankrijk en België zouden gevoerd worden, was geheel en al afgesneden, en de heer Frère, de kleine despoot van België, stond alleen tegenover den Napoleon van Frankrijk. Die toestand was voor den heer Frère des te treuriger, omdat er 1° werkelijk eene politieke kwestie schuilt achter de handelskvcstie, die te Parijs behandeld is; en __" dewijl de onderhandelingen van de zijde van Frankrijk geen ander doel hadden dan werkelijk tot stand te brengen juist datgene, wat de heer Frère door de expres vervaardigde wet heeft willen verhinderen. Zoodat bij de gevoerde onderhandelingen de heer Frère met de eer en de belangen van België, ook tevens zijne eigene eer en eigenliefde had te verdedigen.
De prikkels ontbraken alzoo niet om den heer Frère al zijne behendigheid en kracht in het werk te doen stellen. Maar deze, die in België eene soort van diktator is, is daarom nog geen diplomaat. Hij trok zelf naar Parijs voor de preliminairen, en had geene andere keus, dan om in de preliminairen den grondslag te leggen van eene overeenkomst,
die de zaak aan Frankrijk gewonnen gaf. Maar het fransche goevernement, dat het. om de zaak, niet om den vorm te doen was, liet toe dat de heer Frère de pil vergulde en het kleed, waarin de preliminairen vervat waren, van twijfelachtige kleur scheen. Daarmee kwam de belgische minister triomferend naar huis, maar gaf geene ophelderingen. Inmiddels zond hij kominissarissen naar Parijs, om de preliminairen tot eene overeenkomst uit te werken. Zij waren vier in getal, en bij de eerste ontmoeting, die zij met de fransche kominissarissen hadden, stonden zij zonder instruktiën. Twee van de vier togen dadelijk naar Brussel terug, om instruktiën te gaan vragen, en bleven eenige dagen daarop te Brussel wachten. Dit geval heeft zich herhaaldelijk opgedaan, dat de heeren kommissarissen van Brussel geen instruktiën hadden en daarom moesten schrijven of sommigen hunner naar Brussel afvaardigen. Intusschen blijkt het uit dit telkens voorkomend gebrek aan instruktiën, hoe het fransche goevernement langzamerhand alles van den heer Frère stuk voor stuk heeft afgeperst, wat hij niet van zins was, maar gedwongen werd toe te slaan. Herhaaldelijk heef!, de heer Frère tegen de overmagt van Frankrijk, maar altijd hopeloos geworsteld ! Er is zelfs een oogenblik geweest, dat hij geneigd was om de onderhandelingen te verbreken en in zijn twijfel zijne toevlugt nam tot Engeland en Oostenrijk, de twee natuurlijke beschermers van België. Maar wat wilden de twee mogendheden doen, nadat België zelf had verklaard, dat de kwestie niet politiek , maar kommerciëel en industrieel was? Voor Oostenrijk sprak von Beust, die zijne dépêche liet openbaar maken , in welke dépêche kort en bondig aan België werd beteekend, dat het had toe te geven. Lord Glarendon, die voor Engeland sprak, kwam tot hetzelfde besluit, dat gewis beleefder en hoffelijker dan dat van von Beust was ingekleed, maar toch in den grond der zaak niets anders behelsde dan: wij kunnen niets voor u doen; gij moet toegeven en buigen voor Frankrijks eisch.
En zoo is het ook geschied. Frère heeft toegegeven. Daar valt niet aan te twijfelen en daar twijfelt ook niemand aan. Maar ziet, en dit is het opmerkelijke van de zaak: de overeenkomst is en de armexen zijn geteekend. Beide zijn openbaar gemaakt in alle officiëele en officieuze bladen. leder kan daar den officiëelen tekst lezen; maar is er iemand, die hem verstaat? Dat is de vraag of liever de mystifikatie van den dag. De overeenkomsten, en de armexen zijn in dergelijke bewoordingen vervat , dat zij raadsels blijven alleen voor hen, die er den sleutel van hebben.
Inmiddels maakt de officieuze pers van den heer Frère parade met tegen een elk het ongeloofelijk thema te bezingen, dat de groote Frère te Parijs de overwinning heeft behaald, hetgeen niemand gelooft en waar ieder om lacht.
De zaak is, dat de heer Frère totaal verslagen is en België thans ongelukkig het lot ondergaat, dat de roekelooze en vervaarlijke trots van den heer Frère aan België heeft berokkend. België ligt voor Frankrijk open door middel van de doorloopende treinen, die, voor den handel noodig, op een gegeven oogenblik ook soldaten zullen kunnen aanvoeren en afzetten op het strategiesch punt, dat in een gegeven oogenblik het fransche leger zal behoeven tegenover Pruissen. De fransche bladen beweren dat dit de zin is der overeenkomst, en moge er al eenige overdrijving zijn in het triomfkraaijen, dat de fransche bladen doen, het is niet minder zeker, dat Napoleon 111, onder den dekmantel van handelsbelangen, een belangrijk politiek plan beraamd en bereikt heeft.
Aan belanghebbenden b'y de vaart op de Oostzee wordt bij deze herinnerd, dat volgens het russische quarantainereglement van November 1864, alle schepen, naar russische havens aan de Oostzee bestemd, voorzien moeten zijn van eenen zuiveren gezondsheidspas, gevizeerd door den konsul van Rusland, of, b'y diens ontstentenis, door den kon.sul van Zweden of den nederlandschen konsul, zoowel ter plaatse van afvaart als in alle havens, die het schip op zijne reis zal hebben aangedaan. Bij niet-voldoening aan dit voorschrift beloopen zij eeue boete van 25 roebels. Zij zijn gehouden aan eenen hunner masten een groene vlag uit te hijschen, en hun patent te vertoonen aan den komrnandant van het eerste russische wachtschip, dat zij ontmoeten, als ook aan alle volgende, die dit vorderen. Zonder gezondheidscertifikaat worden in de russische havens aan de Oostzee slechtr. toegelaten die schepen , welke in eene russische of vreemde haven der Oostzee lading ingenomen hebben of van daar in ballast komen. De inspekteur van administratie J. A. L. den Ouden. gedetacheerd bij het departement van Marine, wordt, onder dankbetuiging voor zijne bewezen diensten, met den laatsten Augustus aanstaande op non-aktiviteit gesteld en vervangen door den inspekteur van administratie A. Polkijn. Z. M. heeft benoemd: tot regter plaatsvervanger in de arrondissements-regtbank te Brielle, mr. H. P. de Kanter; tot ontv. der registratie en domeinen: te Groenlo, J. de Graag; te Rhenen, F. L. Sypkens.
Volgens de fndêpendance heeft Nederland reeds bij het engelsche goevernement eene klagt over de schending van zijn grondgebied ingediend.
Gisteren ochtend ten 4 ure is in de nieuwe vaart, voor de Nederlandsche Pletterij, een met piekijzer beladen zolderschuit omgeslagen, terwijl de bewaker in het vooronder zat; niettegenstaande alle aangewende middelen, gelukte het eerst ten 8 ure de schuit weder om te keeren. De man is daarbij om<rekomen en zijn lijk naar het Binnen- Gasthuis vervoerd.
GORINCHEM, 21 Julij. Dezer dagen ontstond in de Fonteinstraat alhier een groote oploop van volk, door het geroep: »er is een kind van den majoor in het water gevallen en verdronken;" echter kon niemand zeggen het gezien te hebben, noch met zekerheid bepalen waar, doch allen bleven op één punt staan kijken, hetgeen ten gevolge had, dat de sergeant-majoor, wiens kind bedoeld werd, uit de kazerne kwam vliegen en op aanwijzing van het algemeen gerucht zich plomp in het water stortte, gevolgd door een tweetal soldaten, terwijl er nog een vijftal bezig was zich spoedig te ontkleeden om eveneens te water te gaan. Op dat oogenblik werd er geroepen, dat ze op de verkeerde plaats aan het zoeken waren, hetgeen ook bleek, daar het herhaalde dompelen der soldaten niets dan modder boven bragt, hetgeen hen besluiteloos maakte; plotseling komt daarop uit de kazerne een berigt, dat de kleine gezond en wel in huis speelde, hetgeen zich bij onmiddellijk ingesteld onderzoek bevestigde, zoodat het treurspel in een blijspel met comieke scènes eindigde. (_4. ___".)
BERG-AMBACHT, 22 Jul'y. Het schoone weder, dat gevolgd is op den guren en regenachtigen voorzomer, heeft zijn weldadigen invloed op alle veldgewassen uitgeoefend. Alles staat overheerlijk te veld. Het koolzaad, waaraan men alom bezig is met dorsenen, zal over 't algemeen eea zeer ruim beschot opleveren. Het vlas, dat door den regen op vele plaatsen tegen den grond was geslagen, heeft zich boven verwachting opgerigt. Ten bewijze dat dit artikel zeer gezocht is, kan dienen dat voor één bun der ƒ 700 en daarboven is betaald geworden. Onze en de omliggende gemeenten zijn als't ware ontvolkt door de vele personen, die deze week naar verschillende oorden vertrokken z'yn om 't vlas te plukken. Dit jaar vooral zal in deze gemeente een enorme hoeveelheid vlas worden bewerkt, en dus de bedrijvigheid groot en de verdiensten goed zijn.
ARNHEM, 21 Julij. De kommissie voor het leerling-apothekers-exemen, heeft alhier 15, 16 en 17 Julij zitting gehouden. Van de 28 kandidaten, die zich hadden aangemeld, z'yn 10 toegelaten. Onderde toegelatenen bevond zich eene jonge dame, mejufvrouw H. Ch. ter Hogt van Bennekom, die de meest voldoende bewijzen van bekwaamheid heeft gegeven.
HELLEVOETSLUIS, 21 Juli. Heden is hier van Brielle 'gearriveerd het detachement artilleristen bij de proefnemingen met torpedo's, om gedeeltelijk hier ter reede en bij Ooltgensplaat verdere proefnemingen te doen.
's GRAVENDEEL, 22 Julij. Het merkwaardige feit heeft zich hier bij de gemeenteraads-verkiezing voorgedaan, dat twee dames ieder ééne stem erlangd hebben. Enkelen willen uit dit geval het gevolg trekken,'dat sommige kiezers in deze gemeente voor de emancipatie der vrouwen getuigenis hebben willen afleggen, en op deze manier daartoe, even als in Engeland en Amerika, den weg hebben willen bereiden.
Het schijnt, dat de kommissie tot opening der stemmen het ook zoo heett opgevat, want de namen der dames prijken op het proces-verbaal. (_ty. R.)
AMERONGEN, 22 Julij. Alle veldgewassen verheugen zich over den verleden Maandag overvloedig gevallen regen. De boekweit, hoewel niet lang van stroo, bloeit heerlijk, en schijnt door liefelijken geur de bijen uit te noodigen zich aan den maaltijd te komen vergasten. Voor deze nijvere diertjes is denoordewind wel wat schraal, en hierdoor gevoelen zich de meesten gedwongen in de korven te blijven, zeker niet ten voordeele van hun eigenaar. De frissche groote tabaksplanten beloven een overvloedigen oogst.
Hier en daar zitten een paar kraaijen op de reeds op schoven staande logge, en doen ijverig hun best, om hun deel te krijgen, alvorens deze in berg of schuur wordt ingezameld. De landbouwer zal echter nog genoeg overhouden, want de halm is goed geladen; ook zal het lange stroo wel voldoende zijn, om in de behoeften van huisdekking, stalvoeding en ligging te voorzien. De vroege aardappelen worden reeds geel. Nergens ziet men dat zwarte loof, welks kleur en onaangename lucht den voorbijganger andere jaren pijnlijk aandeden, vooral met het oog op den nijveren arbeider en kleinen burger.
BETUWE, 21 Julij. De stand der veldgewassen is zeer voldoende. Na den gevallen regen kan het koolzaad, als het weder droog gewoiden is, gedorscht worden. Vermoedelijk zal de opbrengstper bunder ongeveer een last bedragen, hetgeen eenigzins bevredigend kan heeten. De gerst is reeds gesneden, met da rogge maakt men een begin; deze beide vruchten, alsmede de tarwe, zullen een goed beschot leveren. Het vlas is wel gelukt, doch heeft vroeger door wind en regen geleden; het wordt hier weinig verbouwd, daar het door de suikerof beetwortels meer en meer verdrongen wordt; deze laatsten beloven een ruimen oogst. De erwten en wikken staan gunstig, maar de paardenboonen, haver en boekweit ongunstig. Van de vroege aardappelen is het loof dood, hetgeen de groeikracht wegneemt; niettemin beantwoorden zij aan de verwachting; de late zijn vrij goed. De vooruitzigten, wat tabak betreft, zijn tot heden gering. De droogte en koude doen aan deze plant veel nadeel. De regen van eergisteren heeft eenige verandering ten goede bewerkt, zoodat er nog hoop is.
DINTELOORD, 22 Julij. Dezer dagen is een jong arbeider, die de leidsel van den wagen, waarop htj zat, om de polsen had gewonden, door de joi.ge dartele paarden van den wagen afgerukt. Hij viel onder de wielen en kwam vervolgens in een sloot teregt, waar hij met gebroken beenen werd uitgehaald. Hij stierf kort daarna. BREDA, 22 Julij. Gisteren, reeds vroeg in den morgen, zag men boven op het kruis van den koepeltoren der nieuw gebouwde kerk van de H. Barbara de vaderlandsche driekleur vrolijk wapperen. Weldra golfde dezelfde nationale vlag langs vele huizen van de parochie der Brugstraat, waar de thans nog gebruikt wordende St. Barbarakerk staat. De reden van dit uiterlijk vréugdebetoon was de benoeming door Z. M. den Koning van den Hoog-Eerw. heer P. J. Werden, kanunnik en pastoor bij de r. k. gemeente alhier, tot ridder der orde van den Nederlandschen Leeuw; van welke benoeming de Staats-Courant van 21 Julij gewag maakte. Algemeen was dan ook de deelneming van Breda's ingezetenen met dit eereblijk, den alomgeachten pastoor Werden ten deel gevallen. Door verschillende zangvereenigingen hier ter stede werden den Hoog-Eerw. pastoor aubades en serenades gebragt. Ook de koninklijke muziekvereeniging Vlijt en volharding bragt Z. H. Ew. eene schitterende serenade, gelijk ook het muziekkorps der schutterij. Wij drukken hier den wenseh uit, die gewis door zeer velen is gevormd, dat het ridderkruis nog vele jaren moge prijken op de priesterlijke borst van den Hoog-Eerw. heer Werden. De inzegening der nieuwe parochiekerk van St. Barbara, dat kunststuk van bouwtrant van de hand des heeren P. J. H. Cuypers, architekt te Amsterdam , zal geschieden op Dingsdag 3 Augustus a. s. Vóór het in gebruik nemen, zal er een groote optogt gehouden worden, waarbij alle korporatiën (gilden, muziekvereenigingen enz.) zijn uitgenoodigd. Op 3 Augustus zal de Hoog-Eerw. pastoor Werden, die men te regt de stichter der kerk mag noemen, zijn hartewensch vervuld zien: hij zal dan aan Breda eenen, onzer 11. Godsdienst vaardigen , tempel hebben geschonken. — Als een staaltje van de groote hoeveelheid kersen, welke uit deze omstreken naar Engeland wordt verzonden, kan dienen, dat gisteren p.r staatsspoorweg van hier naar Rotterdam z'yn vervoerd 4 volgeladen waggons met mandjes kersen.
MAASTRICHT, 21 Julij. Even als an! dere jaren heeft ook wederom dit jaar de heer P. Regout aan de kinderen van de verschillende wees- en armenhuizen alhier een aangenamen dag bezorgd. Beurtelings zijn zij per spoor naar een zijner buitengoederen gebragt, van waar zij, na den eeheel en dag in vermaken te hebben doorgebragt, eerst laat in den avond terugkeerden. De genoegens, in de uitgestrekte parken en boomgaarden genoten, zullen nog lang dezen prettigen dag bij hen in herinnering doen blijven.
BLOKZIJL, 21 Julij. De hooibouw is in deze streken genoegzaam afgeloopen. De hoeveelheid gewonnen hooi laat niets te wenschen over, doch de rijpheid van het in den beginne binnengebragte had beter kunnen zijn, hetgeen dan ook de oorzaak is geweest van het buitengewoon sterke broeijen, dat ook te regt voor gevaar van brand deed vreezen, uitschijnt echter thans door genomen maatregelen geweken, ten minste devizitatie, welke in dezen omtrek van de zijde der brandwaarborgmaatschappij onder de direktie van de heeren de Jong & C°., te Amsterdam , is geschied, leverde dienaangaande gunstige rezullaten op.
SNEEK. 21 Julij. Gisteren avond z>g men aan de zuidwestzijde dezer stad een geweldigen brand, die later bleek in het naburig dorp Heeg te zijn , waar eene boerderij ten gevolge van het broeijen van het hooi in brand was geraakt. Dit is het eerste geval van brand door hooi-broeijing in dezen omtrek, en het zou groote verwondering baren, zoo i iet meer gevallen volgden. Het hooi, dat vrij overvloedig is, is zoo nat binnengebragt óf aan hoopen geplaatst, dat dit óf sterk moet broeijen óf schimmelen. Er is dan ook geen boer in dezen omtrek , die niet reeds een groot deel of alles een of meer malen heeft omgezet, of dit van binnen naar buiten of van buiten naar binnen heeft gebragt, om deze broeijing te doen bedaren.
---

