VERVOLG OP „IETS OVER POLDERBEMALING",
(Bijblad van de Landb.-C., 1869, N°. 13)
DOOR C. A. W. VAN HOORN.
Toen het in het vorig nr. van dit Bijblad medegedeelde over polderbemaling werd voorgedragen, schreven wij het jaartal 1863. Er zijn dus sedert zes jaren verloopen. Het is belangrijk na te gaan, wat er in dat tijdvak tot verbetering van polderbemaling en afwatering is verricht. Met een enkel woord zal over de verbeteringen in de door wind gedreven molens worden gesproken, daarna over het gebruik van den stoom als beweegkracht bij waterschap- en polderbemaling, eindelijk over de noodzakelijkheid van een lagen waterstand. Men schijnt meer en meer overtuigd te worden van de noodzakelijkheid, om bet water sneller en dieper uit te malen. Het gevolg hiervan is, dat men voortgaat voor schepraderen, vijzels in de plaats te stellen. Ook onder Amsterdam schijnt men uit den slaap te zijn ontwaakt; bijna had ik gezegd: „wakker geworden te zijn." Maar, helaas wakker zijn de lieden daar nog niet. Men vergunne mij tot toelichting van hetgeen ik bedoel, de volgende mededeelingen. In een paar polders onder Amsterdam heeft men in alle molens de schepraderen in vijzels veranderd, of men houdt zich met die verandering bezig. Al die vijzels zijn z66 lang, dat het water daarmée eenige palmen lager kan worden weggeslagen, dan met de vroegere schepraderen. Het water kan nu ook spoediger dan vroeger worden weggemalen; en dat wil men wel. Maar, nu zoudt ge ook meenen , dat het polderpeil behoorlijk ware ver-
laagd ? Geenzins. Komt en ziet en oordeelt, gij allen die „wakker" zijt en gij zult bevinden, dat al deze inderdaad noodige verbeteringen tot geen noemenswaardige verlaging van het peil hebben geleid. Gij staat met recht verbaasd en vraagt, waaraan dit zonderlinge verschijnsel is toe te schrijven? Ter beantwoording van die vraag diene het volgende: vooreerst schijnt het gebrek aan kennis of aan belangstelling bij heeren polder-bestuurders niet opgewassen tegen het grof vooroordeel van veel boeren hier in den omtrek. Met een hardnekkigheid een betere zaak waardig, beweren deze laatsten veelal, dat bij het uitdiepen de slootkanten niet blijven staan en dat de schotwal , over het land verspreid, nadeelig is voor den plantengroei. „Ik wil ze over me land niet hebben" zeggen ze, en helaas, het polderbestuur of de landeigenaar gelooft dat. Volgens mijn ondervinding blijkt echter, dat slooten van 5 el wijd en 2,5 el diep, bij een gewone helling van de kanten, sedert eenige jaren uitmuntend in derriegronden zijn blijven staan. Hetzelfde verschijnsel nemen wij waar in het Vondelpark , zoodat de bewering der boeren, dat het schieten van dieper slooten „monnikenwerk" zou zijn, daardoor vervalt. Omtrent schotwal , die geheel uit derrie bestaat, leert de ondervinding het volgende. Hij bevat o. a. zwavelwaterstof en is dus inderdaad voor den plantengroei nadeelig ; maar bovendien vormt hij, gedroogd zijnde, een vrij goed brandende turf en turven ik erken het gaarne
hebben voor de bemesting geen waarde. We zouden ' met denzelfden ernst kunnen beweren, dat het land door bemesting met guldens, waarvoor een ander guano koopt, niet wordt gebaat. Neen wezenlijk mijn goede man, bemesting met turf baat uw land niet, maar handel als een ander, die slooten in zijn land schiet en gij zult van alles voordeel kunnen genieten. Men legt n.l. den schotwal ten minste 1 el van de slootkant verwijderd en laat hem daar liggen, om door den regen uitgeverscht en door de winterkoude stuk gevroren te worden en verspreidt hem daarna over het land. Niet alleen zal men aldus een goede bemesting over het land hebben gebracht, maar men zal ook gelegenheid hebben gehad, om zich een denkbeeld te vormen van de manier, waarop derrie in tuinaarde wordt veranderd: en vooral deze laatste les zal eene kostelijke zijn. In een anderen polder is men z66 met verbetering in de bemaling ingenomen, dat men reeds gedurende eenige jaren de polderlasten heeft verhoogd, om ... later het geld bijeen te hebben, noodig tot het veranderen van het scheprad in den vijzel. 0! ondoorgrondelijke wijsheid en voorzichtigheid, ik aanbid u! Ge vraagt misschien lezer 1 welke domme boeren daar in het polderbestuur zitten? Mijn antwoord schaam ik mij, maar de waarheid moet gezegd, het waren vroede heeren , die dat besluit doordreven.
In één polder werd een vijzel aangebracht, wiens diameter te groot was. Aan den regel op blz. 199 aangegeven herinnerende, wil ik thans op meer verblijdende teekenen de aandacht vestigen. In de Sloter-polders, waar de stem der verstandige boeren zich steeds sterker doet gelden, zijn de werken, tot het veranderen der schepraderen in vijzels, aanbesteed. Men heeft daar van het verlagen van het peil groote verwachting. Voor een paar jaar werd met eenige warmte de aandacht op een waterhijsch-machine gevestigd, die in de nabijheid van Hardinxveld was geplaatst. Het bleek een watermolen te zijn met twee pompen, waarvan de zuigers beurtelings op en neBr gingen. Het doet mij leed, dat ik van dit werktuig geen nader bericht kan geven. Men heeft in den laatsten tijd een merkwaardige verbetering in den Anna Paulownapolder ingevoerd. Ter voorkoming van nuttelooze krachtverspilling heeft men daar een der vijzels z66 gemaakt, dat, bij hoogen waterstand in den polder, een gedeelte van de onderzijde wordt weggenomen, dat, als de waterstand tot een zekere laagte is gebracht, wegr aan den vijzel wordt toegevoegd. Deze inrichting beviel, naar men beweerde, zeer goed.
Uit de officiële opgaven blijkt verder, dat men, in bijna alle provinciën des rijks, op vermeerdering van de kracht van bemaling, verruiming van den binnenboezem en verlaging van het peil, bedacht ie. Bij deze verbeteringen werd, voor zoover noodig, meer en meer van den stoom als beweegkracht gebruik gemaakt; en hierop wil ik vooral de aandacht van den lezer vestigen. Wij zullen slechts enkele feiten aanstippen en verwijzen hem, die een meer volledig overzicht verlangt, naar den achter dit opstel gevoegden staat, ontleend aan •het Verslag van den landbouw in Nederland over 1867, opgemaakt op last van den Minister van Binnenlandsche Zaken, door Dr. STARING.
In 1866 werd een stoom-scheprad gemaal van 60 paardenkrachten opgericht en een zelfde werktuig van 43 paardenkrachten, ter verbetering der bemaling onder Gouda.
In 1867 richtte men een stoomgemaal van 10 paardenkrachten onder Heerde op en een ander van 35 paardenkrachten onder Appeltern. Ook in Zuid-Holland ging men in dat jaar op den weg tot verbetering vooruit, o. a. door het oprichten van een stoomgemaal van 21 paardenkrachten te 's Gravendeel en een van 25 paardenkrachten te Spijkenisse. Er waren echter in de laatste jaren twee omstandigheden, die zeer veel tot de uitbreiding van het stoomvermogen, bij het bemalen van polders, bijdroegen. De oude lust tot het droogmaken van plassen verflauwde gedurende den laatsten tijd in Nederland niet. Meestal verkoos men hierbij stoom boven wind, zoodat het gebruik van gene steeds toenam.
In Noord-Holland werden onder anderen de Oosteinder poel en het Lutkemeer door stoom, die centrifugaalpompen in beweging bracht, uitgemalen. Bij deze pompen hangt de buis, waardoor het water als in een hevel wordt opgezogen, aan een balk in een ketting: eenvoudiger toestel tot waterloop heb ik nimmer gezien. Aan deze buis kunnen zooveel verlengstukken worden gevoegd, als door de behoefte wordt geeischt en door de drukking van den dampkring wordt bepaald. Deze werktuigen voldoen uitstekend, zelfs tot het droogmalen van groote plassen. De heeren RIITGERS VAN ROZENBURG te Amsterdam, die de plassen waarvan hier wordt gesproken, hebben droog gemaakt, hebben het voornemen opgevat om, worden de Legmeerplassen in land herschapen, ook daartoe centrifugaalpompen te bezigen. Gelijk bekend is, wordt tot het uitmalen der plassen beoosten Rotterdam mede stoom gebezigd. Een andere reden tot het toenemend gebruik van
stoom, vind ik in de rampen van het jaar 1866, die zich in 1867 herhaalden.
Het is bekend, dat een buitengewone hoeveelheid regen in beide jaren, maar vooral in het eerste, is gevallen. Hierbij voegden zich veel windstilte en meermalen een hooge stand van het water tegen onze kusten, waarvan de gevolgen waren: dat de windmolens dikwijls niet konden malen en de voorof buitenboezems dikwijls niet konden spuien. Van de maand Augustus 1866 tot Januarij 1867 brachten deze gezamenlijke oorzaken te weeg, dat het vee zeer vroegtijdig naar den stal moest worden gehaald, dat de schapen op het hok moesten worden gehouden en de wintergranen veel nadeel leden. De onmiddellijke schade hierdoor veroorzaakt, werd alleen voor de provincie Noord-Holland op f 200,000 berekend. Later, in 1867 en 1868, openbaarde zich, ten gevolge der voorafgegane nattigheid, het ongans onder de schapen. Bijna geen enkele streek in Noord-Holland werd van deze ziekte verschoond. Hieraan stierven zoo veel schapen, dat geheele kudden verloren gingen en de schade, hierdoor te weeg gebracht, alleen voor genoemde provincie op 11/2 millioen gulden werd begroot. De vraag rijst nu, of men door goede bemaling deze rampen had kunnen voorkomen? Alvorens hierop te antwoorden moeten wij tot de overweging van den toestand van 1866-67 terug. Men weet, dat er eenige jaren door elkaar gerekend gemiddeld twee strepen regen per dag valt. Ofschoon nu meermalen op enkele dagen de veelvouden daarvan vallen, zoo gebeurde het in het begin van de maand December dat, in drie achtereenvolgende dagen, de gevallen regen het ongehoorde cijfer van 46 strepen bedroeg. Neemt men hierbij aan, dat de binnenboezem van een polder groot is en 4/45 gedeelte van de oppervlakte bedraagt, doch de molens stilstaan, bijv. door gebrek aan wind en de verdamping = 0 (nul) is, dan zal het water in den boezem 46 X 15 = 690 strepen rijzen. Stond het water v66r dezen regen 1 of 11/2 el beneden het maaiveld in slooten en vaarten, dan bestond er voor overstrooming der akkers geen gevaar, maar, hoe zal de toestand zijn, wanneer de waterstand 60 duim of minder beneden het maaiveld was? De lezer moge hierover zelf oordeelen. Gebrek aan kracht van bemaling, windstilte en door te hoogen stand van het buitenwater geen spui brachten in dit tijdperk te weeg, dat bijna alle polders meer of minder onder water lagen. Alleen de Haarlemmermeer handhaafde op glorierijke wijze den roem van den stoom en leed van al
deze rampen niets. Intusschen moet ik erkennen, dat de Haarlemmermeer een trouwe bondgenoot bezat, zonder wiens hulp haar tOffelijke ijver onvoldoende zou geweest zijn, om aan al die rampen te ontkomen. De heeren van het bestuur van Rijnland hadden n. 1. bij het droogmaken van Haarlemmermeer, alsof ze een voorgevoel hadden van wat hen in de jaren 1866-67 boven het hoofd hing geëischt, dat op Rijnlands boezem stoomgemalen zouden worden geplaatst, die, bij hoog water voor de kust, den spui zouden kunnen vervangen. Er werden daarom op den boezem stoom-strijkgemalen gebouwd te Halfweg, te Spaarndam en te Gouda, niet een gezamenlijk vermogen van 400 paardenkrachten. De stoonagemalen in de Haarlemmermeer en de stoomgemalen op Rijnlands boezem, waarop deze meer uitmaalt, waren het dus, die met vereende krachten den vijand overwonnen. Enkele andere, door stoom bemalen polders, die op denzelfden boezem het water overbrachten, o. a. het Lutkemeer enz. deelden in dienzelfden roem.
Hoe – gedroegen onder deze omstandigheden de overige polders zich, die op Rijnlands boezem uitmalen en hiertoe van wind gebruik maakten? Nu eens wakkerde de wind aan, doch had Haarlemmermeer den boezem volgemalen; dan wegr was de boezemstand laag, maar heerschte er windstilte; die toestand was dus treurig, bijna even treurig als in andere streken, waar de stoom op binnen- en buitenboezem wordt gemist.
De vraag, of men de rampen van 1866-67 had kunnen voorkomen, meen ik dus bevestigend te mogen beantwoorden. Met krachtige stoomgemalen in de polders en op den voorboezem had men n.l. èn den veelvuldigen regen èn de windstilte én den veelal hoogen stand van het buitenwater kunnen overwinnen.
Onder de polderbesturen, die zich deze treurige lessen ten nutte hebben gemaakt, behooren die van Drechterland en de vier Noorder Koggen te worden genoemd. In het verslag der provincie Noord-Holland over 1868 toch lezen wij het volgende : „De bemaling van de Westerkogge in Drechterland, groot 3010 bunders, waarvan het zomerpeil ligt op 2,65 el A. P., geschiedde door 2 vijzelmolens, staande aan den zeedijk onder de gemeente Berkhout, op korten afstand en ten zuidwesten van Hoorn en door 2 vijzelmolens, staande te Avenhorn. Daar deze bemaling in vochtige jaren niet voldoende is om deze landen genoegzaam droog te houden, is besloten bij de drie (?) eerstgemelde molens een stoomgemaal te stichten. Dit werk is in 1868 tot
stand gebracht. De stoommachine heeft een vermogen van 50 paardenkrachten en brengt een vijzel (1) in beweging, die het polderwater in een voorboezem ontlast, waaruit het door de sluis in zee uitloopt. De bestaande windmolens worden in stand gehouden; om die reden is het onmiddellijk binnen de sluis liggend gedeelte van de molenkolk door eene kade afgedamd en in die kade een uitwateringsluis gebouwd, ten einde bij lagere waterstanden op zee, wanneer de windmolens in werking zijn, het door deze opgebrachte water door den voorboezem van het stoomgemaal en van daar door de sluis in den zeedijk te kunnen ontlasten." Verder lezen wij : „Het ambacht de vier Noorder Koggen watert, met uitzondering van eenige polders, die een eigen bemaling hebben, uit, op een gemeenschappelij ken boezem. De landen op dezen boezem lozende, hebben een gezamenlijke oppervlakte van 11,350 bunders. De boezem wordt afgemalen door 24 vijzelmolens. Het zomerpeil van den polder is 2,10 el onder A. P. Daar de molens bij Medemblik het water slechts kunnen opvoeren tot een hoogte van 0,30 el ±A. P. en de uitwatering daardoor niet altijd verzekerd is, is besloten tot den aanleg van een hulpstoomgemaal aldaar, dat het water tot de hoogte van 1 el -1- A. P. zal kunnen opbrengen. Met dit werk is in 1868 een aanvang gemaakt. De stoommachine zal de werking hebben van 80 paardenkrachten nuttig effect en afwisselend in beweging brengen 2 vijzels en 2 schepraderen." Het doel van Drechterland en de vier Noorder Koggen polders waar, voor zoo ver mij bekend is, onder gewone omstandigheden de uitnemendste waterstand wordt onderhouden is blijkbaar hetzelfde als bij Rijnland, n.l. het ontlasten van den voorboezem, ook bij hoogen stand van het buitenwater. Het middel, waardoor men dit doel tracht te bereiken is bij Rijnland, dat men het water uit den voorboezem door stoomgemalen in het buitenwater overstort, terwijl men bij de eersten het water in den voorboezem z66 hoog opmaalt, dat het den tegenstand van het buitenwater overwint, iets, wat alleen bij voorboezems van geringen omvang aan te bevelen is. Ik twijfel niet, of de verschillende waterschappen zullen meer en meer de behoefte aan het bouwen van stoomgemalen gevoelen. Ook bij de polderbemaling wordt het invoeren van stoom noodzakelijk. In oude polders, waar de
bestaande windmolens een groot kapitaal vertegenwoordigen, verdient de vraag, „of stoommachines de windmolens moeten vervangen", ernstige overweging. In de Beemster b.v. waar men met gangen maalt en mannen met geestkracht wonen, zou men misschien een proef kunnen nemen, om voor 2 of 3 gangen één stoommachine in de plaats te stellen. Voor nieuwe droogmakerijen groot of klein, oppervlakkig of diep is de stoom onvoorwaardelijk aan te bevelen. Ofschoon ik tusschen de verschillende werktuigen geen keuze durf doen, zoo meen ik toch, dat de centrifugaalpompen bijzondere aandacht verdienen: 10 omdat men geen gemetselden waterloop behoeft, als bij vijzels en 2e omdat de kolom water onafgebroken is, terwijl dit bij gewone pompen door het neBrgaan van den zuiger niet het geval is. Men beweert wel eens, dat de stoom duurder is dan wind; ~deze", zoo redeneert men, „kost niemendal." Dit laatste is waar; toch blijkt het, dat bijv. de stoom-houtzaagmolens goedkooper kunnen werken dan zij, die door wind, „die toch niemendal kost" worden gedreven. Omtrent het droogmaken van polders zij opgemerkt, dat de Heeren RUTGERS VAN ROZENBURG – die bij hun verdienstelijke ondernemingen, naar men mij verzekerde , zeer oeconomisch te werk gaan, tot dit werk stoom hebben gebezigd en van voornemen zijn, dit ook bij het droogmaken van de Legmeer-plassen te doen. Eindelijk kunnen de volgende mededeelingen eenig licht geven. In het Weekblad van Haarlemmermeer 1867, blz. 7 worden door den Heer AMERSFOORDT de bemalingskosten van dezen polder aldus opgegeven: onderhoud 3 stoomgemalen . brandstoffen bezoldiging personeel . . . smeermiddelen onderhoud gebouwen . . . te zamen f 56,130 Deze som over 17,000 bunders omgeslagen, geeft aan bemalingskosten 13.50 per bunder, waarbij het water 4.50 el á 5 el wordt opgebracht. In alle andere polders door wind bemalen, in Noord- en Zuid-Holland, betaalt men daarvoor van f 2.75 tot f 3.75 per bunder, bij een opvoeren van zelden meer dan 3 el hoog. Heeft men bovendien nog bezwaar, dan verwijs ik naar de Morra bij Stavoren, die als water-, run-, zaag- en oliemolen dient (zie den Staat als bijlage). Over een lagen waterstand in de slooten , het
einddoel van het streven der polderbesturen, kunnen Wij kort zijn. Hoe lager waterstand, hoe minder gevaar voor overstrooming der landerijen, ook bij overvloedigen regen; bovendien wordt een lage stand van het water goeischt voor den gezondheidstoestand van het vee. Voor paarden en schapen zijn hooge weiden onvoorwaardelijke behoeften en dat de runderen zich daarbij uitmuntend bevinden, wordt door den gezondheidstoestand en de zwaarte van dit vee in Westfriesland bewezen. Maar ook de waarde der landerijen wordt door verbetering in de bemaling énorm verhoogd; terwijl en dit is het belangrijkste een krachtig en gezond volk zich op die hooge en drooge gronden zal kunnen ontwikkelen. Ik meen voor heden genoeg te hebben gezegd; en zal mij verheugen wanneer men voortgaat verbeteringen in de bemaling, vooral der dusgenaamde lage streken (1), aan te brengen.
(1) Van lage streken te spreken wanneer men de landen wil aanduiden, die ik bedoel, klinkt zonderling. De Sloterpolders b.v. worden laag genoemd en deze liggen, ofschoon het land 50 1 60 daim minder uit het water ligt dan Haarlemmermeer, , toch 1 1 2 el hooger.
'ren slotte resumerende, acht ik de volgende verbeteringen in polders en waterschappen noodzakelijk: a. krachtige stoomgemalen zoowel, en voor zoo veel noodig, in polders als voorboezems; b. op den binnenboezem zoodanigen waterstand, dat in veenpolders het land 11/2 el uit het water ligt; voor zand en kleipolders behoeft die stand niet zoo laag te zijn. Bij veengronden zij men bedacht op het inklinken en richte daar dus de werktuigen z66 in, dat men gemakkelijk het peil kunne verlagen; c. bij het uitmalen van het water tot het aangegeven peil moeten de slooten 21/2 el diep zijn. Één el water in de slooten is noodig om bij groote verdamping in den zomer in de belioefte aan drinkwater voor het vee te kunnen blijven voorzien.
Amsterdam , 15 Juli 1869. j
C. A. W. VAN HOORN.
14
n*
(1) Van welke afmetingen ?
---

