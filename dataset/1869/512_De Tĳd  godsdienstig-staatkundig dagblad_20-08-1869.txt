BERIGT.
Geabonneerden op r/de Tijd" worden herinnerd aan de verpltgting ooi de abonnement«-gelden van het loopend kwartaal, aan de administratie franko te doen toekomen.
Zij kunnen daartoe gebruik maken van Postwissel» op Aansterdam., die aan alle postkantoren worden afgegeven tegen lo/0 van tiet bedrag. Ten einde verwarring te voorkomen, worden Geabonneerden verzocht den postwissel niet bijvoeging van een der gedrukte adresstrookjes, waaronder hun ,dc Tijd" dagelijks wordt toegezonden , in een couvert geadresseerd Aan tle Administratie van «de Tijd''1 frank o over te maken.
---

AMSTERDAM, 19 Augustus.
Van al de wendingen, die Napoleon 111 genoodzaakt werd te maken, is er geen zoo merkwaardig als die, welke thans de inrigting van zijn binnenlandsch bestuur zal ondergaan. Groot waren zeker de nederlagen, welke de uitkomst zijner eigene heillooze staatkunst hem op internationaal gebied berokkende, maar zij lieten zijn beginsel en de reden van bestaan zijner heerschappij ongedeerd. De nu voorgenomen hervormingen daarentegen tasten die regtstreeks aan. Het aanzien en de invloed van Frankrijk zijn zeer gedaald, sedert zijne legers> eerst uit Syrië en later uit Mexiko moesten terugtrekken, en aan zijne ooster- en zuider grenzen uitgebreide militaire staten zich gevormd hebben, die zijn magt trotseeren, maar hoewel niet waarschijnlijk, is het toch altijd mogelijk dat de eene of andere koene daad, door de omstandigheden begunstigd, het keizerrijk weder uit die vermindering verheft. In elk geval kunnen de Franschen zich met dat geloof aan een revanche in de toekomst troosten, over hetgeen hun tegenwoordige verhouding ten overstaan van Europa pijnlijks insluit voor hun nationaal gevoel. Wat den Keizer aangaat, ofschoon niemand meer dan hij zelf er oorzaak van is, dat Frankrijk de magtige en alom den toon aangevende staat niet meer is van eenige jaren geleden, hij vermag toch nog altijd zich aan te stellen alsof hij zijne handen in onschuld kan wasschen, en verzuimt dit dan ook niet. Zijne misslagen worden óp rekening gesteld van het noodlot, van de onwederstaanbare ontwikkeling der wereld, van een vooruitgangsproces, dat, de oude vormen verbrekend, nieuwe doet geboren worden, en door geen menschelijké magt is tegen te houden. Met dergelijke frazen beproefde hij zelf, in zijne troonredenen, en zijn welbespraakte vroegere minister Rouher, bij de debatten der Kamer, de bittere pillen te vergulden, welke de fransche ijdelheid keer op keer te slikken kreeg. Wat het land ondervond en tot zijn spijt lijdzaam moest verduren, waren onvermijdelijke rampen, geenszins de uitkomsten van 's Keizers wanbeleid en politieke misrekeningen. Elk volk staat aan zulke gebeurtenissen bloot, en kan in zijn geschiedenis het wisselvallige van het geluk en het ongeluk uit de aaneenschakeling der feiten leeren. Op zulke wijsgeerige beschouwingen is de fransche natie in den laatsten tijd mildelijk vergast geworden, en zij nam er, voor een goed deel, genoegen mede. Het werd zelfs mogelijk "haar voor te preken, dat, hetgeen zij voor tegenspoed hield, eigenlijk een voordeel was, daar Frankrijk aan zedelijk overwigt meer gewonnen had dan zijne mededingers door de aanzienlijke vergrooting van hun gebied. Men moest dus aannemen dat de napoleontische politiek geene eigenlijk gezegde nederlagen had geleden, en de keizerlijke straalkrans even luisterrijk schitterde als ooit te voren. Geen drogredenen zullen echter ooit de harde en diepe nederlaagkunnen verbloemen, die nu de binnenlandsche politiek van den Keizer heeft getroffen. Frankrijk wordt onder den tweeden Napoleon weder een konstitutioncel land, en al is de ministeriëele verantwoordelijkheid nog niet volkomen ingewilligd, zij zal toch spoedig moeten volgen. Wie weten wil wat dit beteekent, raadplege de geschiedenis van de jaren 1851 en 52 en hetgeen de tegenwoordige Keizer toen heeft verklaard. Wij verwijzen naar de proklamatie, door den prins-prezident Lodewijk Napoleon op 14 Januarij 1852 tot het fransche volk gerigt, en die tevens de preambule was der door hem afgekondigde konstitutie. Hij zegt daarin, dat, sedert de groote revolutie van 89, geen instellingen in Frankrijk duurzaam waren dan die, welke Napoleon I er aan geschonken heeft. Hetzelfde zou ook het geval geweest zijn met de keizerlijke konstitutie, waren de Bonaparten niet van den troon verdreven geworden. Hij meent dus de grondslagen van die konstitutie weder te moeten aannemen, te meer daar het nu herhaaldelijk gebleken was, dat parlementaire instellingen, zoowel onder een monarchalen als republikeinschen regeringsvorm, in Frankrijk onbestaanbaar waren. Ziehier hoe zijn proklamatie in die dagen, toen de treurige lotgevallen van Lodewijk Filips en der nationale vergadering nog versch in het geheugen lagen, over de parlementaire konstitutiën sprak.
»In ons sedert acht honderd jaren monarchaal land was de magt der hooge regering steeds toenemende. Het koningschap heeft de groote leenheeren ten onder gebragt; de omwentelingen zelven hebben de hinderpalen weggeruimd, die de snelle en eenparige uitoefening van het staatsgezag tegenhielden. In dit land van centralizatie heeft de publieke opinie steeds alles teruggebragt tot het hoofd des bewinds, het goede zoowel als het kwade. Eene verklaring in den aanhef van een charter, dat het hoofd des bewinds onverantwoordelijk is, is dan ook een logen, aandruischende tegen het gevoel van het algemeen, is de hernieuwing eener fiktie, welke driemalen bij den omvventelingsstorm is te niet gegaan.
»De tegenwoordige konstitutie integendeel verkondigt, dat het door u verkozen hoofd aan u verantwoordelijk is.
» Verantwoordelijk zijnde, moet hij vrij en onbelemmerd kunnen handelen. Vandaar de verpligting om ministers te hebben, die de geëerde en vermogende medehelpers zijner inzigten moeten zijn, maar niet langer eenen verantwoordelijken raad van voor elkander aansprakelijke leden uitmaken, die eene dagelijksche hindernis is voor den aandrij venden wil van het staats-opperhoofd, de uitdrukking eener van de Kamers uitvloeijende staatkunde, en daardoor juist blootstaande aan veelvuldige veranderingen , die geen geleidelijk voortwerkenden geest, geene toepassing van stelsel en regelmaat toelaten."
Niet minder sterk dan in deze woorden der proklamatie, welke als een memorie van toelichting op de keizerlijke konstitutie is te beschouwen, drukt de tekst haar eigenlijken geest uit, lijnregt tegen het parlementaire stelsel met zijne alvermogende Kamers en verantwoordelijke ministers gekant.
Toen Napoleon op den 29" Maart 1852 den Senaat en het Wetgevend Ligchaam opende, vergeleek hij de fransche maatschappij onder Orleans en de republiek bij een omgekeerde piramide, welke zijne hand weder op haar breeden grondslag had herplaatst, en daar liet hij op volgen:
»Waarom heeft men in 1814 ten spijt onzer tegenspoeden het parlementaire stelsel zien invoeren? Het is omdat de Keizer , schromen wij niet het te bekennen, uit hoofde van den oorlog, tot eene te absolute uitoefening van het gezag was medegesleept geworden. »Waarom integendeel heeft Frankrijk in 1851 den val" van datzelfde parlementaire stelsel toegejuicht? Omdat de Kamers den haar gegeven invloed hadden misbruikt, en zij, alles willende overheerschen, het algemeen overwigt in gevaar bragten."
In dat tijdvak sprak hij nog duidelijke taal. Als erfgenaam van den grooten naam van Napoleon beschouwde hij het als zijne roeping, de staatsorganizatie van het jaar VIII op nieuw in te voeren, en daardoor tevens het mandaat te vervullen, hem door het volk verleend om de orde te vestigen en een vasten dam te leggen tegen de regeringloosheid. Dat het dit verlangde en tevreden was met de vernieuwde inrigting van den staat, is uit vele verschijnselen van die dagen op te maken. Een der krachtigst sprekende was de eenstemmigheid, waarmede het, toen de dagen van onrust en spanning voorbij waren en de kalmte was teruggekeerd, den prinsprezident, na die uitvaardiging en het in werking stellen zijner konstitutie, de keizerlijke waardigheid opdroeg. Napoleon had van den beginne af verklaard dat deze konstitutie voor geleidelijke verbetering vatbaar was, en er bepalingen in opgenomen, welke zulke verbeteringen gemakkelijk maakten. Er zijn er dan ook gaandeweg, met zijne medewerking, in aangebragt, die de strafheid van het bewind matigden en de onbegrensde magt des soevereins beperkten. Het is hier de plaats niet om over de verdiensten en gebreken der' fransche staatsregeling in beschouwingen te treden. Wij wijzen er slechts op, welke, volgens de eigen woorden des ontwerpers, hare beginselen waren, en waartoe zij vooral moest dienen. Daarmede kon een ruime mate van vrijheid en zelfregeling der Franschen bestaanbaar worden geacht. Maar hervormingen, die zich tot het uitbreiden hiervan niet bepalen, die weder datgene in het leven roepen, waartegen de konstitutie juist was ingesteld, hebben geen aanspraak op den naam van verbeteringen ; immers zij verbeteren niet; zij geven iets geheel anders en schaffen het vorige af. Dit is het inderdaad, wat wij thans in Frankrijk beleven.
Terwijl in schijn de keizerlijke konstitutie blijft voortleven, wordt zij vervangen door een parlementaire staats-inrigting, van gelijken aard als die, welke haar preambule zoo minachtend veroordeelt. Als de Keizer, na de afkondiging zijner hervormingen, het oirbaar rekenen mogt een redevoering tot de hooge staatsligchamen te houden, zou hij thans mogen verklaren dat hij de piramide weder van haar grondslag afgenomen en nogmaals op haar spits geplaatst heeft.
Wij zijn zeer nieuwsgierig om te zien hoc lang zij aldus in balans zal blijven. In afwachting vergunnen wij ons de opmerking, dat hetgeen thans de vooruitgang in Frankrijk wordt genoemd, niets anders is dan een teruggang naar den toestand van voor twintig jaar. De oude schoenen, toen door de Franschen als onbruikbaar en versleten weggesmeten, trekken zij nu weder aan, en met een gejuich en een vreugde, alsof zij spikspiinter nieuwe op hun weg hadden gevonden. Zoo is trouwens, sedert hun groote omwenteling , hun gansche geschiedenis. Van geleidelijke ontwikkeling geen spoor, alles gaat met horten en stooten : republiek, keizerrijk, absoluut koningschap, konstitutioneele monarchie , weder republiek, nog eens keizerrijk en nu op nieuw de konstitutioneele monarchie. Men zegt zij past voor Frankrijk niet, en, naar wij meenen, met regt. Gaarne zouden wij evenwel eens iemand ontmoeten , die ons zeggen wilde wat er wel past. Niets toch houdt er stand op den lossen bodem van dit rijk, dat het eerst de revolutionaire beginselen aannam en ze het gevolgelijkst doorvoerde. Alle staatsvormen worden beproefd; geen schiet er wortel.
Wat de Keizer persoonlijk betreft, hij zal welligt eenige bemoediging zoeken in het denkbeeld dat geen ongeluk zoo groot is of het heeft zijne goede zijde. Ongetwijfeld , het is niet dan met weerzin dat hij zelf de fundamenten moet weggraven, waarop hij zijn konstitutie en de toekomst zijner dynastie had gebouwd. Maar tóén hij die legde, was het zijne taak om Frankrijk, dat door anderen aan de hopelooste verwarring prijs gegeven was, op te beuren. Sedert heeft hij echter een andere taak ter hand genomen, namelijk die om zelf nieuwe verwarring te stichten, binnen en buiten zijn rijk, erger dan de eerste, een verwarring, waartegen hij geen redding meer weet. Welnu, eenkonstitutioneel beheer, met een meer of minder verantwoordelijk ministerie, vergunt hem om, indien hij het verkiest, zijne raadslieden naar die redding le laten zoeken en te wagen wat hij zeli'niet vermogt, In 1851 moesthij herstellen wat anderen hadden bedorven; welligt ziet hij het voor een soort van uitkomst aan, dat nu anderen zullen hebben goed te maken, wat hij op zijne beurt bedorven heeft.
Naar aanleiding van de vele onjuiste berichten, die in vreemde en ook in sommige binnenlandsche bladen voorkomen, omtrent het gebeurde met Lamb, zijn wij in staat uit goede bcon het volgende mede te deelen:
De bewering, nog dezer dagen door den Amsterdamschen correspondent van de Echo de Bruxelles herhaald, als zoude de arrestatie te Rotterdam door Engelsche politie-agenten volvoerd zijn, is luidens officieele rapporten geheel onjuist. Na de daad van geweld, waaraan zich de zoon van den gewezen compagnon van Lamb en eenige zijner vrienden hebben schuldig gemaakt, beijverde zich dan ook de Britsche Gezant te 's-Hage aan den Minister van Buitenlandsche Zaken de verzekering te geven, dat de Engelsche politie geheel vreemd aan het geval was, en zijne hooge ontevredenheid tebetuigen over eene daad, waaraan zich Britsche onderdanen op Nederlandschen bodem hadden schuldig gemaakt; overigens zag hij, zijn wij wel onderricht, in het gebeurde eene geschikte aanleiding om het sluiten van een uitleveringsverdrag op nieuw ter sprake te brengen; de heer Roest van Limburg meende na deze welwillende mededeeling te kunnen volstaan Zr. Ms. Gezant te Londen aan te schrijven, Lord Clarendon op vriendschappelijke wijze over het gebeurde te onderhouden; hieraan werd onmiddellijk gevolg gegeven en .... Lamb was weldra op vrije voeten en weder te Vlissingen aangekomen, waar men zegt dat hij een proces tegen den Britschen Consul aanhangig maakt, die hem vroeger door de Nederlandsche politie deed gevangen nemen.
Naar wij vernemen heeft ook de Regeering aan het hoofd der politie te Vlissingen haar ongenoegen betuigd over het aldaar gebeurde.
Deze korte uiteenzetting van feiten, voor wier juistheid wij durven instaan, zal, hopen wij, genoeg zijn om een einde te maken aan geruchten en berichten, waarbij loffelijke gevoeligheid voor de eerbiediging vau ons grondgebied als verontschuldiging dienen moge. (N.R.Ct.)
In de gisteren gehouden zitting van den Gemeenteraad waren 29 leden tegenwoordig. De voordragt van B. en W. tot plaatsing van de school in de Plantaadje, naast den Hortus Botanicus; werd verworpen. Daarna kwam in omvraag het voorstel der kommissie van voorbereiding, de school op een ander punt in de nabijheid van genoemden tuin te te plaatsen; ook dit werd verworpen met 15 tegen 14 stemmen. Eindelijk raadpleegde de Voorzitter de vergadering over de vraag: »Zal de school in den tuin van het Werkhuis geplaatst worden?" Deze vraag werd bevestigend beantwoord met 17 tegen 12 stemmen.
Voorts kwam in behandeling eene voordragt van de kommissie voor de verordeningen, tegen wier overtreding straf is bedreigd, tot vaststelling van de algemeene policie-verordening. (De raad heeft 16 Junij jl. besloten: »de geheele verordening te stellen in handen der kommissie, ten einde haar, naar aanleiding der genomen beslissingen, te revideereu en het slotartikel te ontwerpen, en daarna weder tot de[ finitieve vaststelling den Raad aan te bieden." Aan deze opdragt is thans dooide kommissie voldaan. De artikelen zijn door haar in behoorlijke orde geplaatst en genummerd. Zij heeft tevens de volgorde der verordeningen, die bij bet fn werking treden van deze zullen vervallen, in de slotbepaling in overeenstemming gebragt met de orde der hoofdstukken en onderdeelen. Eindelijk bij de algemeene revizie heeft zij enkele leemten aangevuld, aan sommige medegedeelde verzoeken tot voorziening gemeend gevolg te moeten geven, en de wet van 10 April 1869 toegepast.
Eindelijk stelde de kommissie voor, te besluiten dat de verordening in werking zal treden 1 Januarij 1870. Al de voorstellen der kommissie, benevens amendementen van de heeren Vening Meinesz, Asser, van Lennep, van Bosse, de Vries en Kuiper werden na diskussie aangenomen. De verordening zelve in haar geheel werd aangenomen met 22 tegen 5 stemmen. {Tegen.- de heeren Heynsius, Schimmelpenninck (die zijne stem motiveert; spreker is tegen eene algemeene policieverordening en mist in deze vele bepalingen, welke hij nuttig en wenschelijk acht), Muller, Oorver Hooft en Bienfait.) Wegens het vergevorderde uur werd de behandeling der overige aan de orde gestelde stukken uitgesteld tot gisteren avond 8 ure.
Heden worden de personen, die verzocht hebben als klerk bij den Rijkstelegraaf in aanmerking te komen, aangeschreven om zich voor het vergelijkend onderzoek aan het gebouw op den Fluweélen Burgwal, N» 22, te 's Gravenhage, aan te melden, op een der dagen 25 of 26 Augustus aanstaande, des voormiddags ten half negen ure.
De minister van Financiën brengt ter kennis van de belanghebbenden: dat in het jaar 1870 zullen worden aangesteld tien surnumerairs der direkte belastingen, in- en uitgaande regten en accijnsen, en een surnumerair voor de dienst der direkte belastingen en van het kadaster; dat in de maand Maart 1870, op nader vast te stellen plaats en dagen, zal worden afgenonißn het vergelijkend examen, vermeld in art. 1 van het koninklijk besluit van den 19" April 1859, n°. 76, (Verz. n°. 38), gewijzigd bij dat van 14" Feb. 1864, n°. 18, (Verz. n°. 27); dat de verzoekschriften om toelating tot dat examen, vóór ol uiterlijk op den ln Feb. 1870, bij het Departement van Financiën moeten zijn ingekomen, voorzien van de vereischt wordende stukken.
Bij koninklijk besluit van den 17" dezer, is aan de kommissie uit de Staten der provincie Limburg, belast met een nader onderzoek omtrent de middelen aangewezen door Gedeputeerde Staten, ter beëindiging van het tusschen den Staat en de provincie Limburg bestaand geschil over dè gebouwen, waarin het paleis van Justicie en de kazerne der marechaussee te Maastricht zijn gevestigd, magtiging verleend tot voortzetting harer werkzaamheden na de sluiting der zomervergadering der Staten van 1869.
Bij koninklijk besluit van den 15" Augustus jl., is de heer C. de Wijs, kontroleur der direkte belastingen, men uitgaande regten en accijnsen, thans werkzaam ter direktie Eindhoven , tijdelijk geplaatst bij het departement van Financiën.
Door den nederlandschen konsul te Leith zijn tot zijne konsulaire agenten te Inverkeithing en St. Davids aangesteld, respektivelijk de heeren W. Fraser en R. Cairns.
Naar men uit 's Gravenhage verneemt is men reeds bezig met het drukkender 0.1. Begrooting voor het dienstjaar 1870.
Z. M. heeft benoemd: tot leeraren bij de Rijks- hoogere burgerschool Willem 11, A. 1. T. Sassen en Th. H. Mac Gillavry; tot lid der kommissie van administratie over de gevangenissen^te Leiden, J. Seelig; tot lid van het kollegie van regenten over hét liuïs^i arrest te Alkmaar, mr. CR. H. van Lelyveld; tot notaris tinnen het arrondissement Tiel, ter standplaats de gemeente Rossum, B. A. Mispelblom Beijer; tot ontv. der dir. bel., in- en ui tg. regten en ace. te Vlaardingen c. a., J. Indewey; tot ontv, der dir, bel. te Zwolle, H. Bijleveld; tot ontv. der direkte bel. te Leeuwarden, P. A. F. J. Sassen; op zijn verzoek benoemd tot kontroleur der dir. bel. te Amsterdam, le afd., 0. Kuyper Hzn.; op hun verzoek eervol ontslagen: als ontv. der dir. bel., in- en uitg. regten en ace. te Vlaardingen c. a., S. J. Hofïman; als ontv. der dir. bel. te Zwolle, A. Hoogeveen; als ontv. der dir. bel. te Leeuwarden, E. Jochim, allen behoudens aanspraak op pensioen en laatstgenoemde onder dankbetuiging voor bewezene diensten ; als leeraar bij de Rijks- hoogere burgerschool Willem II te Tilburg, mr. F. J. A. Fles.
De gewezen kapitein bij de artillerie, Andrew Noble, heeft een chronoskoop uitgevonden, die het millioenste eener sekonde met volkomen naauwkeurigheid aanduidt en dient tot het bepalen der snelheid bij proeven met geschut. Dit vernuftig bedacht en zeer zamengesteld werktuig wordt reeds sedert eenigen tijd te Woolwich, bij het beproeven van verschillende soorten van buskruid en zwaar geschut, gebruikt, en heeft zijne deugdelijkheid bewezen. De uitvinder is, na zijn vertrek uit het korps der artillerie, als ingenieur in de geschutfabriek van William Armstrong eu C°. werkzaam.
LEIDEN, 17 Aug. Naar men verneemt, is door heeren kuratoren onzer hoogeschool, voor de verzameling portretten van hoogleeraren, welke de senaatskamer van het akademie-gebouw versiert, dezer dagen aangekocht een oorspronkelijk portret van Bonaventura Vulcanius, hoogleeraar in de grieksche taal van 1581— 1613, wiens afbeeldsel aldaar met meerdere nog gemist wordt.
BREUKELEN, 17 Aug. Heden had in de nabijheid dezer gemeente het navolgende ongeluk plaats. Een zekere O. uit Bodegraven reed met zijn zoon, een veertienjarige knaap, in eene tilbury naar deze stad. Kockengen gepasseerd zijnde, schrikte het paard en stortte hals over kop in den vrij diepen en breeden boezem waar langs de weg loopt, het rijtuig met de beide zich daarin bevindende personen medeslepende. Op het hulpgeroep, kwamen vele menschen toeschieten, doch hunne vereende krachten konden slechts den vader redden, daar de zoon dood uit het water werd opgehaald. Ook het paard is verdronken 'en het rijtuig met veel moeite op het drooge gebragt.
NIEUWEDIEP, 16 Aug. Gisteren is hier aangekomen Z. Exc. de minister van Marine. Heden heeft hij een proeftogt gedaan met Zr. Ms. monitor de Buffel, die tot genoegen van den minister is afgeloopen.
UTRECHT, 17 Aug. Het kamp is heden bezocht door Z. M. den Koning, Z. K. H, den kroonprins, HH. XX. HH. prins en prinses Hendrik, Z.K.H, hertog Gustaaf van Saksen en prins Metschersky. De haagsche schutterij behaalde den eersten schutterij-prijs. De heer Schubart heeft van Z. M. den Koning het kommandeurskruis der Eikenkroon ontvangen.
Door het haagsche scherpschutterskorps is de eerste vaandelprijs behaald met 219 punten. De schutter Hazebroek behaalde 46, de schutter Becht 45 punten, Simonis en Vierling ieder 43 punten, Schippers 42 punten. Aan dezen prijs is verbonden: a. de zilveren medalje van den Bond; b. vijf geweren van Z.M. den Koning; c. vijf zilveren veldflesschen van Z. M. den Koning; d. een zilveren beker van Z. K. H. prins Hendrik; e. twee geweren van denzelfden vorst. Er heerscht in het kamp algemeene voldoening en opgewondenheid. Tot hiertoe behaalde het tweede regement infanterie te Maastricht in garnizoen den eersten prijs voor de legerkorpsen.
WINSCHOTEN, 17 Aug. Heden had te Finsterwold van wege het bestuur van het waterschap »Reider-wolderpolder" de aanbesteding plaats van het leggen van kunst- of grindwegen in dien polder, (in 1862 ingedijkt) over eene lengte van 11.600 meters. De uitvoering van dat werk , in den herfst van 1868 eveneens aanbesteed, is destijds gedesapprobeerd. Thans was bij inschrijving J. Schaafsma te Harlingen voor ƒ71.800 de hoogste, C. de Jong te Nieuwolda voor ƒ58.790 de laagste,
— 19 Aug. In de naburige gemeente Noordbroek zijn eenige ongeregeldheden ontstaan onder de polderwerkers, aldaar werkzaam bij het graven van het scheepvaart- en afwateringskanaal, naar men zegt. een gevolg van beweerde geringe verdiensten bij dien arbeiden het veelvuldig gebruik van sterke dranken. De Rijks-policie is derwaarts gezonden tot handhaving van orde en rust.
TILBURG, 17 Aug. De groote werkplaatsen en magazijnen van den spoorweg alhier, zullen nog voor den winter aan de Exploitatie-maatschappij ten gebruike en in beheer kunnen overgegeven worden. Men verneemt dat in de magazijnen nog eenige verbeteringen zullen worden aangebragt.
SCHOONHOVEN, 17 Aug. Betreffende de veldgewassen in dezen omtrek kan gemeld worden, dat de hennip, voorai op denzwaren grond, zeer gunstig staat en dat de winteraardappelen veel beter beschot beloven dan de vroege hebben opgeleverd. Appelen zijn er weinig, maar over peren valt niet te klagen. De noten staan in lang zoo voordeelig niet als in het vorige jaar.
WIJHE, 16. Aug. Men is hier reeds weder begonnen met hetrooken en zouten van spek, hetwelk echter voor direkte konsumtie wordt bereid en verkocht. Indien het weder koel blijft zal men weldra met het bereiden der saucyse de boulogne en andere artikelen beginnen. Opmerkelijk is het, dat, hoewel de prijzen dezer artikelen [eene nooit gekende hoogte bereikt hebben, de navraag hoe langer zoo grooter wordt; het is dan ook vooral deze plaats, die, wegens het bereiden van de heerlijkste saucyse de boulogne , gerookte hammen , gezouten en gerookt spek en rundvleesch zeer vermaard is, zoowel in Engeland , Frankrijk , Duitschland als in Ned. Oost- en West-Indië.
DEDEMSVAART,I7 Aug. Defabrieksturf heeft grooten aftrek. Er zijn dagen geweest, dat in 100 dagwerken 1.200,000 stuks geladen werden. De reden hiervan is, dat de steenbakkerijen drukte van werk hebben. Deturfsoort, bij deze bakkerijen in gebruik, is daardoor in prijs gestegen, maar nog meer zal dit het geval worden met den nieuwen turf, door de hoogere dagloonen, welke de verveeners moeten betalen. Tengevolge van het koude en natte voorjaar, waardoor de turf achterlijk is gebleven, zal ze ook niet vroegtijdig als droog kunnen worden afgeleverd.
GRONINGEN, 18 Aug. De berigten door verschillende dagbladen opgenomen betrekkelijk de nalatigheid van den wachter bij de spoorwegbrug over het kanaal »de Rensel," toen voor eenige dagen des morgens de tweede trein van Nieuwe Schans die brug moest passeren, zijn, blijkens nader ingesteld onderzoek, voor een groot deel overdreven voorgesteld. De brug over de Rensel was bij die gelegenheid voor het passeren van den trein in orde, even zoo die over het Beesterdiep, doch het sein op deze laatste was door den wachter verkeerd geplaatst en duidde het tegendeel aan, om welke redenen de machinist stopte zonder andere gevolgen dan een klein oponthoud. Beide kunstwerken liggen op aanzienlijken afstand van het bebouwde deel van eenige gemeente , hetgeen ligt aanleiding geeft, dat een of ander voorval daar ter plaatse verkeerd wordt voorgesteld of opgevat. (Gr. Ct.)
---

