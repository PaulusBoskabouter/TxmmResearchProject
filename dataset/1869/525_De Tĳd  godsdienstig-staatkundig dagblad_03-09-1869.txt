AMSTERDAM, 2 September.
Over eenige dagen zal, even als elk jaar, de kermis in de hoofdstad weder aanvangen, en, wij twijfelen er geen oogenblik aan, met dezelfde levendigheid worden gevierd alsaltooos. Ofschoon, den geheelen zomer door, talrijke openbare vermakelijkheden, Waaronder verscheidene nieuwe, zich in een zeer druk bezoek te verheugen hebben gehad; ofschoon daarenboven maanden lang het voorplein en de tuin van het Paleis voor Volksvlijt , waar, eiken avond, duizenden elkander verdringen, het schouwspel >'an een kermis aanboden, zal de echte, nationale volkskennis niet worden gemist. De voorspelling is niet gewaagd dat zij geen afbreuk zal lijden door de velerlei soorten van vermakelijkheden, Welke haar vooraf zijn gegaan, of, gedurende hare aanwezigheid, zullen worden voortgezet. Evenmin als bij vroegere gelegenheden , zal het ook nu ontbreken aan welgemeende, docb niets afdoende vlugschriften, waarin de nadeelen van het kermishouden met de scherpste omtrekken geteekend en met de schelste kleuren geschilderd worden, en die met hevigheid op de afschaffing der kermis aandringen, hetzij door een maatregel van het stedelijk bestuur, hetzij door een algemeene rijks-wet. Het oogenblik voor zulke vertoogen wordt gewoonlijk zeer slecht uitgezocht. Niet terwijl de kermis in vollen gang is, kan de vraag behandeld worden of het raadzaam is haar voor goed af te schaffen. Zij, die dat gevoelen zijn toegedaan, en meenen dat de mogelijkheid er toe bestaat, zouden hun verlangen beter bevorderen, als zij gedurende de wintermaanden, wanneer in het gansche land alle kennisvreugde heeft opgehouden, hun denkbeelden voordroegen en aan gemeente- en rijksbesturen ter overweging gaven. Doch die vertoogen lijden niet enkel aan het gebrek der ontijdigheid; ooidat der eenzijdigheid mag er aan verweten worden.
De bestrijders van de kermis trekken niet te velde tegen ongemanierde luidruchtigheid, losbandigheid, onzedelijkheid, verderfelijke openbare verdaken en ergerlijke uitspattingen in het algemeen en overal, maar alleen Waar die zich vertoonen als gevolgen van de kermis. Nu zijn in ons land de kermissen de volksfeesten bij uitnemendheid, op zeer vele plaatsen zelfs de eenige. Wel nemen nog altijd de beschaafde standen er deel aan, maar op minder bedenkelijke wijs en niet zoo algemeen als de lagere. In elk gevai kunnen deze standen, voor wie zoovele gelegenheden tot ontspanning bestaan, ze zeer goed niissen en hun zal de afschaffingniet deren. In Amsterdam vooral, waar men eiken dag de keus heeft tusschen tien en meer openbare vermakelijkheden, zullen zelfs de meest genotzieke heeren en dames er zonder spijtigheid in mogen berusten. Anders is het echter gesteld met den zoogenaamden minderen man, die sterk aan de kermis gehecht is. In elke poging om die op te Heffen, ziet hij een streven om hem van genietingen te berooven, welke hij uitsluitend voor zich en de zijnen bestemd acht. Hij beschouwt het verder als een aanmatiging zijner meerderen om hem te willen voorschrijven hoe hij zich moet amuzeeren, en acht er zich door beleedigd, gekrenkt en verongelijkt, dat, terwijl alle uitspanningen, die buiten het bereik zijner beurs liggen, worden in stand gehouden, er aanhoudend klagten opgaan tegen de zijne. In woorden en somwijlen ook in daden toont *?y dat zijn wrevel daarin niets anders ontwaart dan een vijandschap van de grootheid of den rijkdom, zooa*s hij zich uitdrukt, tegen de lieden Van zijn slag. Wij maken ons niet tot den advokaat van deze opvatting, en zijn ons zeer goed bewust van de gegronde redenen, welke daartegen kunnen aangevoerd worden. Wij zijn ook niet van oordeel, dat de bevoegde magt voor volksvooroordcclen en wanbegrippen steeds behoort uit den weg te gaan, als voor onoverkomelijke hinderpalen. Maar wel zouden wij het zeer onstaatkundig van haar achten, wanneer zij deed alsof deze niet bestonden, en onbillijk tevens, wanneer zij geen acht verkoos te slaan op de waarheid, waarmede hier de dwaling vermengd is. De vermelde opvatting van de bedoelingen der kennis-afschaffers bestaat in elk geval onloochenbaar en algemeen, en handhaaft zich onverzettelijk tegen de overtuigendste redeneringen. Derhalve dient men ze ook tot zekere hoogte in rekening te brengen. En heeft het volk al ongelijk, waar het niet onderscheidt tusschen vermaak en vermaak, tusschen uitspanningen binnen afgesloten muren en openbare straatpret bij dag en bij nacht; aan den anderen kant heeft het gelijk, als het meent, dat terwijl naar zijne losbandigheden steeds de argus-oogen der kennis-afschaffers gerigt zijn, die zijner meerderen, als iets geoorloofde, aan hunne scherpzigtigheid schijnen te ontgaan. De motieven, door deze afschaffers aangevoerd, zijn steeds dezelfde en verschillen onderling alleen in den vorm. Onlangs vonden wij ze nog eens bij elkander in een goed geschreven artikel van de Rotterdamsche Courant (1). Er is sprake van geweest, even als vroeger bij de cholera was geschied, dit jaar de kermis te Rotterdam niet te doen doorgaan, ten einde alle aanleiding tot een herhaling van ongeregeldheden te vermijden.Debedoeldc Courant meende, dat, ook zonder zulke tijdelijke omstandigheden, er geen kermis moest wezen, en geeft daarvoor de volgende redenen aan: »Even als de slavernij moet worden gebrandmerkt en geoordeeld, niet om exceptioneele gruwelen nu en dan daarmede verbonden, maar omdat zij een gruwel is in zich zelve, hoe mild en zacht ook toegepast, evenzoo achten wij de kermis in zich zelve een dwaasheid en ergernis, afgezien van de buitengewone dwaasheden en ergerlijkheden waartoe zij aanleiding geven kan. »Bij de denkbeelden, die wij hebben omtrent ware verlichting en vooruitgang, noemen wij de kermis een jammerlijk overblijfsel van middeleeuwsche zeden, een onwaardige herinnering aan de oud-heidensche saturnaliën, een schandvlek van het Nederlandsche volk in onze negentiende eeuw. »Wij voor ons hebhen geen cholerapaniek noodig om de kermissen. bij zulke gelegenheden in den Raad en daarbuiten als »een verouderd misbruik" bestempeld, onder alle omstandigheden, te veroordeelen en te betreuren als een schade en schande voor onze stad. »Uit ieder oogpunt, zedelijk, maatschappelijk , godsdienstig, is de kermis met al de ruwheid, bedriegerij, loszinnigheid, gevaar voor physische en moreele gezondheid , die zij onvermijdelijk met zich voert, door het in gisting brengen van hartstocht en opgewondenheid, het aanleiding geven tot verkwisting en zedeloosheid, een noodlottige verzoeking voor velen, een ziekte van ons volk, een jaarlijks terugkeerend onheil voor de stad, die haar toelaat »Dat iedere kermis allerlei jarmmerlijke gevolgen medebrengt, veel goed geld verkeerd doet besteden, den lombard verrijkt, de beurzen verarmt, drankhuizen bloeien doet, jonge dochters op den verkeerden weg helpt, niet één nadenkende , die het zal ontveinzen." De Rotterdamsche Courant kan niet sterker dan wij het doen de ergergernissen betreuren en verfoeijen, welke van de groote en kleine kermissen in ons land onafscheidelijk zijn; maar zij vergist zich, waar zij die een
(1) Niet te verwarren met de Nieuwe Rotterdamsche Courant. Gene is een nog nieuwere, welke zich van de nieuive, in menig opzigt, zeer gun> stig onderscheidt.
jammerlijk overblijfsel van middeleeuwsche zeden noemt. Zeker de kermissen, uitwassen van de vroegere jaarmarkten , die op hare beurt als eerste oorzaak de jaarlijksche bedevaarten hadden, vinden haar oorsprong in de middeleeuwen. Hare ontaarding echter tot saturnaliën is van veel lateren tijd, en komt voor rekening van de twee jongste verlichte eeuwen. Wanneer de kermissen nog waren wat zij, over het algemeen, in de middeleeuwen zijn geweest, zou hel tafereel , dat er hierboven met en zonder kursieve letters van is opgehangen, even weinig getrouw aan de werkelijkheid zijn, als het dit nu wel is. En toch, hoe juist dat tafereel in onze dagen zij, weerkaatst het slechts eene zijde van den toestand. Wel is de kermis in groote en kleine steden en zelfs in vele dorpen eene aanleiding tot verkwisting, dronkenschap en onzedelijkheid; wel is zij dit zelfs voornamelijk, maar zij is dit niet alleen. Tevens is zij een gelegenheid tot uitspanning van duizenden uit den kleinen burger- èn werkmansstand, die daarvan, dikwijls met hun gezinnen, een geoorloofd gebruik maken. Wij zijn er niet blind voor dat andere en betere gelegenheden daarvoor zouden kunnen bestaan; dat dit onschadelijke of zelfs, als men wil, dit nuttige niet genoeg weegt tegenover het kwade; maar wij gelooven dat degenen, die het vn-agstuk in zijn geheel willen overzien, ook daarop behooren acht te slaan.
Het is toch de groote of eigenlijk de eenige zwarigheid tegen de afschaffing. Matige uitspanning, nu en dan een dag van vermaak, komt zoowel aan de lagere als aan de hoogere standen toe, ja, is er bijna onontbeerlijk voor. Ook voor de eersten is het spreekwoord waar, dat de boog niet altoos gespannen kan wezen. Er zijn tallooze lieden, die het gansche jaar op kantoren, winkels en werkplaatsen onophoudelijk arbeiden, meestal gehuisvest zijn in ongeriefelijke woningen, tijd noch geld hebben voor de genoegens, die anderen het geheele jaar door kunnen genieten, en voor wie alleen de kermisdagen eenige verpoozing aanbrengen. Deze zijn het niet, wier spaarpenningen dan naar den lombard dwalen, die jonge dochters op den verkeerden weg brengen, of zich aan dronkenschap en andere ongebondenheden overgeven. Nogtans is de kermis voor hen en hun gezinnen een tijd van verheuging, waaraan zij van harte deelnemen , te meer omdat hun zelden een andere te beurt valt. In ons , onder dit opzigt zeer naargeestig vaderland, zijn er geen algemeene volksfeesten dan de kermis, en een afschaffing daarvan zou inderdaad beduiden dat, behalve de heeren en dames, die een welgevulde beurs en veel vrijen tijd hebben, in Nederland niemand meer openlijk feest mag vieren. Het is te duchten dat zulke strengheid haar doel niet bereiken, en alleen hen treffen zou, wier sobere en geoorloofde deelneming aan de kennisvreugde niets berispelijks heeft, terwijl de anderen wel middel zouden weten te vinden om toch hun saturnaliën te doen doorgaan, misschien zelfs eenmaal in de week, bij voorbeeld des Maandags, in plaats van, zooals nu, eenmaal in het jaar. Afschaften is een woord, dat zeer gemakkelijk uit te spreken valt, maar wie er toe overgaat, ontdekt dikwijls later tot zijn verbazing dat hij, hetgeen hij bedoelde af te schaffen, slechts verplaatst heeft, en ziet het dan weder verrijzen in een andere gedaante, somtijds' schrikbarender dan de eerste. Bij geen zaak ter wereld is devoorzigtigheid zoo noodzakelijk als bij deze. De tegenstanders der kermissen beweren eigenlijk iets, waarvan men in het algemeen zóó overtuigd is, dat hun gansche bewering overtollig is. Het gaat hun als de vrienden van den vrede, die in geschriften en prenten der menigte al de afgrijselijkheden van den oorlog voor oogen stellen, ofschoon deze even goed weet als zij dat oorlogvoeren wil zeggen: bran den, verwoesten, verminken en doodslaan. Vraagt men dien vreedzamen lieden echter naar de middelen om zulke gruwelen te beletten, dan blijft het antwoord uit. Dezelfde ondervinding doet men op, wanneer men de kennis-afschaffers vraagt, welke betamelijke vermaken zij der volksklassen hebben aan te bieden voor de onbetamelijke, waaraan zij een einde willen maken, hetgeen toch, hoogst waarschijnlijk, door een eenvoudigen maatregel tot opheffing, niet zou slagen. Ook dan blijft het antwoord uit. Men zal het morgen zien door hetgeen de Rotterdamsche Courant verder zegt.
In het nummer van 1 Augustus van het Organ für Christliche Kunst, dat te Keulen uitgegeven en door de aanzienlijkste kunstenaars van Duitschland geredigeerd wordt, vinden wij het volgende, dat wij gaarne overnemen, omdat het een nederlandschen kunstenaar betreft.
»Het is bekend dat in Holland de ideale kunst, en vooral de christelijke kunst zoowel door Protestanten als Katholieken stiefmoederlijk behandeld wordt, en daarom is het ligt te begrijpen hoe ondankbaar er de pozitie wordt van den religieuzen beeldhouwer, die zich niet aan fabrieksarbeid wil overgeven.
»Zooveel te meer moeten wij de pogingen van den beeldhouwer Johan Stracké van Amsterdam roemen, die door een zijner laatste produkten, de Madonna met het kind Jezus in hautrelief, bewezen heeft dat hij, trots de ongunstige pozitie zijner kunst in Nederland, zijne hooge roeping als christelijk beeldhouwer kent, en zijn doel met ijver en liefde nastreeft.
»De heer Stracké heeft zich ongetwijfeld door zijne werken in Munster, b. v. eene levensgroote marmeren Madonna voor de Ignatius-kerk, een marmeren Jozefsbeeld voor den Dom, als pendant voor eene Madonna van Achterman, en door vele andere beelden een roemvollen naam verworven, en genoegzaam bewezen dat hij het verstaat om den kouden steen met een diep godsdienstig en liefdevol gevoel te bezielen."
Blijkens circulaire van den uitgever is de proef, na de zegel-afschaffing genomen, om de Harlinger Courant als Dagblad voor Friesland dagelijks uit te geven, mislukt. De kosten, aan deze wijz.e van uitgave verbonden, zijn niet in die mate vergoed, dat hij de voortzetting gewenscht acht. Van 1° Sept. af, zal hij alzoo de Harlinger Courant weder, evenals vóór de zegelafschaffing, slechts eenmaal per week doen verschijnen. Dit is nummer één, die ondervindt dat al de illusiën, omtrent de zegelafschaffing gekoesterd, ook in dat opzigt, op teleurstellingen moeten uitloopen. Er zullen er nog wel meer volgen. Ook dit hadden wij voorspeld. (B. v. Z.)
De hoogleeraar M. De Vries geeft in overweging om de velocipèdes »trapwielen" te noemen, en aan het werkwoord wielen het burgerregt te verleenen. Hij hoopt dat het kongres te Leuven zich in dien zin zal verklaren. De gronden voor dezen naam voert hij aan in een ingezonden stuk, voorkomende in het Leidsch Dagblad. — Een onzer geachte ingezetenen meent avoetwagen" de beste nederlandsche benaming is voor vélocipède. Men zegt handwagen, handkar, voor een werktuig dat met de hand in beweging gebragt wordt, waarom zou dan voetwagen niet goed zijn voor een voertuig dat men met den voet in beweging bracht? (A. Ct.)
Een onzer haagsche berigtgevers meldt ons, dat, nu naauwelijks het engagement van prinses Marie de notoriété publique geworden is, op nieuw het gerucht in de residentie loopt van eene andere voorgenomen vorstelijke huwelijks-verbindtenis. Verschillende omstandigheden schijnen geene ongegronde aanleiding te geven tot het vermoeden, dat eerlang ook Z. K. H. de prins van Oranje het voorbeeld zijner vorstelijke nicht zal volgen. (Arnh. Ct.)
Uit Bolsward wordt aan Z. SI. den Koning een adres gezonden, waarin verzocht wordt, dat eene ruime tegemoetkoming van Staatswege verleend worde voor eene geprojekteerde spoorweglijn Heerenveen—Harlingen, waardoor ook Bolsward zich in het bezit van een spoorweg zal mogen verheugen.
Heden is ten kantore van den agent van het ministerie van Financiën te Amsterdam, door den heer W. H. van Meukeren, als koncessionaris, gedeponeerd het waarborg-kapitaal, groot ƒ300,000, voor den spoorweg van Boxtel over Gennep en Goch naar Wezel, met een zijtak naar Kleef. Deze spoorlijnen worden gebouwd door de Noord-Brabantsch-Duitsche spoorweg-maatschappij, gevestigd te Rotterdam, onlangs opgerigt; zijnde het geheele kapitaal, voor den bouuw en de exploitatie benoodigd, geplaatst. De werkzaamheden zullen aanvangen te Gennep.
Namens defakulteit der bespiegelende wijsbegeerte en letteren aan de hoogeschool te Leiden wordt bekendgemaakt, dat het admissie-examen zal plaats hebben Zaturdag en Maandag, den 18n en 20° September.
Men wordt verzocht zich aan te melden bij den pedel Blanken vóór of op den lln September.
Z. M. heeft G. Schilthuis op zijn verzoek eervol ontslag verleend als ambtenaar bij het boschwezen in de rezidentie Samarang.
De Right Hon. lord-mayor van Londen bragt het bezoek van eergisteren in semistate en droeg het teeken zijner waardigheid: den prachtigen diamanten stel aan een blaauw lint. Zijn lordschap had den vorigen dag inkognito het grootste deel der tentoonstelling bezigtigd en een luncheon gebruikt in een der restauraties. Thans gebruikte hij een kollation, door de kommissie aangeboden, in de nieuwe hulp-restauratiezaal, die als hulpzaal een pronkstuk is, met smaak en comfort daargosteld. Na bij den burgemeester gedineerd te hebben , woonde de lord-mayor het koncert en vuurwerk in het Paleis voor volksvlijt bij. Het slotstuk, een prachtige tempel, toonde in vlammend schrift: Welcome here. (A. Ct.) Verkorte balans der Ned. Bank volgens de Staats-Courant: Diskonto-rekening. . . ƒ 50,644,203.451 Beleening-rekening . . » 39,025,815.— Munt en muntmat. . . . 83,423,632.70 Belegd Rezervefonds. . » 3,110,230.— Geb. enmeub. d. Bank. » 437,587.27. Diverse rekeningen . . » 50,879.54 /•176,692,347.97~ Kapitaal ƒ 16,000,000.— Rezervefonds » 3,344,259.61 Bankbiljetten in omloop.» 128,224,365.— Bank-assignatiëninoml.» 100.— Rekening-cour.-saldo's. » 27,758,332.311 Diverse rekeningen .. » 1,365,291.04--/¦176,692,347.9 _ 's GRAVENHAGE, 2 Sept. Oe lordmayor ende lady-mayoress zijn gisteren ochtend uit de rezidentie naar Londen teruggekeerd. De hooge vreemdelingen werden uitgeleid door den sekretaris bij het engelsehe gezantschap, den heer Thurlow. — Gisteren middag te twee uur had de feestelijke opening van de tentoonstelling der Vereeniging .het Roode Kruis" in de Teekenakademie plaats. HH. MM. de Koning en de Koningin, Z. K. H. prins Alexander der Nederlanden en Z. K. H. prins Frederik der Nederlanden vereerden deze plegtigheid met hunne tegenwoordigheid.
SCHIEDAM, 2 Sept. Gisteren middag is een landbouwersknecht, die spoeling van Schiedam had gehaald , nabij Overschie, door het uitschieten van den boom van zijne schuit in het water gevallen. Daar niemand op dat oogenblik tegenwoordig was, bleef hij zonder hulp en hij is eerst eenige oogenblikken later dood opgehaald door den landbouwer, Veenman, wonende te Overschie, die daar met een spoelingwagen voorbijkwam. Genoemde Veenman weder op zijn wagen willende stappen, had het ongeluk er af te vallen, ten gevolge waarvan hij onder een rijtuig geraakte, dat daar juist passeerde en niet dadelijk kon stilhouden. De paarden en de wielen van het rijtuig gingen hem over de borst. Hij is in een toestand, die voor het behoud van zijn leven doet vreezen, naar zijne woning gebragt.
VLAARDINGEN, 31 Aug. De laatste haringjager is met 380 ton gearriveerd. Vreugde heerschte hier bij dat berigt. Het had er in _e laatste dagen allertreurigst uitgezien. Alle vertier scheen geweken. Kuipers en knechts, die anders om dezen tijd het drukst werk hebben, zag men visschen en roeijen. De prijs zal thans lager worden, daar ook hier en te Maassluis loggerschepen gearriveerd zijn.
'sPRINCENHAGE, 31 Aug. Gisteren namiddag heeft onder deze gemeente het navolgende droevig voorval plaats gehad. Een oppassend jongeling uit het naburige Rijsbergen, met name W. O Hopstaken, oud 19 jaren, de eenige zoon eener weduwe, wier kostwinner hij was, wilde zich in de rivier de Weerijs baden, doch had, dewijl hij niet kon zwemmen, de onvoorzigtigheid zich te veel in de diepte te wagen, waarin hij dan ook jammerlijk is verdronken.
WIJHE, 31 Aug. Alles verkondigt een vroegen winter. De zwaluwen en andere trekvogels zijn reeds van hier verdwenen. De herfstdraden beginnen reeds in menigte te vliegen, terwijl het des ochtends zoodanig vriest, dat de grond als het ware met een ijskorst bedekt is. Te midden van dat alles ziet men de landbouwers met het binnenhalen van den oogst bezig; zelfs zijn daartoe geene menschen genoeg te krijgen. Het heeft in de laatste nachten reeds zoo gevroren, dat vele gewassen hierdoor schade geleden en voor een groot gedeelte hunne groeikracht verloren hebben. Er zijn dan ook profeten, die, doordien denotenboomen buitengewoon met vruchten bezet zijn, een zeer vroegen en zeer strengen winter voorspellen.
HONTENISSE, 1 Sept. Door den hevigen wind, welke eergister avond woei, is op de Wester-Schelde, in de nabijheid van Walsoorden, gezonken het brabantsch schip Achil *_• Albert, bevaren door den eigenaar L. A. Maes, te huis behoorende te Hammo (Oost-Vlaanderen), komende van Duisburg met eene lading steenkolen en portland-cement. Eenige losse voorwerpen waren heden ochtend aan den zeedijk van den Wilhelmuspolder aangespoeld. Het schip, 116 tonnen groot, was pas nieuw en deed zijne derde reis.
ZIERIKZEE, 1 Sept. Bijzondere vermelding verdient, dat heden 2 barken, de Egidia, kap. Basberg, diepgaande p. m. 60 palm, en Simon , kap. Bendrat, met een diepgang van p. m. 57 palm, met stijven Noordoostenwind in de Roompot binnenkomende, in één getij uit zee de rivier hebben opgekruist, de eerste tot op- en de tweede tot nabij deze reede, zonder van eene stoomboot gebruik gemaakt te hebben.
CAPELLE, (Noord-Brabant), 1 Sept. De aardappelziekte, die zich gedurende de laatstvoorgaande jaren slechts in geringe mate vertoonde, schijnt dit jaar met vernieuwde kracht hare woede te doen gevoelen. De ziekte neemt hier althans hand over hand toe, en men schat, dat nu reeds bijna 2/3 van het gewas daardoor is verloren.
HELMOND, 1 Sept. Eergisteren, Zondag, was het voor Helmond de bepaalde dag, waarop men per spoor de bedevaart naar O. L. V. van Kevelaar sou doen; door het schoonste weder begunstigd, was dit voor Helmonds pelgrims een ware feest- en schoone bededag; des morgens om 2? uur begon de H. Mis, om den zegen over deze bedevaart af te smeeken, waarna men ten 4.10 uur per staatsspoor afreisde en omstreeks ten 7 ure te Kevelaar aankwam; hier werd de plegtstatige optogt georganizeerd en begeleid door de Harmonie en trok men in geregelde orde naar het wonderbeeld der 11. M. Het was een heerlijk gezigt, eene processie van bijna 900 personen, versierd met verschillende vaandels en kruisen en vooral het schoone Moeder Gods beeld, hetgeen voor den eersten keer diende tot opluistering der processie, en waarvoor dank zij gebragt aan de edele geefster. Zóó in de kapel aangekomen, heeft zich verder de geheele dag .-•ekenmerkt door de meeste godsvrucht, totdat ten 3 ure namiddag de H. familie J. M. J. in de kapel eenige lofzangen uitvoerde, waarna debenediktiegegeven werd men weder in dezelfde orde langs den h. boom aftrok naar het station.
---

