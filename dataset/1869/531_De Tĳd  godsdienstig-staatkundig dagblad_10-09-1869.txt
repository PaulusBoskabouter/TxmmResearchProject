AMSTERDAM, 9 September.
! In een der bij zalen van het Palcis voor Volksvlijt is verleden Woensdag eene vergadering gehouden, waarvan onder anderen de Amsterdamsche Courant een uitvoerig verslag heeft gegeven. Die vergadering was belegd door de Maatschappij voor den Werkenden stand, en omvatte een zeventigtal personen uit alle oorden des lands, die in de zaak der volksvoordraglen belangstellen. Dewijl wij ook onder degenen behooren, die in de zaak der volksvoordragten belang stellen, ofschoon wij de vergadering niet bij- Woonden , hebben wij met groote aandacht het vermelde verslag nagelezen, zonder daaruit echter het besluit te mogen trekken, dat onze belangstelling tot ingenomenheid behoort op te klimmen. Waarom niet? Dit zullen wij duidelijk maken door met onze lezers na te gaan wat in die vergadering is voorgevallen. Er waren daar bijna even zoo vele inziglen als sprekers, en het eene inzigt was lijnregt in strijd met het andere. Hieraan is het waarschijnlijk toe te schrijven, dat, na een gedachtenwisseling van ruim zes uur, de vergadering "uiteen ging, zonder oogenschijnlijk iets aangaande de volksvoordraglen bepaald te hebben. Het eenige, wat zij verrigtte, was een centraalbureau te benoemen, advizeerend kollegie voor daarmede verbonden plaatselijke besturen, waaraan de taak werd opgedragen om, tegen vergoeding van reiskosten en des noods tegen honorarium, sprekers te engageeren, ten einde voordragen te houden in de gemeenten" waar die gevraagd worden. Een huur- en verhuur-kantoor van volksredenaars alzoo. Doch welke zal de taak dier redenaars wezen? Zullen zij het volk moeten onderwijzen—en wat ? Zullen zij het alleen moeten amuzeeren? Zullen, in het laatste geval, vermaak en nut hand aan hand dienen te gaan? Hieromtrent zijn geen instruktiën gegeven, en is alles aan de prudentie van het centraalbureau overgelaten. Deze vergadering, welke zulk een buitengewonen ijver toonde voor de beschaving van het volk, was niet bij magte die instruktiën op te maken, omdat zij blijkbaar niet wist: wat beschavingwas ; hoe beschaving verspreid moest worden; en op welke ontvankelijkheid voor beschaving bij het volk te rekenen viel.
Zoo haar beraadslagingen — die eindigden met de verklaring van een der leden, dat bet nu lang genoeg had geduurd en hij »op" was —iets bewijzen, dan is het dit. De karakteristieke bepaling was gemaakt dat er geen gedrukte of geschreven redevoeringen mogten gelezen worden. De vergadering wilde dus wel het volk op voordragten onthahaien, maar verlangde er zelve van verschoond te blijven. Zeer verklaarbaar! Hel volk is nog. dom en onwetend, en de hier verzamelde heeren, gelijk men aanstonds zal zien, zijn zoo verstandig en kundig, dat zij kunnen ontberen, wat het eerste hoog noodig heeft. De gedachtenwisseling begon met de rede van iemand, die alle belastingen voor de arbeidende klassen afgeschaft wenschte te zien. Dit zou materiëele beschaving ten gevolge hebben , en daarna kon de inT tellektueele aan de beurt komen. Waar de arbeidende klassen beginnen en waar zij eindigen; derhalve op welke hoogte of laagte der zamenleving de fiskus zijn regt verliest—werd echter niet gezegd. Het is toch van belang om dit te weten, vooral in de tegenwoordige omstandigheden, die voor afschaffing van belastingen niet bijzonder gunstig zijn. Wij vermoeden dat de spreker de vergadering te hoog boven zulke gemakkelijk op te lossen vraagstukken verheven achtte, om er haar mede bezig te willen houden. Hij zal waarschijnlijk de oplossing er van bewaren voor de eene of andere volksvoordragt.
Een volgend spreker ontwikkelde het vernuftig denkbeeld dat, als het publiek door voordragten wordt gevormd, het beter zal zijn, naarmate de substantie dier voordragten beter is.
Na deze twee, wier namen niet vermeld zijn, gaf de heer A. Huet uit Delft als zijn gevoelen te kennen, dat het volk voor de voordragten nog niet rijp is, en er dus kursussen moesten voorafgaan, om het daarvoor geschikt te maken. Ofschoon een in de zaal opgehangen tableau [den aanwezige» verkondigde, dat er verleden jaar in 48 gemeenten zulke voordragten zijn gehouden, waarvan 28 door bemidde-
ling van het Nut, scheen de vergadering het eens te wezen met de meening van den heer Huet. Op zijn voorstel nam zij althans een motie van orde aan, waarin de wenschelijkheid werd uitgedrukt dat de leeraars van hoogere burgerscholen, en in het algemeen alle leeraars van het middelbaar onderwijs, een kursus zouden openen voor leerlingen en zoons van werklieden. Dit neemt niet weg dat inmiddels de door het centraal-bureau uit te zenden rondreizende redenaars voordragten zullen moetenhouden voor het ongeschikte publiek, dat op deze wenschelijke kursussen nog niet gerijpt is. Men bewondere het konsekwent verband tusschen de beide besluiten !
Onder de sprekers, die na den heer Huet het woord verkregen, was er een uit Leiden, die geen jongelieden bij de voordragten wilde toelaten. Immers het aankomend geslacht genoot zulk voortreffelijk onderwijs, dat de ouders bedeesd zouden zijn en zich over hun onwetendheid zouden schamen, als zij, met hun ontwikkeld kroost naast zich, dezelfde wetenschappelijke verhandeling bijwoonden.
De heer Scheltema uit Dokkum kon zich daar in het geheel niet mede vereenigen; in zijn woonplaats had hij nog verleden jaar aan mannen en vrouwen, jongens en meisjes, uitgelegd hoc een lokomotief in elkander zat, en daarna in hun tegenwoordigheid een vers gedeklameerd. De manmen, de vrouwen, de jongens en de meisjes waren opgetogen geweest.
Een andere afgevaardigde uit Friesland wilde het volk beschaven door het te amuzeeren; een afgevaardigde uit Zeeland kwam op tegen de bepaling om bij de voordragten wijn en sterke dranken te weren. Vrijheid, blijheid, zegt hij. Men moet er van alles kunnen drinken waar men trek in heeft, maar het niet doen. Zoo gaat het te Goes. Aan den anderen kant worden aldaar geen preeken zonder tekst over moraal en moderne theologie gehouden, hetgeen dus op andere volksvoordragten wel het geval schijnt te wezen. Deze mededeeling van den zeeuwschen spreker heeft hare waarde.
Wij gaan eenige volgende sprekers voorbij, om met welgevallen te verwijlen bij de improvizatie van den heer predikant Laurillard, die door gezond verstand en geest uitmuntte. Hij aarzelde niet te zeggen, dat, hoewel alle sprekers zeer knap zijn of zich althans voor knap houden, ? die eigenaardige knapheid en dien takt missen , welke noodig zijn om het volk te boeijen en zich door het volk te doen verstaan. Deze neemt een airprotecleur aan en doet vooral uitkomen hoeveel moeite en zorg het hem wel kost, om zooveel voor het volk over te hebben: — de beste manier om die moeite en zorg niet te doen waarderen; gene releveert het volk op een bedenkelijken weg, door het altijd te vertellen, hoe het de ziel en de zenuw van de natie is of de spieren van den staat uitmaakt, alsof wij allen zonder de arbeidende klasse niets waren; een derde maakt het volk den kost, dien hij het opdischt, al te smakelijk, maar hij vergeet dat de kat, die men aan het spek bindt, er niet van eet. De spreker had voorts nog een woord te rigten tot den afgevaardigde uit Goes, en zeide, dat het spreken over moraal uitmuntend is, mits men het ?oo doe, dat het publiek, als men b. v. over de Tevredenheid spreekt, niet ontevreden worde; maar het volk zijne pligten voor te houden en. het te zeggen, wat regt, eerlijken billijk is, dit zal zeker niet kunnen schaden.
Wij vinden in het verslag vermeld dat deze rede daverend werd toegejuicht , maar zoeken overigens in hetgeen verder voorviel te vergeefs naar sporen van behartiging der daarin gegeven wenken. Het bleek intusschen dat de in den aanhef gemaakte kritiek tegen de sprekers op de volksvoordraglen door de ondervinding bewaarheid is. Immers de algemeene sekretaris der Maatschappij tot Nut van 't Algemeen, welke proeven met rondreizende redenaars genomen heeft, deelde mede, dat zij geenszins hebben voldaan. Dit was, zeide hij uitdrukkelijk, niet te wijten aan het beginsel, noch aan de onderwerpen, noch aan de sprekers, maar aan de eigenaardigheid en de willekeur van elke plaats. De fout lag dus alweder aan het publiek, dat zich maar niet opheffen kan tot het verheven standpunt zijner beschavers, die van hun doorzigt en menschenkennis in deze vergadoring zulke merkwaardige staaltjes hebben gegerven. Tevens van hun volharding in, het streven naar grootsche bedoelingen. Want het was eerst na het berigt over het niet bevallen der rondreizende sprekers, dat het besluit werd genomen, om zulke sprekers te doen engageeren door het daarvoor opzettelijk aangestelde centraal-bureau. Eenige uren waren er doorgebragt met zoover te komen.
Nu moesten er ook geschriften voor het volk zijn. Wederom snuffelden wij zonder vrucht het verslag door, om er te vinden wat zulke geschriften zullen moeten inhouden, en hoe hun bewerking zal behooren te zijn. Niets van dien aard. Het schijnt dat het woord volksgeschrift een duidelijke, naauw begrensde en onvoorwaardelijk goede beteekenis heeft. Er werd voorgesteld een premie van /"50 uit te loven voor het beste geschrift van één vel druks. Niet zeer beleefd voor het Nut, dat sedert jaren met milde hand, om niet of nagenoeg om niet, volksgeschriften rondstrooit, hoorde de vergadering, zonder protest, de opmerking des voorstellers aan dat de volkslitteratuur in Nederland over het algemeen slecht en te duur is. En toch bestaan er, volgens de berigten van andere sprekers, volksbiblotheken — die te Amsterdam laat de boeken zelfs door boden bij den ambachtsman aan huis brengen en weder afhalen — en volksleesgezelschappen. De vergadering zocht te vergeefs naar. een middel om de volksgeschriften te vermeerderen, te verbeteren en te doen lezen. Het verwondert ons wel geen voorstel vermeld te vinden, strekkende om een volksuitgave te laten vervaardigen van het verslag' dezer bijeenkomst. Door de lezing daarvan zou toch het volk bij voorbaat een hoogen dunk ontvangen van het verstand zijner beschavers, zoo zigtbaar in hun redevoeringen en besluiten, en zekerlijk aangespoord worden om in grooten getale naar hun voordragten te komen luisteren. Deze moeten het immers de kostbare gelegenheid aanbieden om, door naarstig en bescheiden toe te luisteren, zich langzamerhand tot dezelfde intellektueele hoogte te leeren verheffen!
Wat er verder geschiedde had geen regtstreeksche betrekking op het punt in kwestie. Pro memorie vermelden wij dat het voorstel der premie voor het beste volksgeschrift werd verworpen, en evenzoo dat van een praktiesch man, die, nu er een centraal-bureau en centrale uitgaven waren, ook een centrale kas wilde stichten. Dat was een materialistische bespiegeling, werd hem toegeroepen; de kracht, van deze vergadering' uitgaande, moest zedelijk zijn! De kracht! Wat is door die kracht gewrocht? Een centraal-bureau, dat voor ambulante sprekers zorgen zal, die het volk niet voldoen. Anders niet. Maar misschien is dit meer dan men zoo dadelijk zou denken. Een deiredenaars had het verlangen te kennen gegeven dat het Nut de leiding van de zaak der volksvoordragten op zich zou nemen, maar meende tevens dat die Maatschappij het daarvoor wel te volhandig zou hebben. De aanwezige algemeene sekretaris ontkende dit niet. Wij vermoeden dat de vergadering, toen zij een centraal-bestuur uit haar midden had benoemd, er op staat gemaakt zal hebben dat dit in den geest van 't Nut werkzaam zou wezen. En al zeer blijde moet zij na al haar duistere en verwarde beraadslagingen geweest zijn, waardoor geen enkele draad loopt, die van een gemeenschappelijk beginsel of denkbeeld getuigt, dat zulke uitkomst voor de hand lag. Dit is echter slechts een veronderstelling, waarvoor geen andere grond bestaat dan het naast ons liggend verslag. Is zij onjuist, dan zullen wij moeten afwachten wat er van de volksvoordragten wordt, alvorens eenig oordeel te kunnen uitspreken, want de handelingen der vergadering geven daarvoor niet het minste licht.
Is zij wel juist, dan welen wij het nu reeds. Wij zullen dan een succursaal van 't Nut zien geboren worden, speciaal bestemd voor den werkenden stand. Wij zullen onschadelijke of zelfs nuttige voorlezingen over het zamenstel der lokomotief en soortgelijke onderwerpen zien inrigten, maar dienend als overgang tot de »preeken zonder tekst." Wij zullen het ongeloof, zoetsappig en fatsoenlijk, hooren verkondigen , alweder in een lager liggenden
kring der zamenleving. En in dat geval ware de vergadering der zeventig in het Volkspaleis van een zeer bedenkelijke belangrijkheid!
Gisteren werd de 18e vergadering van de Vereeniging tot bevordering van Fabriek en Han dwerksnij verheid onder voorzitterschap van baron Mackay gehouden. Tegenwoordig waren de afgevaardigden van de afdeelingen Amsterdam, Arnhem, 's Gravénhage, Zwolle, Dordrecht, Utrecht en IJsselstein.
De afdeeling Scherpenzeel was niet ter vergadering vertegenwoordigd. Ook de nieuwe afdeeling Middelburg was niet aanwezig. Na eene openingsrede werd door den sekretaris het verslag uitgebragt van de handelingen gedurende het afgeloopen jaar. Daarna de punten van beschrijving in behandeling komende, werd het voorstel van de afdeeling 's Gravénhage aangenomen, betrekkelijk het onderzoek naar de herziening van de indische tarieven. De rapporten der afdeelingen zullen aan 't hoofdbestuur moeten worden opgezonden vóór i Mei e. k.
Het voorstel-Utrecht betrekkelijk de herziening van het internationaal-telegraafverkeer en uniform-briefport werd door de vergadering in tweeën gesplitst, waarna het eerste gedeelte naar het hoofdbestuur werd gerenvoijeerd om hieromtrent een onderzoek in te stellen, trwijl het tweede gedeelte onveranderd werd aangenomen. Volgens dit besluit, zal een adres aan de Regering worden gerigt, waarin de invoering van een uniform vijf cents brievenport en eene gedwongen frankeering worden verzocht.
Tot hoofdbestuurders wer den gekozen, in de plaats van de aftredende heeren Mouton (herkozen), de Brauw Jr. en Nijhoff.
Uit de nieuwe afdeelingen werden tot hoofdbestuurders gekozen: voor Arnhem, de heer de Ruuck; voor IJsselstein, de heer Thormann ; voor Scherpenzeel, de heer Sterk.
Heden wordt de zitting voortgezet.
Na den dood van mr. Jacob van Lennep vormden eenige zijner vereerders onmiddellijk het plan, om door de oprigting van een monument op het kerkhof te Oosterbeek de plaats aan te wijzen , waar het stoffelijk overschot des Dichters rust.
Bij de uitvoering van dat denkbeeld stelden zij zich voor: geen weidsche ontwerpen te vormen, tot wier verwezenlijking hier te lande iramer jaren tijds en buitengewone middelen bleken vereiseht te worden.
Zij wilden inkorten tijd zonder ophef doen, wat huns inziens spoedig, eenvoudig en als van zelve behoort te geschieden. Zóó hielden zij zich tevens overtuigd te handelen in den geest des ontslapenen, die zelf in een zijner gedichten, en ook door zijn begeerte om op het stille dorpskerkhof te rusten, van zijn denkwijze had doen blijken.
Zij verzochten en verkregen van de naastbestaanden, die hun gevoelen volkomen deelden, de noodige toestemming om aldus het graf des Meesters te kenteekenen.
Den verdienstelijken beeldhouwer J. Stracké werd het ontwerpen en vervaardigen van een monument opgedragen. Naauwelijks kwam hun voornemen ter kennis van het Vorstelijk Huis, of zij ontvingen de bewijzen van levendige ingenomenheid met het plan, die zich openbaarde in een krachtige deelneming. Inmiddels kwam te 's Hage het Xde Nederl. taal- en letterkundig kongres bijeen, en nog onbekend met hetgeen geschiedde, werd daar door de heeren Martinus Nijhoff, A. W. Sijthoff en D. A. Thieme, uitgevers der werken van mr. J. van Lennep, dezelfde gedachte uitgesproken, en de daad bij het woord voegende, eene aanzienlijke bijdrage ter beschikking gesteld.
De kommissie, belast met de uitvoering der besluiten van het kongres, benoemde na den afloop der zittingen eene kommissie, om den geuiten wensch te verwezenlijken.
Daarin zagen zich enkele der vrienden benoemd, die reeds werkzaam waren. Hieruit zou moeijelijkheid hebben kunnen ontstaan, waren niet allen vandenzelfden geest bezield geweest. Men vereenigde zich tot zamen werking, met bepaling dat het bereids verrigte gehandhaafd, het gevolgde progamma ook bij uitgebreider werkzaamheid nageleefd, en de reeds getroffen overeenkomsten zouden worden gestand gedaan.
Het doel is op deze wijze ten volle en spoedig bereikt.
Den 25n Augustus, verjaardag van het overlijden des Dichters, konden reeds de werkzaamheden tot plaatsing van het monument op het graf aanvangen. De kommissie gaf daarvan openlijk kennis, ook, om aan het einde harer taak genaderd, alsnog ieder, dien welligt, haars ondanks, geen gelegenheid tot deelneming was aangeboden, daartoe den weg te openen.
Gisteren 8 September is te Oosterbeek het werk volbragt. Mr. Hartsen van Lennep ontving de leden der kommissie en genoodigden , namens mcv. de wed. van Lennep , ter plaatse waar de ontslapene den laatsten adem had uitgeblazen. Diep waren allen door de veelbeteekenende uitnoodiging om zich daar te verzamelen, getroffen geweest, en van dit aandoenlijk vereenigingspunt begaf men zich naar het kerkhof.
Voor het monument geschaard, dat met een rouwkleed bedekt, maar dank zij de zorgen van den Nestor der vaderlandsche dichters, den grijzen van sGravenweert, met een menigte van heerlijke bloemen was omgeven, nam jhr. D. Bicker, adjudant des Konings en door Z. M. afgevaardigd om H. D. te vertegenwoordigen sten blijke van hulde aan de nagedachtenis van den overledeneen van belangstelling in de nederlandsche letterkunde" — het woord en kweet zich van zijne vereerende zending.
De heer Six, voorzitter, opende daarop de plegtigheid met eene uitmuntende toespraak, waarna door den sekretaris een kort verslag van de geschiedenis der oprigting werd gegeven, en ten slotte het monument aan de familie werd aangeboden. De heer mr. David J. C. van Lennep, oudste zoon van den overledene, was de welsprekende tolk der familie-, dankte, met diep gevoel, voor de belangstelling, door Z. M. den Koning op zoo hoog gewaardeerde wijze betoond, en ¦allen, die tot de oprigting hadden zamengewerkt van het monument, hetwelk hij alsnu, namens de familie, aanvaardde.
Daarop nam men den terugtogt aan. Het monument, van pyramidalen vorm, boven afgerond, is 2} el hoog en van donker blaauw marmer. In een diep uitgehouwen halfrond prijkt de buste des Dichters in wit marmer. Daaronder een zwaan, mét uitgespreide vleugelen, mede van wit marmer. Op het voetstuk is de naam gebeiteld. Ter wederzijde is het monument met toepasselijke zinnebeelden versierd. Op de achterzijde staande dagteekeningen van geboorte en overlijden. Deskundigen roemen zoowel het indrukwekkend ontwerp, als de meesterlijke artistieke uitvoering van den heer Stracké, die, reeds door menig treffend kunstwerk beroemd, ook hier weder een schoon bewijs van zijn heerlijke gave heeft geleverd. Is het monument dus uit dit oogpunt merkwaardig, het mag ook in een ander opzigt éénig heeten. Nooit toch, en het strekke allen tot voldoening die het deden verrijzen, is er een gedenkteeken spoediger en tevens op eenvoudiger, waardiger wijze tot stand gebragt , dan dat, hetwelk van Lenneps graf versiert, en de geschiedenis van welks oprigting geen enkele bladzijde heeft, die niet getuigt van ongedwongen zucht tot medewerking en opregte vereering.
Giste/en avond is de Dam, waar het den geheelen dag woeliger geweest was dan gewoonlijk, het tooneel geweest van eenige zamenscholingen, welke de tusschenkomst van de policie en de gewapende magt hebben uitgelokt. Omtrent de aanleiding loopen verschillende geruchten van niet veel beteekenis. Heden is het aldaar rustiger.
In den afgeloopen nacht, omstreeks half 2 ure, is een hevige brand uitgebarsten in eene loods, staande op de werf de Vrede, in de Groote Wittenburgerstraat, welke loods diende tot bergplaats van houtwaren. Al de in die loods en de daarachter liggende houtwaren werden een prooi der vlammen. De brand was ten 44 ure door de werking van 6 spuiten gebluseht. Het grootste gedeelte der verbrande houtwaren was niet tegen brandschade verzekerd. De oorzaak van den brand is onbekend.
De Arnh. Ct. verneemt met zekerheid, dat terstond na de sluiting van het zittingjaar der Kamers, de heer vanßheenen zijn mandaat als volksvertegenwoordiger zal neerleggen.
Z. M. heeft benoemd tot scheepsklerk bij de nederlandsche zeemagt: W. van der Meer; ingetrokken de benoeming van A. A. Pronk tot scheepsklerk; vergund: aan mr. T. M. Roest van Limburg, het aannemen en dragen der versierselen van grootkruis der orde van den Zahringer Leeuw en van die van grootkruis der orde van de IJzeren Kroon, hem respektievelijk door Z. K. H. den Groothertog van Baden en Z. M. den Keizer van Oostenrijk geschonken; en aan L. J. de Jongh, het aannemen en dragen der versierselen van kommandeur der orde van Karel den Derden, hem door het Voorloopig Bewind van Spanje geschonken.
's GRAVÉNHAGE, 8 Sept. Eenigen tijd geleden werd mededeeling gedaan van een ongeluk, bij de schietoefeningen van de schutterij alhier voorgevallen, toen een j ongeling, onvoorzigtig te werk gaande, een schot in het gezigt bekwam, waardoor hij zijne beide oogen verloor. Gisteren was het bij dezelfde schietoefeningen een aandoenlijk tooneel, toen de jongeling, door een jeugdigen broeder geleid, daar kwam, wel van de wonde hersteld, maar, zooals de geneesheeren dadelijk vreesden, van het gezigt geheel beroofd. Dadelijk volgde onder de schutters , daar aanwezig, eene inzameling, die blijk gaf van het edel hart der manschap, en hoe diep bewogen zij allen waren over het lot van den jongeling, die, door de onvoorzigtigheid van één oogenblik, voor zijn leven ongelukkig is. Men twijfelt er niet aan, dat het voorbeeld, door de gisteren aanwezige manschap gegeven, navolging zal vinden, en dat in het lot van dezen jongman, immers in den eersten tijd, zal worden voorzien.
— De sektiën van het internationale statistische kongres hebben gisteren in voor- en namiddagzittingen hare werkzaamheden voortgezet.
Bij den aanvang der zitting in de eerste sektie, heeft de voorzitter aan de vergadering medegedeeld de wenschen voor den goeden uitslag van dit kongres, door den telegraaf overgebragt uit Leuven, van het aldaar verzamelde taalkundig kongres.
— HH. XX. HH. prins en prinses Hendrik worden in de volgende week in de residentie terug verwacht, om na eenige dagen verblijf zich naar Luxemburg te begeven. UTRECHT, 8 Sept. In de gisteren gehouden vergadering van den gemeenteraad is door den voorzitter medegedeeld, dat een telegram uit Leuven was in- - gekomen van den heer Westreene, vragende namens het bureel en vele kongresleden, of Utrecht geneigd zou zijn het 128 Nederlandsche Taal-'en Letterkundig kongres een volgend jaar in zijn' midden te ontvangen. Na eenige diskussiën j werd besloten per telegram te antwoorden, dat men het een voorregt zou achten, het kongres een volgend jaar hier vergaderd te zien.
HILLEGERSBERG. 8 Sept. In deze gemeente is de tongblaar onder het rundvee uitgebroken. Vele kalveren, die de melk hebben gedronken van aan die ziekte lijdend vee, sterven.
BORN, (Limburg), 6 Sepvt. Het schijnt dat in zake van verkiezingen in deze gemeente nog al zonderlinge begrippen heerschen. Wekte het toch in de maand Julij 11. allerwegen bevreemding, dat het stembureau niet had begrepen dat de volstrekte meerderheid van 61 geldig verklaarde briefjes 31 is, niet minder onbegrijpelijk komt het voor, dat inden gemeenteraad bij het nemen van een besluit, op den 14*1 Augustus 11., omtrent de toelating van raadsleden, 7 stemmen werden uitgebragt, hoezeer de Raad destijds maar zes leden telde. "Wat is er evenwel van dc zaak? De Raad bestond destijds slechts uit 6 leden, vermits een raadslid, wiens plaats nog niet was vervuld, op den 31n Julij 11. overleden is. Het raadslid, dat op den eersten Dingsdag van September moest aftreden, stemde mede en eveneensook het raadslid, dat met dien dag zijne plaats zou innemen ; daardoor werden als 't ware van ééne plaats in den Raad twee stemmen uitgebragt. (T). v. Z. H.)
---

