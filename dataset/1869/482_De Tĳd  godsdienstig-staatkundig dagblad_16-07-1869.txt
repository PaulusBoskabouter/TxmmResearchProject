AMSTERDAM, 45 Julij.
Wat er op dit oogenblik in Frankrijk gebeurt, is allezins merkwaardig en van verregaande strekking. Immers wat daar geschiedt is niets meer of minder dan de val van het keizerrijk, zooals Napoleon 111 dat heeft willen stichten. De Keizer, met autokratische mogt bekleed, is van het voetstuk afgetreden, om een konslitutioneel vorst te worden, die zijne magt zal deelen met de Wetgevende Kamer; dat wil zeggen: de Keizer wordt eene soort van Lodewijk Philips en heelt te rekenen met de partijen, die dezen burger-koning van den troon gerukt en uit het land verdreven hebben.
Wij beleven alzoo eene groote omwenteling in Frankrijk, eene omwenteling, wel niet in een volksopstand door revolutionair geweld afgedwongen, maar, wat erger is, door de geleidelijke onwikkeling van de revolutionaire beginselen, door den Keizer zelven voortgeplant en uitgebreid, van zelve zoozeer ontwikkeld en krachtig gemaakt, dat Napoleon 111, nu zonder revolutie, gedwongen is toe te geven om van zijne hoogte af te stappen en de vernedering te ondergaan, een konstilutioneel vorst te worden , geregeerd door een Parlement. Zoozeer zijn de omstandigheden veranderd, veranderd door eigen schuld, dat hij nu met eigen hand moet oprigten en tot stand brengen, wat hij sinds 19 jaren heeft gevloekt als te zijn de ramp .van Frankrijk en de oorzaak van al de ellende en jammeren, sinds 50 jaren over Frankrijk gehaald.
De Keizer heeft in zijn manifest aan de Wetgevende Kamer, nota bene vóór dat zij gekonstitueerd was, dewijl de geloofsbrieven van 50 gekozen leden nog moesten worden onderzocht, deze omwenteling aangekondigd. Hij heeft zelfs den tijd niet durven afwachten dat de Kamer regelmatig gekonstitueerd was, zoo groote haast had hij om de beweging te breken, die zich van de nieuwe Kamer had meester gemaakt en met eiken dag al verder en verder ging en al moeijelijker en moeijelijker te stuiten was. Niet alleen was zijn goevernement ter zijde gesteld , maar hij zelf werd voorbij gestreefd , omdat men vooral in het keizerrijk zijne persoonlijke magt en zijn persoonlijk beheer veroordeelt. En zoo groot en krachtig was de beweging in die voor hem gevaarlijke en vreeselijke rigting, dat onmiddellijke voorziening, om de beweging te stuiten, noodzakelijk was. Twintig jaren lang heeft Napoleon 111 het fransche volk geduld laten oefenen in het verklaren van de orakeltaal, die hij nu en dan goed vond uit te spreken, en waarin, naar het scheen, veel, maar inderdaad niets gezegd werd. Hij verstaat de verraderlijke kunst om in zijne verklaringen, bij cene schijnbare klaarheid, eene dubbelzinnigheid te leggen, die de lezers dwingt onder elkander te twisten over den waren zin, waarin de eene zeer stellig overtuigd is, ja te "Vinden, terwijl de andere niet minder stellig daar neen leest. Al de jaren van zijne regering heeft hij met de oplossing van die raadsels tusschen ja en neen de Franschen weten bezig te houden. En gedurende dien ganschen tijd van twintig jaren is daarop slechts tweemaal inbreuk gemaakt. In beide gevallen heeft de revolutie den gordiaanschen knoop doorgehakt.
De bommen van Orsini, die den Keizer tot erfgenaam van den koningsmoorder maakten en. hem die erfenis deden aanvaarden, beslisten het ja of neen van de keizerlijke buitenlandsche politiek. Van konservatief, die zij scheen, werd zij ontwijfelbaar meer bepaald en onverholen beslist revolutionair. De oorlog in Italië tegen Oostenrijk en tegen Rome "Was daarvan het onbetwistbaar bewijs. Maar de buitenlandsche revolutionaire politiek bragt mede, dat zij ook binnen's lands revolutionair moest worden , vooral van het oogenblik dat de Keizer buiten 's lands den Paus en Rome belaagde. Want om in die taak te kunnen slagen, moest eerst binnen 's lands het fransche volk, dat aan den Paus en Rome zeer gehecht is, misleid en daarvan los gemaakt worden. Zoo liet het fransche goevernement aan den eenen kant al de sluizen open voor de verkondiging en verspreiding van de revolutionaire leer, middelerwijl het aan den anderen kant alle beletselen en versperringen wierp op den weg dergenen, die de revolutionaire beginselen be- Kampten, om ze te breidelen. A.ldus van regeringswege beschermd, werd gansch Frankrijk in een net van ontzedelijking geworpen, waarin duizenden en duizenden, verstrikt, der revolutie toevielen en, in de geheime genootschappen opgenomen, goddelooze werktuigen van Mazzini werden.
De gansche revolutionaire pers was toen ministerieel en op de hand van den Keizer, tot dat zij voor ruim twee jaren zich krachtig genoeg achtte, om des Keizers hulp te kunnen missen en op eigen baan tegen den Keizer zelven te kunnen optreden.
Inmiddels hadden groote rampspoeden de keizerlijke politiek en Frankrijk vernederd. De overwinning van Juarez inMexiko en de triumf der Pruisen te Sadowa verijdelden alle plannen van Napoleon 111 en schokten de Franschen diep, die de eer en de vlag van Frankrijk in 's Keizers handen diep gezonken zagen, terwijl zij zich tevens begonnen te verontrusten over de ergerlijke geldverspillingen, die de schuld van Frankrijk met milliarden hadden vermeerderd. Daarbij kwamen nog de achteruitgang van den landbouw, die geen interest meer oplevert, en de invoering in Frankrijk van het vrijhandelsysteem , dat meer dan de helft van Frankrijk ruïneert.
Onder den druk van deze rampvolle omstandigheden, werd de onte-
vredenheid algemeen. Hier vreesde men voor de vernederde grootheid van Frankrijk, ginds voor de geldverspellingen, elders voor het gevaar, waarin Rome geplaatst is, en allen gezamenlijk werden bezorgd voor Frankrijks toekomst zoowel buiten als binnen 's lands. De oppozitie, vroeger gesmaad, won veld met den dag en nam zoozeer toe in populariteit, dat het volk geen oor meer had om te luisteren dan alleen voor de sprekers der oppozitie.
Onder den invloed van deze gezindheid, kwamen onlangs de algemeene verkiezingen aan de beurt. Wat zij geleverd' hebben kan een ieder aanschouwen. Groot was aanvankelijk de ophef, door de officieuze bladen gemaakt over de door het goevernement behaalde overwinning. Helaas! die overwinningen, overal met zedelijk geweld en hier en daar zelfs met ruw geweld behaald, blijken thans niet zeer groot te zijn. Vooreerst is de meerderheid merkelijk gedund, ten andere bestaat die meerderheid uit tal van leden, die zich, zelfs vóór de verkiezingen, onafhankelijk van het goevernement hebben verklaard, bereid om een eigen weg te volgen en dit nu reeds doen. En ten laatste heeft de Keizer zelf zijne meerderheid radeloos gemaakt, hetgeen wel de ergste en grofste misslag is, dien hij kon begaan. De meerderheid, waarover hij meende te kunnen beschikken, is uit elkander gespat door zijn eigen schuld.
Toen de Keizer vast zat en de sterke hand had, heeft hij zich gewend om willekeurig met die meerderheid om te springen en haar te laten doen al wat hij wilde. Deze kwalijk aangenomene gewoonte heeft hem misleid. Hij heeft vergeten dat de meerderheid over 't geheel hem slechts dient uit eigenbelang, en wat hier van grooten invloed is, dat zij geen beginselen heeft en vreeselijk wuft is. Bij den liberalen stFoom, die in Frankrijk heerschend wordt, heeft de Keizer zelf, ofschoon in raadselachtige woorden , reeds vóór de verkiezingen aangekondigd, dat hij den liberalen weg zou ingaan, zonder te bepalen hoever. Hij heeft daarmee evenzeer zijne meerderheid als zijne tegenstanders verrast; want dien stap deed hij zonder de meerderheid geraadpleegd of zelfs maar vooraf gewaarschuwd te hebben. Toen derhalve de verkiezingen voor den Keizer bepaaldelijk ongunstig waren uitgevallen en het konstitutioneel liberalisme stout het hoofd opstak, werd de meerderheid bezorgd, en was zij van meening, dat de Keizer nog meer inwilligingen zou toestaan. En gedeelteliik om niet andermaal door den Keizer verrast te worden, gedeeltelijk om zich niet impopulair fe maken, begon de meerderheid zich te verdeelen en zich grootendeels bij de oppozitic aan te sluiten. Het vertrouwen op den Keizer was verbroken, en een aanzienlijk deel der meerderheid smolt weg in de oppozitie. Het werd tijd dat de Keizer in dien hopeloozen toestand een besluit nam, want zijne meerderheid slonk met eiken dag al meer en meer.
Zoo werd hij genoodzaakt tot het manifest, dat met zijne veel omvattende inwilligingen hem tevens de gelegenheid aan de hand gaf om de zitting plotseling te sluiten, de Kamer naar huis te zenden en inmiddels in kalmte te overleggen, wat hij van zijne koncessie te maken heeft, die, wat hij ook doen moge en hoezeer hij het moge verbloemen, eene wezenlijke omwenteling is en blijven zal.
Uit 's Hertogenbosch schrijft men aan het Handelsblad dat de zomervergadering der Provinciale Staten van Noordbrabant zich gekenmerkt heeft door een belangrijk feit. Gewoonlijk worden de leden der Gedeputeerde Staten tot voorzitters der afdeelingen gekozen; dit is nu voor vier hunner niet geschied, en deze vier zijn juist degenen, die beproefd hebben bij de jongste verkiezingen, door eene openlijke aanbeveling hunnerzijds, een liberaal te doen verkiezen in plaats van den heer Zinnicq Bergmann. Het il andels blad maakt tevens melding van een gerucht, volgens hetwelk men in Noordbrabant er nu reeds op bedacht zou zijn om de herkiezing dezer vier heeren m de Staten , b'y eventueele aftreding, te verhinderen. Laatstleden Maandagmorgen, 12 Julij, is het volgende telegram uit Luik aan Z. H. opgezonden: »Aan Zijne Heiligheid Paus Pius IX, Rome. »De vertagenwoordigers der Broederschappen van Holland en België, geaffiliëetd aan de aartsbroederschap der H. Familie, op dit oogenblik ten getale van 553 vergaderd in de. stad Luik, om den 25n verjaardag van de stichting der H. Familie bij de eerw. paters Redemptoristen plegtig te vieren, brengen hulde aan Uwe Heiligheid, hunnen doorluchtigen beschermer , en durven den zegen afsmeeken van Zijne Heiligheid, hunnen dierbaren algemeenen Vader, voor alle Broederschappen, geaffiliëerd aan de Moederkerk te Luik, in het algemeen en voor ieder lid in het bijzonder. (geteekend) Willem Keyzer, Prezident der afgevaardigden van 's Hertogenbosch (Noord-Brabant). Luik, 12 April 1869. Waarop 's avonds ten 10} ure het volgende antwoord van Zijne Heiligheid aankwam, uit het Italiaansch vertaald. Den Heere Willem Keyzer, Prezident der afgevaardigden van 's Hertogenbosch (Noord-Brabant); thans te Luik in België. De H. Vader dankt van harte de afgevaardigden der Broederschappen van Holland en België, thans te Luik vereenigd, en bidt God om de grootste zegeningen voor de bovengenoemde godvruchtige Vereenigingen in 't algemeen en voor al de bijzondere leden, die er deel van uitmaken. (geteekend) G. Kardinaal Antonelli. In de zitting der Eerste Kamer van heden is de wet tot regeling van het onderwijs aan de Militaire Akademie aangenomen met 22 tegen 2 stemmen. Daarna is de Kamer tot nadere bijeenroeping gescheiden.
Heden middag heeft Z. K. H. prins Hendrik de tentoonstelling in het Paleis voor Volksvlijt geopend. Over de openingsplegtigheid, welke dooreene talrijke menigte werd bijgewoond , zullen wij morgen nadere bijzonderheden mededeelen.
De Slaats-Courant bevat de herbenoeming van een kantonregter, eenige plaatsvervangende kantonregters en griffiers bij de kantongeregten.
Z. M. heeft benoemd: tot predikant bij de protestantsche gemeente in Nederl. Oost-Indië: I. Faber B Jz., Y. Radersma, J. de Jong, S. H. A. Begemann en W. P. M. Moulijn; mr. T. M. Roest van Limburg vergund het aannemen en dragen van de versierselen van ridder grootkruis der orde van de Beijersche Kroon, hem door Z. M. den Koning van Beijeren geschonken.
Met ingang van den 18a dezer wordt op het rijkstelegraafkantoor te Leiden de doorloopende Zondagdienst ingevoerd.
Even als op de werkdagen zal dit kantoor ook op de Zon- en daarmede gelijk gestelde feestdagen geopend zijn, des zomers van 7, des winters van 8 ure vóór- tot 9 ure namiddags.
De kommissie voor de tentoonstelling van voorwerpen tot hulp verpleging en verblijf van zieken en gewonden te 's Hage meent er de aandacht op te moeten vestigen , dat de inzenders niet behoeven te zijn fabrikanten van hetgeen door hen wordt geëxpozeerd, en dat ook buitenlandsche fabrikaten, mits door tusschenkomst van een handelshuis in Nederland, kunnen ingezonden worden.
Het Staatsblad bevat het besluit van den 3° Julij 1869, houdende vaststelling van een reglement van policie voor het Rijksveer over de rivier de Maas tusschen de gemeenten Megen en Appeltern.
Heden morgen ten 9} uur is in de Staalstraat een kindje uit het raam gevallen , en heeft ten gevolge daarvan een arm gebroken en verscheidene kneuzingen bekomen, zoodat men aan het behoud twijfelt.
's GRAVENHAGE, 15 Julij. Z. M. de Koning wordt morgen van het Loo in de rezidentie verwacht, hoofdzakelijk met het doel om HH. XX. HH. prins en prinses Frederik en prinses Marie een afscheidsbezoek te brengen vóór hun vertrek naar het buitenland, dat op a. s, Zaturdag is vastgesteld,
— De ligte ongesteldheid van H. M, de Koningin is zoo goed als geweken.
HAARLEM, 15 Julij. Maandagmiddag is een milicien van het 4e regiment infanterie in het Noorder-Spaarne met zwemmen verdronken. Men vermiste hem eerst, toen allen weder bezig waren zich aan te kleeden en er een pakje kleedingstukken overbleef. De militaire autoriteit had het zwemmen, anders dan onder surveillance als het gekommandeerd werd, verboden, zoodat deze man voor zijne overtreding zwaar gestraft is.
SCHAGEN, 15 Julij. Aan de Oudesluis was jl. Zondag een schippersknecht bezig met zwemmen, toen hij, door kramp aangetast, eensklaps wegzonk. Onmiddellijk werd moeite gedaan om hem te redden , maar vruchteloos.
Zekere... de Vries, schipper, inmiddels op de plaats des onheils gekomen, begaf zich gekleed te water, dook en bragt den drenkeling boven. De ongelukkige is evenwel Maandagochtend aan de gevolgen overleden.
MIDDELBURG, 15 Julij. Er schijnt thans zeer ernstig sprake te zijn van de vervanging van den heer Roest van Limburg, als minister van Buitenlandsche Zaken, door den oud-minister Cremers. (Middelb. Cour.) HELLEVOETSLUIS, 13 Julij. Hed.m namiddag is alhier binnengekomen de .tweede haringjager van Maassluis met 107{ ton volle en 105 ton maatjes -haring. Schipper is D. Roest, van de Nederlandsche'Maatschappij de Toekomst tot exploitatie van zeevisscherij.
ALKMAAR, 14 Julij. Met genoegen maken wij er melding van, dat dezer dagen door vele Katholieken alhier aan een voornemen gevolg is gegeven. dat sedert lang was opgevat en waarop ons blad meermalen gewezen heeft: wij meenen het tot stand brengen van eene Katholieke Kiesvereeniging. Met het oog op de aanstaande gemeenteraads-verkiezing heeft zij zich reeds geconstitueerd. In eene vergadering, gister gehouden, werd eene commissie'benoemd tot het ontwerpen der statuten. De commissie, tevens het voorloopig bestuur uitmakende, bestaat uit de heeren P. N. Kooien Pz., N. Goes en J. L. Peters. Onder de werkzaamheden van iie eerste bijeenkomst behoorde ook het stellen van candidaten voor de verkiezing op 20 Juli. De aftredende leden P. Bruinvis de Lange en T. L. Koorn werden met algeme-ne stemmen als candidaten geproclameerd. Niet alzoo de heer J. C. Koorn, die, na eene levendige discussie en lang beraad, slechts de volstrekte meerderheid der aanwezige stemmen op zich mocht vereenigen.
De nieuwe kiesvereeniging, met welke wij hopen steeds te zullen kunnen sympathiseeren, draagt den naam van: R. C. Kiesvereeniging stDe Grondwet." (N. HL) ASSEN, 13 Julij. Men verneemt, dat de direktie van den in aanbouw zijnde spoorweg van Meppel naar Groningen het betwijfelt, dat de weg met 1 December aanstaande gereed zal zijn, niettegenstaande de betrokken aannemers, ingevolge de aannemingskontrakten, de verschillende werken tegen 1 December klaar moeten hebben. De oorzaak dezer vertraging is onbekend.
MAASTRICHT, 15 Julij. Zaturdag jl. keerde een onder-officier der pauselijke zouaven , de heer Jozef Giero, na een tweejarigen diensttijd, in deze zijne geboortestad terug. Aan het station werd hij door de sociëteit Cecilia, waarvan hij een zeer verdienstelijk lid is, hartelijk verwelkomd en werden eenige zangstukjes ter zijner eere uitgevoerd, la alle straten, waarde stoet voorbijtrok, zag men menig sprekend blijk van innige sympathie. De schoonste verrassing werd hem echter door zijne parochie bereid, die juist dien dag het patroonfeest van de kongregatie der H. Familie vierde en Giero onder hare beste leden telt. De geestelijkheid der parochie was in eene aan de kerk grenzende zaal vergaderd, om den gedekoreerde vau Mentana te ontvangen. In eene warme en diep gevoelde toespraak heette de Eerw. heer pastoor van de kerk St. Matthias den dappere welkom, die het regt van de H. Kerk zoo moedig had verded.gd; hij noemde zich gelukkig den Cnristenheld voor zich te zien, die in Albano zijn leven voor zijne lijdende broeders ten tijde der cholera veil had; den zoon van Maastricht, die steeds voor zijne medeburgers een toonbeeld van deugd was, en dit ook voor zijne wapenbroeders te Rome gebleven is. Luide toejui», chingen waren het bewijs dat een ieder met die gevoelens instemde. Na het drinken van den eerewijn antwoordde de heer Giero, getroffen, niets meer te hebben gedaan , dan hem zijne pligten als Christen en soldaat hadden voorgeschreven hij hoopte aan die pligten steeds getrouw te blijven. Vervolgens wijdde de Eerw. heer pastoor een dronk aan den H. Vader, die de borst van den jongeling met het kruis Fidei et Virtuti en de gouden medalje versierde, en uitte den wenseh dat God Pius IX nog lang moge sparen, een der zes Pausen, die het langst de H Kerk zoo roemvol bestuurden. Don lerend werd die toast begroet. Ten slotte trad een hd van de zangvereeniging Cecilia voor, om namens alle leden den heer Giero te komplimenteeren, en werd het feest met de schoone kantate Pius Nonus geëindigd. (C. de ia m.)
---

Telegrammen.
MADRID, U Julij. Prim heeft het ministerie aan de Cortes voorgesteld en beloofd , dat het de grondwet en de orde zal handhaven. Hij verklaarde, dat de minister Ardanaz het krediet van Spanie in het buitenland zal herstellen. Hij zal de verphgtingen van Spanje eerbiedigen en de rente van alle obligatien geregeld betalen. De openbare meening heeft het ministerie met welgevallen en vertrouwen begroet. BELFAST, 14 Julij. Eene katholieke school alhier is aangevallen door eene volksmenigte en letterlijk verwoest. De policie is met een hagelbui van steenen begroet, doch in weerwil daarvan mogt zij er in slagen, de orde te herstellen.
LE MINON, 15 Julij. De seinen van den Great Eastern komen geregeld over.
BRUNN, 14 Julij. Gisteren en eergisteren hadden hier ernstige ongeregeldheden onder de arbeidersbevolking plaats. De tusschenkomst der militaire magt was noodig, en daar er met steenen naar haar geworpen werd, maakte de laatste gebruik van hare wapens, ten gevolse waarvan 2 personen gedood en 12 gewond zijn. Er zijn vele maatregelen beraamd, ten einde eene herhaling der onlusten te voorkomen.
PETERSBURG, 14 Julij. Door de bemiddeling van den russischen gezant te Konstantinopel heeft de Porte aan den goeverneur van Bajasid per telegram bevelen gezonden, om de gevangen genomen Perzen te veroorloven naar hun land terug te keeren.
---

