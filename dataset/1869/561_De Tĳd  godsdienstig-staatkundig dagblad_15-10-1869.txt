AMSTERDAM, 14 Oktober.
Onder drie opzigten levert het tegenwoordige Beijeren een schouwspel op, dat waarlijk verdient van meer nabij te worden gadegeslagen. Immers Beijeren is een katholiek land en heelt een goevernement, dat steeds den lof verdient van al wat anti-katholiek is; Beijeren is of was althans tot voor een paar jaren een zelfstandig, onafhankelijk koningrijk , en zijn eigen goevernement doet alles wat de grootste vijanden van 's lands onafhankelijkheid kunnen verlangen; Beijeren is een konstitutioneele staat, de Koning moet er dus regeren maar niet bestieren, en de Koning bestiert niet en regeert ook niet. Met en door dat alles is Beijeren op den huidigen dag in een toestand geraakt, dien wij nog in geen ander land hebben aangetroffen. Dat Beijeren een katholiek land is, dat het sedert jaren en jaren eene liberale regering heeft, dat het ook sedert "1863 vooral eene zeer liberale Tweede Kamer had, en dat deze Kamer en regering den lof van alle anti-Katholieken steeds verdienden, blijkt uit alle dagbladen. Wat kan er al door een goevernement tegen het Katholicismus gedaan worden, dat deze bewindsmannen niet hebben gedaan 'of beproefd in het klein of in het groot? Hebben zij niet de volksschool geheel en al willen ontchristelijken? Hebben zij niet de persoonlijke vrijheid van de jongelingen der middelbare scholen zoodanig aangerand, dat deze niet eens lid mogen blijven van eene allezins onberispelijke geestelijke broederschap ? Hebben zij niet de uitoefeningen van het katholieke priesterschap zelfs inkonslitutioneel verboden, en daarentegen alle vrijmetselarij vrij gelaten? Hebben zij niet de katholieke ¦^bladen steeds bemoeijclijkt en dikwijls onderdrukt, maar den joodschen, den goddeloozen, den zedeloozen dagbladen en tijdschriften en prcntenlossen teugel gelaten f Hebben zij niet de bisschoppen gekweld en vervolgd? Heeft zij, de regering van Beijeren, de regering van een katholiek land, zich niet beijverd om het Algemeen Koncilie te belemmeren? Ja, de liberale regering van Beijeren is met de nota van den minister-prezident von Hohenlohe Europa afgeloopen, ten einde zelfs protestantsche vorsten over te halen om tegen het Koncilie te werken. Doch de liberale man heeft daarvoor ook reeds zijn loon ontvangen, zoo in het buitenland als in het binnenland. Von Hohenlohe heelt overal zijne poging zien mislukken; nietéèn goevernement heeft zijn voorstel aangenomen, hij heeft een volslagen fiasko geleden met betrekking tot het buitenland. En wat nu het binnenland betreft: de wijze staatsman heeil aan de vergadering der bisschoppen willen aanzeggen wat zij diende te \ermijden, heeft den bestierders der Kerk eene rigting willen voorschrijven en hunne zamenwerking willen bemoeijelijken; dit evenwel is niet gebeurd. Maar wat gebeurt er met den man en de nieuwe Kamer in Beijeren? Laten wij hem eens volgen op zijn terrein, waar de geruchtmakende minister, de liberale Katholiek, de Koncilie-hater zal te beraadslagen hebben over vraagstukken van zijn vak met de afgevaardigden van zijn eigen land. Hij weet reeds dat de zaken veranderd zijn. In de vorige Kamer had hij eene groote meerderheid, waarop hij bij elke gelegenheid kon steunen; slechts een twintigtal »ultramontanen" waren er niet in zijne dienst. Doch nu heeft het volk in de algemeene verkiezing gesproken, en die twintig zijn meer dan verdrievuldjgd; zij vormen een door vaste beginselen aaneen gesloten partij van 69 leden, die alle hun pligt zullen weten te vervullen. Von Hohenlohe evenwel kan nog' op twee partijen rekenen: op de »nationaal-liberale oi de Fortschritts-pavti]" en op de liberale middenpartij; maar de liberale middenpartij, onlangs nog de meerderheid, is gedaald, ja zoo verre gedaald,, dat zij niet meer dan een twintigtal leden heeft overgehouden, terwijl zij, de Fortschritts-maimen, hoe eerder hoe liever het beijersche vaderland in een pruissiescli Duitschland willen oplossen. Aan het hoofd van die twee verwantschapte partijen staat von Hohcnlohe ook nu nog. Laten wij het bekennen, het was onze verwachting, den Koncilie-hater hier te ontmoeten, want deze 58 leden van de FortschrUts-parti] zijn aan het beijersche vaderland ontrouw, zij gaan voort met de nationale onafhankelijkheid over te leveren aan den magtigen nabuur, en bij hen, die hun vaderland overleveren , is hij op zijne plaats, die zijne Moeder, de katholieke Kerk, tot in hare Konciliën wil knevelen.
Doch de liberale von Hohenlohe vraagt evenmin in Beijeren, als een liberale Bara in België, als een liberale Varnbuhler in Baden, of bij het welzijn van het geheele volk en 's lands zelfstandig bestaan bevordert; hij vraagt slechts of hij het verlangen en den belangen van zijne liberale partij kan voldoening' geven, al was het
met eene meerderheid van éénc stem. Zulk eene meerderheid kan hij nog hopen, want de 58 Forlschritts-mannen met de 16 van de liberale middenpartij zouden eene getalsterkte van 74 vormen, terwijl in eene Kamer, die 153 leden telt, de meerderheid uit 77 bestaat. Daar nu tusschen de van 20 tot 72 geklommen katholieke beijerschgezinden een groepje van 7 afgevaardigden staat, die tot geene partij behooren, zoo bleef von Hohenlohe , na het mislukken van zijn veldtogt tegen Bome, nog de kans over tot slagen; tegenover de 7 los staande kamerleden kon hij er 4 overhalen, dan had hij eene meerderheid van éénc stem. Daarmee kan hij het doen; die ééne stem zou hem een wetsvoorstel der liberalen tot wet hebben kunnen doen verheffen, daar de koning alles teekent wat hem wordt voorgelegd. De staatsmanswijsheid van von Hohenlohe, zoo schreven duitsche bladen, zou zekere brandende vragen, als die ten opzigte van de kieswethervorming, door de bevolking gevraagd , als die met betrekking tot de schoolwet, door de bevolking' bestreden, voor het oogenblik hebben ontzien ; de minister, zei men, wilde de Kamer uitsluitend met het budget bezig houden, en ze vervolgens naar huis sturen, dan kon hij immers weer een jaar naar liberaal goedvinden en welbehagen regeren en bestieren. Dit plan nu heeft schipbreuk geleden op een klip, waarop nog nooit eene konstitutioneele staatshulk was geslooten.
De nieuwe Kamer wordt opgeroepen ; zij is vergaderd, en moet natuurlijk beginnen, alvorens iets te kunnen doen, met zich te konstitueeren. In de allereerste plaats moet er dus een prezident zijn.
Daar staan reeds de partijen, als legers in slagorde, tegenover elkander. Slechts enkele soldaten zijn niet op het slagveld. Bij den eersten uitslagstemmen er 72 voor een ministerieel en 72 voor een anti-ministeriëel kandidaat. De uitkomst is dien ten gevolge niets. Er wordt een tweede en een derde maal gestemd — en telkens staan de 72 tegen de 72. Welk een toestand voor den minister! Welk een veld voor zijne staatsnianswijsheid en europesche bedrijvigheid! Wat hij al doe, om minstens eene enkele stem te veroveren; wat hij al late doen, om den eenen of anderen afwezende naar de Kamer te voeren — alles mislukt! Dagen verloopen, en de regering blijft in dien toestand tusschen hangen en wurgen. Tot zevenmaal wordt er gestemd, en zevenmaal staken de 72 tegen de 72 stemmen. De zevende uitslag, gelijk de eerste, is van nul en geenerwaarde. Die ongehoorde toestand heeft dan ook niet weinig bevreemding gewekt. Te Munchen was alles in beweging. Den dag dat er voor den zevenden keer zou gestemd worden, was er eene groote menigte volks voor het gebouw der Tweede Kamer vergaderd , en toen de Kamerleden de vergaderzaal verlieten, heerschte er eene sombere stille zoolang de ministeriëelen, dat wil hier zeggen de liberalen, de pruissieschgezinden, de aanhangers van von Hohenlohe voorbij gingen; doch toen de zoogenaamde ultramontanen, d. w. z. de anti-pruissieschgezinden, de waarlijk nationalen aankwamen, steeg er een kreet van toejuiching uit het volk op, zooals ons de Correspond. Germania mededeelt. Wat nu gedaan ? In de engte, waarin de liberale regering* geraakt is, waren slechts twee zaken mogelijk: óf de pruissieschgezinde von Hohenlohe moest aftreden, öf de Kamer moest worden ontbonden. Dat de minister liever aanbleef en de Kamer liever ontbond, laat zich begrijpen. De pas gekozene Kamer is dien ten gevolge ontbonden geworden , en het ministerie is gebleven. Het is dus een punt van stilstand in de binnenlandsche politiek van Beijeren, eene onmogelijkheid van regeren, die nu weer het volk in het vuur der verkiezingen werpt. Wij willen heden niet uitzien naar de toekomst van het liberale goevernement; wij willen heden alleen het ongehoorde feit doen uitkomen, dat er in geen land en in geene eeuw ooit een minister gestaan heeft voor eene Kamer, waardoor hij niet eene enkele daad, niet eens de keuze van een voorzitter heeft kunnen ten einde doen brengen. De minister evenwel is de man, die zich vooruit reeds met het Koncilie bemoeide, en vooruit liet berekenen, met een vijandig oogmerk, wat er tegen het Koncilie zou te doen zijn. Welligt is van Hohenlohe, voordat de Kerkvergadering nog geopend wordt, als minister gevallen, en dat moeten wij, ook om politieke rederen, voor het heil van Beijeren hopen; want indien ooit bij ongeluk deze verkiezing het getal der pruissieschgezinde aanhangers van von Hohenlohe tot eene meerderheid kon brengen, dan is Beijeren verloren. Het zal dan meer en meer tot vassal van Pruissen vernederd worden. Desniettegenstaande of juist daarom is het de triomf van von Hohenlohe en zijne onvaderlandsche partij, die het voorwerp van de hoop der liberale dagbladen blijft. Het liberalismus van ginds is het libelismus van elders. Wat ginds de liberalen doen, wordt door alle liberale bladen toegejuicht; het meest echter in Pruissen. Maar hoe zal Beijeren er bij varen?
Wij hebben heden het Voorloopig Verslag der Tweede Kamer over de Indische begrooting ontvangen, dat veel te uitvoerig is, om zelfs bij uittreksel medegedeeld te worden. Daar onderwerpen van dezen aard, over het algemeen, door het publiek niet in bijzonderheden worden nagegaan, en de enkelen, die daar belang in stellen, ze in de stukken zelven bestuderen, dewijl zij aan de rezumees, welke de dagbladen leveren, niet genoeg hebben, meenden wij zoodanig rezumee te mogen achterhouden, te meer omdat wij later de openbare beraadslagingen over dezelfde zaak toch onder de oogen onzer lezers brengen. Heden vermelden wij slechts, dat de Kamer in haar verslag hevig, klaagt over de late indiening dezer begrooting en niet minder over haar inrigting en inhoud. De Kamer zal de koloniale begrooting nu te gelijkertijd met deStaats-begrooting moeten onderzoeken, en alzoo hare taak slechts onvolkome.i voorbereid kunnen vervullen. Zeer scherp geeft zij, in de volgende perioden van het ver&lag, aan haar misnoegen lucht:
»Evenzeer als de late indiening dezer
begrooting, iieeft de wijze, waarop de minister die in § 1 zijner algemeene Memorie van Toelichting tracht te verklaren , een minder aangenamen indruk gemaakt. De vertraging wordt daar aan eene dubbele ooi zaak toegeschreven: het niet voldoen door den goeverneurgeneraal aan het ministerieele voorschrift van 1867 j om de begrootingsstukken herwaarts te zenden in September vóór het jaar der vaststelling; en de belemmerende blijken van overhaasting, die de eenige maanden te laat hier ontvangen ramingen en toelichting droegen. Wat daarbij wordt gevoegd, scheen naar spotternij te zweemen. Als zoodanig toch moest men het wel beschouwen: eerst te gewagen van het spoedshalve nalaten der gebruikelijke examinatie ter Algemeene Sekretarie; vervolgens van de verklaring van den Raad van Indië, dat hij zich genoodzaakt had gezien om zich slechts tot een vlugtig onderzoek te bepalen; en dan daar onmiddellijk op te laten volgen, dat de goeverneur-generaal, als buiten de gelegenheid gebleven om inzage te nemen van alle betrekkelijke bescheiden, »op het oordeel van den Raad had moeten afgaan". Vele leden achtten het moeijelijk verklaarbaar, dat een man als de minister van Koloniën, die zoo lang en in zoo verschillende hooge betrekkingen in Indië heeft gediend, op die wijze het indiesch bestuur ten toon stelde en zich over dat bestuur bij de volksvertegenwoordiging beklaagde. Na den wenk, dien het Voorloopig Verslag over de agrarische wet met opzigt tot eene dergelijke uitlating in de Memorie van Toelichting tot dat wets-ontwerp gaf, had men de herhaling van dergelijke gezegden niet verwacht.
»Die verklaringen konden niet strekken om het prestige van het gezag in Indië te verhoogen, en nog minder om aan het vaststellen der Indische begrooting bij de wet het vereischte gewigt te doen hechten. Mededeelingen als deze, voegden eenige leden er bij, waaruit dan toch overtuigend blijkt, dat de goeverneur-generaal zich veroorlooft, herhaalde aanmaningen in den wind te slaan, en de begrootingsstukken niet slechts maanden te laat, maar tevens in een hoogst gebrekkigen toestand in te zenden, behoorden dan alleen aan de Staten-Generaal te worden gedaan, wanneer zij tot regtvaardiging van de door den minister genomen maatregelen moesten strekken, om zich beter dan tot dusver in Indië te doen gehoorzamen. Men moest toch aannemen, dat of de goeverneur-generaal ongezind was om de hem door den Minister gegeven voorschriften na te komen, öf wel tot het doen opvolgen zijner eigene bevelen buiten magte was. In beide gevallen schenen krachtige maatregelen tot het doen ophouden van den gebrekkigen gang der zaken in Indië noodzakelijk. De minister van Koloniën mogt niet vergeten , dat hij voor al wat daar gebeurt, de verantwoordelijke persoon is, en dat de Kamer uitsluitend met hem te doen heeft."
Deze bedenkingen klemden te meer, omdat uit de Memorie van Toelichting op nieuw blijkt, dat in Indië steeds een zorgwekkende administratieve achterstand bestaat, die ook op de inrigting der thans behandelde begrooting een zeer nadeeligen invloed heeft uitgeoefend.
»Maar," vroeg men, «waaraan is dairde administratieve verwarring, die onmiskenbaar in Indië heerscht, eigenlijk te wijten? Had men daarbij, met sommigen, te denken aan eene verkeerde werking of aan eene onoordeelkundige wijze van invoer der komptabiliteitswet van 1864? Ware het niet wenschelijk op die wet terug te komen en bijv. het stelsel van tweejaarlijksche begrootingen aan te nemen ? Was soms het kwaad aan opzettelijke tegenwerking der indische ambtenaren toe te schrijven? Ware dit laatste vermoeden gegrond, dan zou een opzettelijk onderzoek in die rigting zeer wenschelijk zijn, en indien men inderdaad schuldigen vond, de straf van deze niet mogen uitblijven. Niet aan de komptabiliteiswet zelve, maar aan de wijze, waarop zij wordt uitgevoerd, kan men de ongelegenheden, waarover geklaagd wordt, wijten. Misschien zelfs moet men, om de oorzaak van het kwaad te leeren kennen, hooger opklimmen. Misschien zou het daarom wenschelijk zijn, een of meer ambtenaren, van de goede beginselen van komptabiliteit en boekhouding doordrongen, naar Indië te zenden, en door hunne medewerking aan den daar bestaanden achterstand een einde te maken. Invoering van het stelsel van tweejaarlijksche begrootingen zou, bJijkens de hier te lande verkregen ondervinding, het kwaad veeleer verergeren dan verminderen."
Het wets-ontwerp tot bekrachtiging van provinciale belastingen in Noord-Holland behelst de volgende bepaling: De vereischte bekrachtiging wordt verleend aan de heffing, ten behoeve der provincie Noord-Holland:
a. van acht opcenten op de hoofdsom van de grondbelasting over 1870; en b. van zes opcenten op de hoofdsom van de belasting op het personeel over de dienst 1870/71. De behoeften, tot welker dekking de provinciale belastingen moeten dienen, zijn de navolgende: Bezoldiging van en reis- en verblijfkosten, te genieten door ambtenaren in dienst der provincie, doch niet op de griffie werkzaam; onderhoud van provinciale wegen en andere publieke werken ; subsidiën ter voorziening in den aanleg, de verbetering en het onderhoud van wegen, vaarten en waterkeeringen; onderhoud van eigendommen der provincie, lasten wegens eigendommen verschuldigd, en verzekering tegen brandschade; drukwerk; verpleging van behoeftige krankzinnigen; verpleging van behoeftige lijders in geval van "besmettelijke ziekten; aandeel der provincie in de kwade posten op de grond- en personeele belasting; vergoeding aan het Rijk voor de invordering der provinciale opcenten op de grond- en personeele belasting en andere provinciale inkomsten; bijdragen in de kosten, bij het 2e lid van ait.°66 der wet van 28 Junij 1854 (Staatsblad n°. 100) omschreven; bijdragen ten behoeve van het lager onderwijs, ingevolge art. 36 der wet van den IJ** Augustus 1857 (Staatsblad n°. 103); pensioenen ; bijdragen tot bevordering van onderwijs; tegemoetkoming aan veeartsen; subsidiën aan behoeftige gemeenten; bijdrage voor de stoomboot tusschen Texel en het Nieuwe Diep; rentebetaling en aflossing van kapitalen, ten laste der provincie opgenomen, en onvoorziene uitgaven.
Z. M. heeft benoemd tot ridder deiorde van den Nederl. Leeuw R. L. de Haes; op zijn verzoek eervol ontslagen, als burgemeester der gemeente Nijeveen, mr. J. A. Sluis.
Het Dagblad van Zuidholland bevat een verzoekschrift aan den Koning ter gunste der veroordeelden in het rotterdarnsche oproer-proces.-
Door zeepzieders te Leiden, Gouda en Utrecht is een adres aan de Tweede Kamer der Staten-Generaal gerigt, ten einde aan te dringen op de afschaffing van den accijns op de zeep.
's GRAVENHAGE , 13 Okt. Gisteren bragt Z. K. H. prins Alexand«2i- een bezoek aan het galarijtuig, vervaardigd in de fabriek van de heeren Hermans & o., dat nog slechts gedurende korten tijd zal te bezigtigen zijn, aangezien, naar men verneemt, reeds eene scheepsgelegenheid voor de verzending gevonden is. Z. K. H. heeft hierover zijne hooge voldoening aan de fabrikanten betuigd, en gaf daarna zijn verlangen te kennen, ook de fabriek zelve te bezigtigen. Met de grootste minzaamheid onderhield zich de prins met de werklieden, terwijl hij bij zijn vertrek den fabrikanten zijne ingenomenheid te kennen gaf met hunne inrigting, waar zoovele nijvere werklieden voor zich en hunne familiën het brood verdienen.
KATWIJK A/Z., 13 Okt. Door de direktie der Noord- en Zuidhollandsche Redding-maatschappij zijn op het strand weder proeven genomen met den schietpijl-toestel, waarvan tweemaal de gewone fijn den verren afstand van 350 el bereikt.
— Met de duinaardappelen is de uitkomst niet zoo ruim als in het vorige jaar, maar zeer goed. Voor Groningers werd besteed ƒ3; voor wolkammers en kromhouten ƒ4 per mud.
— Met de haringvisscherij gaat het nog niet voordeelig. Slechts 22 schuiten zijn aangekomen, tegen 62 schuiten in het vorige jaar. Voor den haring wordt besteed van ƒl6 tot ƒl2 per 1000 stuks.
ROTTERDAM, 13 Okt. De Zeer Eerw. heer J. D. Esscherich, priester van de Sociëteit van Jesus en pastoor van O. L. V. Kerk alhier, herdacht heden denschoo,nen dag, waarop hij voor vijf-en-twintig jaren priester gew'^J-Wëï>d;lerkathoïie'ke Kerk. Ofschoon^ -overeenkomstig den geest der Societ noch in noch buiten den tempel e' $m plechtige viering van dit feest plaa* mogt vinden, hebben de parochianen pa de talrijke vrienden van den feesteli- dezen -dag niet laten voorbijgaan, z< jiïiider in grooten getale aan den waar ö'jgen priester hunne innigste wenscher , voor z\jn geluk en de krachtigste b- lijzen imnner hartelijke toegenegenh te komen aanbieden. Het deed ons gr jed een oogenblik getuige te zijn van f .«ne publieke en plegtige openbaring der levensgemeenschap — het produkt der katholieke liefde — welke bestaat tus schen dè Katholieken en hunne herdp ;rs, hunne priesters, ook — wij rele- V' aren dit feit opzettelijk voor wien het f langaat — als die herders, die priesters Jcsuïten. zijn. Wij gelooven de grenzen der bescheidenheid niet te overschrijden, als wij niededeelen, dat menig geschenk vau hooge waarde aan den jubilaris door gemeente en vrienden is geofferd. WTij noemen vooral eenen prachtigen gouden kelk, een schoonen missaal met lessenaar, rijk met zilver versierd, een heerlijk altaarkleed enz. enz., te veel om op te tellen. (Maasbode)
PAI'ENDRECHT, 12 Okt. Als eeno bijzonderheid verdient vermelding, dat in den tuin van den heer P. A. Rijshouwer alhier, in dit jaar voor de tweede maal van denzelfden grond aardappelen gedolven zijn. Het laatste produkt, zijnde jammen, onderscheidt zich door goede kwaliteit.
MIDDELBURG, 12 Okt. Eergisteren nacht is een kanaalarbeider onder de gemeente Veere, die in verregaanden staat van dronkenschap verkeerde, in eene sloot gevallen en niettegenstaande spoedig aangebragte hulp , eenige uren later aan de gevolgen daarvan overleden.
UTRECHT, 13 Okt. Naar men verneemt, moet het veel besproken geschil der tijdelijke kommandanten van het fort de Klop en het fort de Gagel, waarvan onlangs melding is gemaakt, dezer dagen zonder tusschenkomst van den krijsraad geëindigd zijn. Luitenant F. van het fort de Gagel zou, wegens weigering zich in arrest te begeven , 14 dagen kamerverblijf, en kapitein van R. van het fort de Klop, wegens overschrijding van bevoegdheid, 1 maand huisver blij f'gekregen hebben, beiden behoudens beroep op den krijgsraad, (ü. D.)
TILBURG, 12 Okt. Sedert eenigen tijd werd in deze omstreken algemeen geklaagd over de arbitraire handeling van ontvaris-ers bij de invordering der directe belastingen. Naauwelijks had men namelijk de aanslagbiljetten in huis of men ontving niet slechts eene waarschuwing, maar na verloop van eenige weken een dwangbevel tot betaling, waardoor de vervolgingskosten tot zeventig centen rezen, en wel in vele gevallen voor zeer kleine sommen. Velen schreven dit toe aan een overdreven ijver der ontvangers, anderen aan het aandeel, dat zij hebben in de gemaakte kosten (voor drukken der dwangbevelen, enz.), doch bij het doen van reclames op twee kantoren werd men steeds afgescheept met den troost »de Minister wil het." Hierop heeft men zich over deze strengheid tot den minister van Financien gewend, hetgeen tot gevolg heeft gehad, dat de ontvangers verphgt zijn, om de wegens kosten ontvangene gelden aan de burgers terug te geven. (Cr.)
— Onze fabrieken, welke onlangs slechts langzaam voortwerkten uit hoofde der geringe kooporders, werken thans volop , tot in den laten avond ; in drie weken tijd is de voorraad der groote fabrieken bijna geheel opgeruimd, de verandering in de prijzen der wol is hierop niet zonder invloed. Duizende stukken baai zijn in weinige dagen naar den vreemde veizonden, een aantal stukken zijn op de belgische grenzen, wegens te lage aangifte , aangehouden. Tilburg verkeert thans meer dan ooit in vollen bloei, verscheidene groote fabrieken en meer dan honderd huizen, waaronder een aantal kapitale gebouwen , zijn op dit oogenblik in aanbouw. Eenige hectares land nabij den spoorweg zijn dezer dagen aangekocht door den heer V. T., architekt, en bestemd tot het aanleggen van nieuwe straten; gaat dit zóó voort, dan zal Tilburg weldra eene der belangrijkste fabriekplaatsen van Nederland wezen. (N. R. Ct.)
GINNEKEN, 12 Okt. Gisteren namiddag, omstreeks 41 ure, ontdekte men brand in de Karnemelkstraat alhier en wel in een schuur, toebehoorende aan den landbouwer J.P., welke groote schuur geheel gevuld was met granen enz. van verschillende eigenaren. Door de heerschende droogte nam de brand zoodanig in hevigheid toe, dat de schuur met de daarin geborgen granen en aardappelen, benevens een vet varken en een geit, reeds een prooi der vlammen waren vóór de brandspuit kon aanwezig zijn. De schade aan granen enz. wordt geschat op j 1530. De schuur was voor de betrekkelijk zeer geringe som van ƒ 500.^ verzekerd bij de onderlinge brandwaarborgmaatschappij : Zekerheid en rust te Brussel.
Vier kinderen, waarvan het oudste slechts 10 jaren telt. hadden, naar wij vernemen, al spelende een vuurtje tegen de sclriur gestookt en zoodoende den brand veroorzaakt. (Br. Ct.)
KAMPEN, 13 Okt, Destaavnboot Prints Alexander der Nederlanden^ gisteren margen van Amsterdam gevaren, werd buiten het IJ door een zwaren mist overvallen. In weerwil van onophoudelijk fluiten en voorzigtig beteugelen der stoomkracht, had zij het ongeluk een schokker te overzeilen, die in haar vaarwater voor anker lag, een lek bekwam en weldra zonk. De opvarenden werden echter alle gered en door een ander vaartuig overgenomen. De pogingen van de bemanning der boot, om de schuit nog te behouden, moesten als vruchteloos worden opgegeven, maar veroorzaakten, met de vertraagde vaart, dat de Prins Alexander een uur te laat alhier aankwam.
SNEEK, 12 Okt. Het getal reisgelegenheden van hier naar onderscheidene plaatsen is nog weder met eene vermeerderd. Sedert gisteren is weder eene nieuwe stoomboot in de vaart, die van Leeuwarden op hier driemaal in de week dienst zal doen. Tevens vernemen wij dat in het volgende jaar regtstreeks van Sneek op Amsterdam eene stoomboot zal varen. Wij laten dat gerucht voor hetgeen het is, maar zouden zeer wenschen , dat zoo iets tot stand mogt komen, omdat de gelegenheid om van hier naar Amsterdam te reizen, sedert de opheffing van de dienst der stoomboot Stad Sneek , verre van gunstig is. (A. Ct.)
---

