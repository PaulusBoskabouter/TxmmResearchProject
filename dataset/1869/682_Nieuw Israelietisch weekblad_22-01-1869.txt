De Constituerende Vergadering.
Reeds sedert geruimen tijd daagden er van vele zijden «reruchten op betreffende het binnen een niet te lang tijdsbestek op nieuw bijeenkomen der Constituerende Vergadering. Wij meenden aan die losse geruchten geen geloof te moeten slaan, omdat er, volgens onze zienswijze, blootgelegd in onze op liet einde van 1865 verschenen brochure"ï), vooraf eene hernieuwing van het mandaat der Const. Verg. diende plaats te hebben, zal het werk, dat zij tot stand wil brengen, niet, even als dat van de maand November 1865, vruchteloos wezen. Nu evenwel zijn wij wel gedwongen, de waarheid daarvan te erkennen, ofschoon wij, wij herhalen het nogmaals, niet kunnen begrijpen, hoe men met blijkbare gehechtheid aan eene eenmaal opgevatte meening nog steeds op het ingeslagen dwaalspoor kan voortgaan, en dusdoende tijd en geld verspillen, zonder tot een gunstig resultaat te kunnen geraken. Wij zijn niet aanmatigend genoeg, om te durven veronderstellen, dat de woorden, toen door ons geschreven, bij het Israël, publiek in Nederland algemeen bekend zijn; mogelijk zelfs hebben niet allen, wien het aangaat, daarvan kennis genomen, ofschoon wij velen hunner, door toezending van een exemplaar onzer brochure, daartoe de gelegenheid hebben verschaft. Doch, om met Schiller te spreken, »cm süsser Trost ist ans gebliebcn"; hij is deze: dat niet alleen de adhaesio van eenige kerkeraden, waaronder die van de beide Israël, gemeenten te Amsterdam, maar ook van eene aanzienlijke minderheid der Hoofdcommissie tot de zaken der Israëlieten, het bewijs geleverd heeft, dat wij geenszins raisgetast, maar integendeel den spijker op den kop getroffen hebben. Wij lezen toch in de missive van deri Minister van Financiën, dd. 29 Oct. jl. aan de Const. Verg. gerigt, de volgende zinsnede: »Het kerkbestuur der Hoofdsynagoge te Maastricht heeft de bevoegdheid der Vergadering tot inzending van een gewijzigd algemeen reglement op andere wijze gewraakt. Omtrent dit belangrijk punt ontstond in de H. t. d. z. d. I. i. N. tegenover de meerderheid eene minderheid, die, op eene stem na, de meerderheid evenaarde". De kerkeraad der Nederl. Israël. Hoofdsynagoge te Maastricht had namelijk op dezelfde gronden, waarop wij de onwettigheid der gehouden vergadering hebben betoogd, tegen het gewijzigde reglement geprotesteerd; die vergadering heeft, even als wij, volgehouden, dat de C. V., die in April 1863 het oorspronkelijke reglement had vastgesteld, waartoe, op enkele uitzonderingen dB, alle Israël, gemeenten in Nederland waren toegetreden, het haar opgedragen mandaat vervuld en derhalve gedefuugeerd had; dat zij geene niagt had, om op nieuw bijeen te komen, en nog veel minder, om wijzigingen in het eenmaal vastgestelde reglement te brengen • dat dit alleen door het te benoemen centraal bestuur ' met inachtneming der bepaling van art. 83 vau het reglement, 'j Be Constituerende Vergadering voor de beide Israël, kerkgenoolschajjjien in Nederland. Een ernstig woord naar aanleiding van de jongste bijeenkomst dier vergadering op den 16, 17 en\<è Hovember 1865, door mr. S. I. Cohen, advocaat te Maastricht Maastricht, Kmil Koberts, 1869,
geschieden kon. Wij hebben vroeger reeds aangetoond, dat zelfs mr. A. de Pinto den 16 Nov. 1865 nog dit gevoelen was toegedaan; dat ook de heeren mr. H. H. Tets en I. Andries eenstemmig met hem dachten, terwijl wij ook nu nog meenen te mogen volhouden, dat de heer de Pinto in Dec. 1865 ons gevoelen niet ongerijmd geacht heeft, daar wij anders wel eene openlijke wederlegging daarvan zouden gezien hebben. Of de Maastrichtsclie kerkeraad in de laatste drie jaren zijne zienswijze tegen eene andere verwisseld heeft, is ons onbekend; misschien is dit ook wèl het geval, en zou dit ons geenszins verwonderen. Wij hebben toch in de laatste jaren op politiek en godsdienstig terrein andere zonderlinge metamorphosen gezien, zoodat ook eene verandering van meening ten opzigte van de onderwerpelijke zaak geenszins buiten het bereik der mogelijkheid ligt. Wie dan ook omtrent dit punt eene andere meening moge zijn toegedaan, wij denken daarover nog juist zoo als ir. 1865, en achten het dan ook onnoodig, nogmaals dezelfde argumenten in het midden te brengen; wij verwijzen daarom naar onze brochure, die in der tijd bij den uitgever van dit Weekblad verkrijgbaar is gesteld, en zal het ons aangenaam zijn, indien men ons nu nog op degelijke gronden kan aantoonen, dat wij gedwaald hebben. De Gonst. Verg. dus is op nieuw tegen 15 Eebr. e.k. tot het houden eener bijeenkomst bijeengeroepen. De Constituerende Vergadering! Maar bestaat er nog wel zoodanig ligchaam? Heeft zij nog het regt zich aldus te noemen, en was het doel, waarmede in het jaar 1862 door de ressortale vergaderingen afgevaardigden ter Const. Verg. gezonden zyn, wel eene permanente vertegenwoordiging te benoemen, wier taak zoude zijn, herhaalde malen bijeen te komen en telkens reglementen vast te stellen, zonder door eene hernieuwing van haar mandaat van de voortdurende toestemming harer lastgevers overtuigd te zijn? Ons ten minste schijnt het begrip eener zoodanige Const. Verg. eene anomalie toe, en wanneer wij de geschiedenis der laatste 80 jaren raadplegen,dan zien wij wel van Assemblees Conslituantes gewag gemaakt, doch steeds met een beperkt en tijdelijk mandaat, zeker niet zoo als hier, waar op een vóór zeven jaar gegeven, en sedert ze 3 jaar reeds opgehouden last onophoudelijk voortgebouwd wordt. Bij alle vertegenwoordigende ligchamen in ons vaderland zien wij, dat om de 9, 6 of 4 jaren de leden zich aan eene nieuwe verkiezing moeten onderwerpen, ten einde de kiezers over de handelingen hunner mandatarissen een oordeel kunnen uitbrengen; bij de Const. Verg. alleen zien wij het vreemde verschijnsel, dat zij, als ware't, een onbcperkteii lastbrief ontvangen heeft, dien zij naar willekeur verlengen kan. Misschien zal men hiertegen doen opmerken, dat de Minister ons bezwaar, hoewel dit door eene aanzienlijke minderheid der Hoofdcommissie gedeeld wordt, luttel geacht heeft, uithoofde zijne cxc. de vergadering uitnoodigt tot het aanwenden van nog eene poging tot bereiking vau het voorgestelde doel, terwijl de Minister bij eene missive aan den heer mr. A. de Pinto mededeelt, dat er bij hem geen bezwaar bestaat, om de kosten voor eene voldoende organisatie voor 's lands rekening te nemen, inzonderheid des noodig de kosten voor eene te houden bijeenkomst der Const. Verg. Wij meenen evenwel, dat deze verklaring van den Minister het vraagstuk niet praejudicieert, voornamelijk ook, omdat zijne cxc, waar hij de bezwaren van den Maastrichtschcn kerkeraad bespreekt, zegt, dat de beslissing door de Regering niet kan geschieden, zonder dat deze zich, meer dan de grondwettige roeping der Regering medebrengt, in zaken van kerkelijken aard zou mengen. Overigens schrijft de Minister ook niet, dat hij het bijeenkomen der vroegere Const. Verg. noodig acht, en nog veel minder, dat de leden dier vergadering, zonder hernieuwing van het vroegere mandaat, de wettige vertegenwoordigers der beide Israël, kerkgenootschappen in Nederland zouden zijn. Er zijn er misschien, die onze opmerkingen met den naam van juridische haarkloverijen bestempelen, of ook wel, die ons het verwijt voor de voeten werpen, dat wij aan het reeds zoo moeijelijke werk der organisatie op nieuw denkbeeldige moeijelijkhcden zoeken in den weg te leggen. Tegen zoodanige ongegronde beschuldigingen zouden wij evenwel ernstig moeten protesteren; want juist omdat wij de organisatie, de spoedige organisatie, zoo zeer wcnschelijk achten, ten einde een anarchischen toestand te ontkomen, juist daarom moeten wij de eenmaal geopperde bedenkingen herhalen, opdat, is de organisatie eenmaal tot stand gekomen, zoowel de onwilligen zich niet door uitvlugten aan hunne verpligting kunnen onttrekken, als de goedgezinden zich niet buiten hunne toestemming in eene positie geplaatst zien, waarin hunne regtmutige verlangens voorbijgezien worden. Wij wenschen niet te onderzoeken, in welk opzigt de Amsterdamsche gemeenten al dan niet gelijk hebbeu; wij hebben het vroeger reeds gedaan, en verwijzen dus naar ons hierboven genoemd geschrift. Meu moge over het al of niet wenschelijke eener uitgebreide magt vau een centraal bestuur met Amsterdam van gevoelen verschillen ; men moge al dan niet de noodzakelijkheid zelve van het bestaan van een centraal bestuur inzien, daarover zijn allen het eens, dat de tegenwoordige toestand onhoudbaar is, en dat daarin zoo spoedig mogelijk dient voorzien te worden. Het eerste en voornaamste, wat derhalve te doen is, is aan de bijeen te komen vergadering een wettigen grondslag te geven ; want zonder dezen is er aan geene organisatie, voor allen gelijkelijk verbindend, te denken. De Israël, gemeenten hebben nu eenmaal in 1863 aan het toen vastgestelde reglement hare goedkeuring geschonken; zonder hare toestemming, tegen haren wil kan men haar geen nieuw reglement opdringen, tenzij zij zelve hare inwilliging verleenen tot eene herziening van het bestaande reglement (of reglementen, want bij gratie Gods hebben wij er thans reeds twee). Hoe nu daartoe te geraken? Ziedaar de moeijelijkheid; want al verklaart de vergadering den 15 Fcbr. e.k. zich incompetent en, indien zij hare roeping begrijpt, moet zij zulks doen, al zoude zij tot de bijeenroeping eener nieuwe wettige Const. Verg. adviseren, dan nog kan het werk der organisatie niet vóór uit0. Maart 1861), den door den Minister gestelden fatalen termijn, voltooid wezen. De termijn zelf is, wij mogen't niet ontveinzen, veel te kort; of zou de Minister denken, dat hetgeen gedurende zes jaren niet is tot stand kunnen komen, door zijn tooverwoord in drie maanden zal geschieden? De Minister moet toch door het gebeurd» met de algemeene commissie van toezigt op de administratie der kerkelijke goederen wel weten, dat zoodanige fatale termijn niet te kort mag gesteld worden. Wij zouden liet derhalve wensehelijk achten, en beschouwen dit als 't eenige afdoende middel, om een onwettigen toestand te verbeteren, dat de leden der in Eebr. bijeen te komen vergadering zelve het initiatief namen en eene hernieuwing van hun mandaat van hunne vroegere lasthebbers zochten uit te lokken ; dat zij vooraf de goedkeuring voor het te voltooijen werk, hetzij van de ressorten, hetzij vau de enkele gemeenten, verzochten. Op hoedanige wijze zij hierin dienen te werk te gaan, wagen wij niet te beslissen; het is slechts eene individuele opinie, die wij gaarne voor boter prijs geven, doch die o. i. er toe leiden moet, om op een zuiver terrein te geraken. De tijd voor het houden van eene voorafgaande ressortale vergadering vóór den 15 Eebruarij is nog daar; zijn de leden van hunne roeping doordrongen, willen zij ernstig een gebouw helpen optrekken, waarvan de grondslagen zelve stevig en hecht zijn, laten zij dan, nu het nog tijd is, de handen aan het werk slaan, opdat zij later niet gedesavoueerd worden en hun het verwijt niet gedaan worde, dat zij ondoordacht en onberaden iets tot stand hebben willen brengen, waaraan do wettigheid ontbreekt. Leeuwarden, 17 Jan. 1869. Mr. 8. I. Coiien. [Ofschoon niet in alle opzigten de zienswijze van den gecerdea inzender deelcnde, hebben wij de bovenstaande beschouwingen volgaarne opgenomen; wij stellen ons echter voor, in ons volgend nommer dit gewigtig belang op nieuw onder de aaudecht onzer lezers te bicngen. Hed.]
---

BINNENLANDSCHE BERIGTEN. DUITSCHLAND.
In IS6I werden, naar aanleiding van de uitvaardiging der wet betreffende de burgerlijke gelijkstelling der Israëlieten in Beijeren, door een Israëliet te Munchen, den heer Wilhelm Köuigswartcr, onderscheidene stichtingen voor wetenschap, kunst en nijverheid in het leven geroepen; eene dier stichtingen had ten doel, jaarlijks door het stedelijk bestuur aan drie oppassende gezellen en drie leerlingen, zonder onderscheid van godsdienst, respectievelijk ieder ƒ4O en ƒ2O te doen uitdeden. Den 3 dezer had deze prijsuitdeeling plaats. leder der bekroonden ontving, behalve een spaarkaslivret tot genoemd bedrag, een diploma, hetwelk o. a. het opschrift «ter eere van den landdag van 1861" eu het welgclijkende portret des stichters bevat. — Van de Russische grcnssoldatcu, die op het einde van 1867 op de grenzen een Israël, koopman en diens voerman mishandelden, zijn thans door den militairen raad van Warschau twee veroordeeld tot 8 jaar dwangarbeid iv eene Siberische vesting, en twee andere tot Gjarigen dwangarbeid in de mijnen.
---

Oostenrijksch-Hongaarsche Monarchie.
Uit het jaarlijksch verslag der Tahnud-'i'hora-school te Weenen blijkt, dat die inrigtiug in bloei toeneemt. In het afgeloopen jaar werd zij door 233 leerlingen bezocht, waarvan 146 kosteloos onderwijs genoten. De financiële toestand is ook zeer bevredigend. Het jaar sloot met een batig saldo van ƒ485.
— Het kerkbestuur der Israël gemeente te Prang heeft besloten de door het overlijden van den geleerden Rappoport ontstane vacature van opperrabbijn aan te vullen nadat het nieuwe statuut der gemeente in werking zal zijn getreden. Voorts heeft het besloten de Talmoed-Thora-school, wegens de weinige vruchten die zij oplevert, te sluiten. — In de op 30 D.-c. jl. gehouden vergadering vau den gemeenteraad Ie Pestli is het voorstel, om de Israëlieten van het centrale kiescon.ité uit te sluiten {zie ons vorig nommer), aangenomen.
---

