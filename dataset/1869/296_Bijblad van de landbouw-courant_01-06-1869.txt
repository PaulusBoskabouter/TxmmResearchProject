VERSLAG
omtrent den toestand van den Landbouw en de Veeteelt in Zeeland, en van de Maatschappij tot bevordering van Landbouw en Veeteelt in dat gewest, over 1868. DOOR Mr. C. VAN CITTERS, Algemeene Voorzitter van voornoemde Maatschappij.
Het Verslag omtrent den toestand van den Landbouw en de Veeteelt in Zeeland en van de Maatschappij tot bevordering van Landbouw en Veeteelt in dat Gewest, dat in vorige jaren door den Voorzitter in de Algemeene Vergadering werd uitgebragt , wordt reeds sedert eenige jaren in die Vergadering overgelegd en aan de leden gedrukt rondgedeeld, daar nu eene verwijzing naar vorige jaren mogelijk is en tevens gewenscht , om niet telkens in herhalingen te moeten vervallen, is hetzelve vooral wat sommige § § van het algemeene gedeelte betreft beknopter dan de vorige jaren. De beschouwingen der behandelde vraagpunten ter Algemeene Vergadering te Tholen, zijn zoo getrouw mogelijk weérgegeven; onderscheidene punten werden met belangstelling behandeld. Slechts enkele Afdeelingsverslagen zijn volledig, ik moet blijven aandringen bij de Afdeelingsbesturen bloote verwijzing naar vorige verslagen zooveel mogelijk te vermijden, ook de beantwoording der gestelde vragen met ja of neen. Vooral acht ik het van belang eene naauwkeurige mededeeling worde gegeven van hetgeen in de Afdeelingsvergaderingen is besproken; weinig toch zal de vermelding baten »er is gesproken over de doelmatige werking van eenig werktuig"; wanneer de Afdeelingsbesturen zich de moeite wilden geven getrouw op te geven wat er over gesproken is, zal die vermelding de waarde van het Verslag verhoogen. Nogmaals noodig ik de Afdeelingsbesturen dringend uit, de in het Verslag gestelde vragen zooveel mogelijk met eenige omschrijving te beantwoorden.
---

ALGEMEEN GEDEELTE.
A.
Over den toestand van, den Landbouw en de Veeteelt in Zeeland in 1868. § 1. Landbouw— en cultuurstelsel. Over het algemeen zijn geene aanmerkelijke veranderingen of wijzigingen te vermelden; om niet steeds in herhalingen te vervallen is eene verwijzing naar vorige Verslagen noodig, terwijl ik mij zal bepalen tot de mededeeling van enkele bijzonderheden door de Afdeelingen aangegeven. De Afdeeling Walcheren vermeldt, dat het scheuren van oude weilanden ,• waar ten minste de pachtcontracten zulks niet verhinderen, toeneemt, aangezien meer en meer wordt ingezien, dat het bouwland meer voordeel afwerpt dan weiland en menigeen zijn vroeger veroordeel laat varen, dat men zonder uitgestrekte graslanden zijne bouwerij niet in behoorlijke kracht zou kunnen houden. Bij herhaling wijst men op de ondoelmatige strekking der oude en steeds vigerende pachtcontracten, en acht men dit als voorname oorzaak van de stationnairen toestand, welke op landbouwgebied nog zoo veelvuldig wordt waargenomen. Het ledige braakjaar wordt door diegenen, die meester zijn omtrent de wijze van bebouwing hunner gronden, veelal losgelaten, omdat men overtuigd raakt zonder nadeel groote uitgaven, zonder eenige daartegen overstaande ontvangst, kunnen vermeden worden; tegen eene meer alge-11
meene toepassing van dit gezonde landhuishoudkundig beginsel verzetten zich wederom de bepalingen der pachtcontracten. Omtrent den zaaitijd der tarwe blijft in die Afdeeling menig verschil van meening bestaan. Velen zijn van oordeel, dat wanneer men vroeg (in de 2 helft van September of in de I° helft van October) zaait, de tarwe zich vóér den winter te krachtig ontwikkelt en daardoor vatbaarder is om te bevriezen; anderen zijn van eene tegenovergestelde meening en gelooven eene krachtige plant beter bestand is tegen strenge koude: genomene proeven hebben de Afdeeling nog niet voldoende in staat gesteld, om in deze uitspraak te doen, daar veel afhangt van den toestand van den grond en de ligging van den akker; men meent echter te mogen aannemen aan het vroege zaaijen , vooral bij rijencultuur , groote voordeelen verbonden zijn: meer en meer neemt deze cultuur toe, sommigen worden er nog van teruggehouden door de hooge prijzen van de daartoe vereischte werktuigen. Als nieuwe graansoort trekt de Australische fluweelarige tarwe meer en meer de aandacht der landbouwers, ze is ten gevolge harer zware en met gelijkmatige korrels gevulde aren schottiger dan de gewone soorten en daar het stroo minder lang is dan van de Zeeuwsche tarwe, groeit ze stijver en is daardoor minder aan doorvallen onderhevig. De opbrengst derzelve was voor zooverre de resultaten zijn medegedeeld, gemiddeld 40 hectoliters per hectare, waarbij men evenwel moet in het oog houden, dat ten gevolge van den buitengewonen zomer het beschot ook van andere tarwesoorten zeer aanzienlijk is geweest ; nog strekt tot aanbeveling van deze tarwesoort, dat men van meening is dezelve zeer laat te kunnen uitzaaijen en daardoor het van gevaar bevriezen te ontgaan; de daarmede in dit jaar genomene proeven innen in deze kunnen beslissen. Nog eene nieuwe boonsoort, zoogenaamele krombekken, behoorende tot het geslacht der bruine boonen , is te vermelden; deze soort heeft zich door ruime opbrengst onderscheiden. De verbouw van mangelwortelen blijft steeds toenemen, ze werden tegenwoordig op iedere hoeve aangetroffen; in de wijze van verbouw en vervoedering is geene verandering gekomen. Suikerpenen worden bijna niet in de Afdeeling geteeld. In de Afdeeling Schouwen zijn geene wijzigingen in het landbouwstelsel te vernielden, het braakliggen wordt er meer en meer afgeschaft. Omtrent den tijd en wijze van uitzaaijing der wintervruchten valt op te merken, de inlandsche tarwesoorten iets vroeger worden uitgezaaid dan de Engelsche, men geeft hiervoor aan de 21e helft van October; de rijencultuur neemt er ook eenigzins toe. Wat aangaat proeven met nieuwe graansoorten, zijn niet mede te deden, men blijft de zoogenaamde fiuweelarige tarwe om derzelver goed beschot boven de Zeeuwsche aanbevelen. De mangelwortelencultunr neemt steeds toe. Voor vet vee vervoedert men ze in het algemeen geraspt, ofschoon er nog gevonden worden die de voorkeur aan gehakte stukken geven, voor jong vee worden ze geraspt en met kort voeder vermengd. De cultuur der suikerpenen dringt niet belangrijk door. Tholen vermeldt geene wijzigingen in het cultuurstelsel, men beschouwt ook daar bijna algemeen het braakliggen der landerijen minder noodzakelijk en stelt in de plaats daarvan wisselbouw, kunst weiden en sterkere bemesting. Meer en meer breekt ook daar het gebruik der zaaiwerktuigen door, waardoor de rijencultuur zeer in zwang komt. Voor mangelwortelen geeft men eene verhouding van 1 : 40 met de andere gewassen aan. De cultuur der suikerpenen onderging dit jaar geene uitbreiding. In Kruiningen wordt het landbouwstelsel van vroegere jaren in het algemeen nog gevolgd, ook volgt men het braakliggen om de 7 aren; wel valt op te merken, men zich hieraan minder gestreng houdt dan in vroegeren tijd. De rijencultuur breidt zich ook in die Afdeeling eenigzins uit; in het algemeen laat men er zeer ongaarne oude gewoonten varen. De zoogenaamde Engelsche tarwe vindt nog al bijval om het ruimere beschot dat ze oplevert. De mangelwortelcultuur neemt eenigzins toe; als verhoudingscijfer tot de andere gewassen geeft men 1: 35 aan. De Afdeeling Heinkenszand bepaalt zich, met verwijzingen naar vorige Verslagen, tot een paar opmerkingen. De verbouw van koolzaad en paardenboonen vermindert voortdurend, de oorzaak is te zoeken in de vrij geringe opbrengst dier beide producten in de laatste jaren; de haverbouw daarentegen neemt van jaar tot jaar toe; tengevolge der verhoogde prijzen van de meekrap heeft deze cultuur zich eveneens uitgebreid, in het voorjaar San 1869 is eene buitengewoon groote aanplant geschied. In het stelsel van braken komt weinig verandering; als gevolg van de vermindering van den koolzaadbouw wordt de braak minder zwaar gerhest dan vroeger; toen was het regel, dat alle mest op de braak werd gevoerd, terwijl nu vele landbouwers een gedeelte van den mest voor najaarsbemesting overhouden. Het gebruik van zaaiwerktuigen is in de Afdeeling vrij algemeen, slechts enkelen blijven Of inkappen tlf onderploegen, niettegenstaande ze dagelijks de goede uitkomsten der rijencultuur voor oogen hebben. De verbouw van Engelsche tarwe is aanmerkelijk uitgebreid; de verscheidenheid bekend onder den naam van Rough Chaff Wheat komt het meest in aanmerking; men rekent de opbrengst 4 á 6 hectoliters per hectare hooger dan die der gewone Zeeuwsche ; er zijn onderscheidene landbouwers die het zaaigraan dit jaar regtstreeks uit Engeland hebben ontvangen, deze soort is vooral voor krachtigen grond aan te bevelen. Mangelwortelen worden er meer verbouwd dan vroeger; de verhouding tot de overige- gewassen blijft nog zeer gering De cultuur der suikerpenen neemt eenigzins toe. Het oordeel over dit product is zeer uiteenloopend ; tegenover de voordeelen zijn groote nadeelen te stellen; velen meenen dat de ruime opbrengst , onzuiver ± f 500 per hectare, in de gelegenheid stelt, nog al een vrij aanmerkelijk bedrag af te zonderen voor nabemesting, om hierdoor aan den grond terug te geven wat men er meer heeft uitgehaald. Zeker is het, velen hunne gronden met deze cultuur bederven, want komt men binnen de 6 of 7 jaren niet dit product op denzelfden grond terug, dan is het onmogelijk vol te houden. De verbouwers zijn nog steeds te afhankelijk van de verbruikers; men zal beproeven zich van hen onafhankelijk te maken; hierdoor zullen vele bezwaren, die thans nog tegen deze cultuur bestaan, worden opgeheven. De Afdeeling Noord-Beveland vermeldt alleen als verandering meerdere uitbreiding in den verbouw der voedergewassen. Over het algemeen volgt men er de braakligging om de 7 jaren, enkelen nemen eenen langeren tijd aan, zij doen dan tusschentijds eene overbemesting; de rij encultuur wordt er algemeen toegepast. De proeven sedert 1866 met direct uit Engeland aangevoerde tarwe, worden met goed gevolg voortgezet. Ze voldoet voortdurend wat beschot en hoedanigheid van de korrel betreft. De cultuur der mangelwortelen breidt zich in de laatste Jaren niet uit; slechts op eene boerderij komen suikerpenen voor. In Hulst werd het landbouwstelsel eenigzins gewijzigd door vermeerderden verbouw van suiker- en voederpenen, rapen, aardappelen en erwten in plaats van paardenboonen. De rij encultuur neemt er zeer toe, zaaimachines worden schier algemeen gebruikt. Als nieuwe graansoort wordt vermeld eene ongekende soort van baardtarwe; de landbouwer C. L. DE ROP te Axel, ontving 7 jaren geleden van een zeevaarder 2 aren dezer tarwe, hiervan heeft hij voortdurend voortgeteeld en zij is thans reeds zoo verspreid, dat reeds 25 hectares met die soort, in de Afdeeling bekend onder den naam van ropstarwe , zijn bezaaid. Deze tarwe groeit op lichteren grond clan de Zeeuwsche, geeft bij gelijk gewicht één derde meerdere opbrengst zoo in stroo als in graan, de kwaliteit van het graan is echter minder, bij verkoop bedingt men f 1.50 minder per hectoliter< De cultuur der suikerpenen neemt sterk toe, tot groot nadeel van vele landen. De Afdeeling Oostburg geeft als wijziging in het cultuurstelsel aan de meerdere waardeering der kunstweiden, uitbreiding van de teelt van voedergewassen, het meerdere uitzaaijen van stoppelrapen en het aankweeken van lucerneklaver. Volle braak vermindert, terwijl de zoogenaamde basterd_ braak steeds toeneemt. De rij encultuur wordt in vele gemeenten algemeen toegepast, tengevolge van den aankoop van onderscheidene zaaiwerktuigen. In den tijd van uitzaaijing is weinig verandering gekomen, de inlandsche tarwesoorten zaait men er ook vroeger dan de vreemde soorten. De mangelcultuur neemt eenigzins toe, de wijze van voedering blijft even gebrekkig als in het vorige verslag is vermeld. De verbouw van suikerpenen is eer af- dan toegenomen; het bezwarende van het vervoer en de uitputtende eigenschappen dezer plant, schrikken velen af, terwijl de ondervinding heeft geleerd, de winsten niet altijd groot zijn, somtijds zelfs waren die al zeer gering. § 2. Droogleggen van gronden. Voor vele gronden erkent men vrij algemeen de deugdelijkheid der drooglegging. Vele hinderpalen staan de de uitvoering in den weg, niet alleen de groote uitgaven schrikken velen af, maar ook de verspreide ligging der gronden maakt de uitvoering bezwaarlijk, in enkele gevallen zelfs ondoenlijk. De Afdeeling Waleheren deelt hieromtrent mede, dat met uitzondering van een zestal hectares onder Nieuwen St. Joostland, geen gronden zijn droog gelegd, ofschoon de erlangde resultaten, daar waar men zulks ook in Wakkeren op ruime schaal toepaste, moesten doen veronderstellen, dat deze belangrijke aangelegenheid meer algemeenen bijval zou ondervinden. Intusschen meent de Afdeeling , zooals ze dan ook reeds meermalen te kennen gaf, de oorzaak daarvan te moeten toeschrijven eensdeels aan de aanzienlijke kosten daaraan verbonden, maar anderzijds aan de weinige medewerking der eigenaren. In Waleheren toch treft men, op de meeste bedrijven, pachters aan; zoogenaamde eigenboeren, vindt men er betrekkelijk weinig; nu is het droogleggen van gronden, als strekkende tot duurzame verbetering van den akker, eigenlijk eene zaak komende ten laste van den eigenaar, niet van den gebruiker van den grond; wel treft men daarvan enkele uitzonderingen aan, doch behalve dat ze zeldzaam zijn, zonde daartoe bovenal de zekerheid van eenen langen pachttermijn geeischt worden. Hier in Waleheren is het intusschen anders; de pachttermijnen zijn zeer kort en de grondeigenaars trekken zich de zaak der drooglegging evenmin als andere aan te brengen verbeteringen aan; bepaalde voorstellen van de zijde van sommige huurders gedaan, om, voor het vereischte kapitaal eene ruime rente te betalen, werden afgewezen, en leden, zooals helaas met veel goeds plaats heeft, schipbreuk op de weinige belangstelling der daarbij niet het minst betrokkenen. Het Afdeelingsbestuur betreurt zulks en ziet daarin eenen grooten sluitboom voor de verwezenlijking van veel goeds en nuttigs; vooral in dit eiland zouden aan de drooglegging groote voordeelen verbonden zijn; de toestand van vele gronden wijst zulks als met den vinger aan, daarbij is er geen meer winstgevende geldbelegging, aangezien het kapitaal gaandeweg verbetert en in waarde toeneemt. Wat de hoedanigheid betreft der op drooggelegd land verbouwde vruchten, deze valt hoogst bezwaarlijk met juistheid te bepalen, vooral in zomers als de laatstverloopene , welke zoo algemeen gunstige resultaten heeft opgeleverd. Alleen meent men te hebben opgemerkt, dat
11* de langdurige droogte, welke op sommige bladvruchten en in het algemeen op de wortelgewassen nadeeligen invloed uitoefende, aan de op droog gelegd land groeijende gewassen minder schadelijk is geweest en deze aldaar niet zoo spoedig tot versterf zijn overgegaan; iets dat zich, bij de bekende werking, welke het droogleggen op den onderg ond uitoefent, zeer goed laat verklaren. De Afdeeling Heinkenszand vermeldt dit jaar weder eenige hectares in W olphaarsdijk, Kattendijke en Kloctinge zijn droog gelegd. Voortdurend schijnt men er over de uitkomst te vreden te zijn. Hulst zegt men hierin nog steeds langzaam op den, weg van vooruitgang is. In Oostburg legde men de gronden nog steeds droog door middel van slooten en greppels, het droogleggen met buizen is er slechts bij name bekend. Velen zien er het doelmatige niet van in, vooral op de zware gronden, maar zien ook op tegen de groote kosten, daar de meeste landbouwers, pachters zijn over het algemeen op korten termijn. De overige Afdeelingen vermelden omtrent het droogleggen niets. § 3. Meststoffen. Omtrent het gebruik van meststoffen kan worden medegedeeld het gebruik van Phospho- en Peru-Guano, ook van guano-Belge toeneemt; zelfs meent men in de Afdeeling Hulst, dat door het vele gebruik dezer meststoffen, het maken van stroomest veronachtzaamd wordt. In den Wilhelminapolder schijnt men met goed gevolg proeven te hebben genomen met kalimest. In Waarde en 's Heerarendskerke is gebruik gemaakt van afval uit de suikerfabrieken, vermengd met kalk; voor zooverre wij de hiermede bemeste gronden hebben gezien, schijnt deze meststof zeer gunstig te werken. Een gedeelte van den Jacobpolder is hiermede in het najaar van 1868 bemest, in vorige jaren stonden de gewassen er bijzonder schraal en kwijnend; thans is dat gedeelte met vruchten bezet, waarvan men eene ruime opbrengst kan wachten. Op eene boerderij in Noord-Beveland heeft men stroopaarde met goed gevolg gebruikt. De gier en aalt worden nog steeds vrij algemeen op schandelijke wijze veronachtzaamd, onbekendheid met hare voortreffelijke eigenschappen, maar vooral onverklaarbare onverschilligheid moeten als oorzaken daarvan worden opgegeven; waar ze wordt benuttigd tot bevloeijing der gras- of klavervelden is de krachtige werking duidelijk zigtbaar, , terwijl bij vermenging dezer vloeistof met de composthoopen, de gunstige uitkomsten ook bekend zijn. In het algemeen laat de behandeling der weilanden nog steeds veel te wenschen over, slechts enkelen zijn er die ze goed onderhouden, verreweg de meesten worden soms bedekt met eene dunne laag droog stroo , dit verbeeldt eene bemesting; enkele malen worden ze van distels gezuiverd, dit is alles wat men er aan doet, geen wonder dus, dat de hooiopbrengst soms uiterst gering is.
De straatmest wordt over het algemeen meer op prijs gesteld, vooral ten platte lande, want in de steden, waar groote hoeveelheden voorhanden zijn, wordt veel naar Belgie uitgevoerd, terwijl daar meestal de secreetmest in grachten en riolen geheel verloren gaat. De opbrengst van den straatmest in de meeste plattelandsgemeenten getuigt men van deze meststof meer de waarde heeft leeren kennen. Overdekte mestvaalten dringen weinig door, op Walcheren is er slechts eene aanwezig, men is zeer over de werking tevreden, door de groote kosten van daarstelling worden velen afgeschrikt. In de Afdeeling Hulst vindt men er ook enkelen. Ofschoon men zich de gegevene wenken soms wel ten nutte tracht te maken, is men toch in het algemeen op de mestmaking zeer slordig; de meeste mestputten zijn nog zoo ingerigt , dat al de gier kan wegloopen, zonder dat men eenige poging aanwendt om ze te benuttigen, velen letten ook meer op de massa, dan wel op de kwaliteit, hetgeen maakt de mest, doordat stroo er het hoofdbestanddeel van uitmaakt, weinig krachtig is. § 4. Nieuwe landbouwwerktuigen. In de meeste Afdeelingen komen meer en meer nieuwe landbouwwerktuigen in gebruik, terwijl men zich ook toelegt om oudere werktuigen zooveel mogelijk te verbeteren. Walcheren vermeldt hieromtrent, dat het gebruik van nieuwe of verbeterde werktuigen sterk toeneemt, de zaaimachine vooral wordt hier reeds door velen gebruikt; 'er bestaat geen werktuig waarover men meer tevreden is en dat zoo zeldzame voordeelen afwerpt; het is te bejammeren, dat de daaraan verbondene uitgaaf nog zoo menigeen, die het met vrucht zonde aanwenden, terughoudt; en wij betwijfelen of er op die zoogenaamde zuinigheid, vooral op eenigzins groote bedrijven, wel veel te roemen valt; de aan het gebruik van zaai- en dorschwerktuigen verbondene voordeelen zijn zoo in het oogloopend en van deze zijde zoo menigmalen, met cijfers zelfs, gestaafd, dat wij het integendeel meenen te moeten bejammeren, dat een op zich zelf te prijzen beginsel, vaak zoo verkeerd wordt toegepast en daardoor terughoudt van uitgaven, welke inderdaad zeer spoedig met voordeel zouden worden ingewonnen. In Schouwen neemt het gebruik van dorschwerktuigen, hakselsnij d ers , mangelwortelmolens , moesmakers , haversen boonenbrekers toe. Twee zaaiwerktuigen zijn onlangs ingevoerd en in gebruik gesteld. Nog dient vermeld te worden, dat de Heer F. C. KiiIILER, te Zonnemaire, zich een locomobile heeft aangeschaft tot het in beweging brengen van verschillende werktuigen. In Tholen en Heinkenszand neemt het gebruik vooral der zaaiwerktuigen zeer toe, daarentegen breidt zich in Kruiningen het gebruik van nieuwe werktuigen weinig uit. Uit Noord-Beveland wordt medegedeeld, dat de in gebruik zijnde nieuwe werktuigen, als stroo en wortelsnijders en zaaiwerktuigen zeer goed voldoen; ook is aangeschaft een tredmolen tot het in werking brengen van snijwerktuigen. In het najaar is aangeschaft eene Amerikaansche boterkarn, klein model. In de Afdeeling Oostburg zijn in 1868 ingevoerd 2 dorschwerktuigen door stoom gedreven en 4 dito met een of twee paarden in beweging gebragt ; 4 zaaimachines, 4 tredmolens tot het in beweging brengen van stroo en wortel-Snijders, onderscheidene ondergrondsploegen en hand-, stroo- en wortelsnijders, ook werd eene ketting-egge aangeschaft. De gebruikers zijn zeer tevreden over de werking. Ook in de Afdeeling Hulst neemt het gebruik van dorsch- , zaai- en snij werktuigen en van ondergrondsploegen zeer toe, het bestuur koestert de hoop ze weldra algemeen zullen in gebruik genomen worden. Alle deze werktuigen werden door de belanghebbenden aangekocht. § 5. De oogst van 1868. De weérsgesteldheid over het afgeloopen jaar was gedurende de wintermaanden zeer afwisselend, er waren slechts enkele zeer koude met vorst gepaard gaande dagen; over het algemeen was het nat afgewisseld door sneeuw en hagel. Het voorjaar en de zomer waren zeldzaam schoon, de maanden April en Mei waren buitengewoon zacht en groeizaam, hetgeen zichtbaar was aan de spoedige en sterke ontwikkeling der veldgewassen; in Junij zou men bij de aanschouwing der velden gemeend hebben reeds in hooimaand te zijn, alle gewassen waren dan ook minstens ééne maand vooruit. De felle 'groei werd al spoedig ten gevolge der aanhoudende hitte en onafgebroken droogte aanmerkelijk getemperd, die invloed was zoowel merkbaar aan gras- en klavervelden als bij de meeste zomergewassen. De weilanden, die veel hadden beloofd, verloren al vroeg hunne groeikracht, leverden slechts een matigen voorraad hooi en gedurende den ganschen zomer een allertreurigst aanzien op; ook de klavervelden bragten na de eerste snede bijna niets meer op. Velen vreesden de aanhoudende droogte zeer schadelijk zou zijn voor de zomergewassen zonder uitzondering. Gelukkig is het gebleken, die vrees wat voorbarig is geweest; met uitzondering van enkele vruchten was de oogst uitnemend. Als minder gunstig komen vooral de boonsoorten in aanmerking, gedurende den bloeitijd hadden vooral de bovenste bloemen te veel hitte, zoodat ze meerendeels verschroeiden. De aardappelen, ofschoon vrij overvloedig, zijn over het algemeen van geen goede kwaliteit, de plant stierf vroeg af, schepte later nieuwen groei, zoodat vele zijn doorgegroeid. Voor het vee was de zomer niet gunstig, daar de weilanden bijna allen schraal waren, daarbij kwam nog gebrek aan water. De droogte duurde tot laat in het najaar voort, dit maakte de bewerking, maar vooral de bezaaijing der gronden, voor wintervruchten bestemd, moeijelijk. Het overzigt van den oogst van 1868 vindt men als Bijlage A hierachter. Men zal opmerken de Afdeeling Kruiningen oningevuld is, de bij het Afdeelingsverslag behoorende tabel is niet ontvangen, terwijl dezelve nog nader is opgevraagd, doch zonder gevolg. 6. Tienden. Slechts zijn enkele blokken in publieke veiling in Zuid-Beveland afgekocht. Wanneer er tienden te koop komen, beginnen de eigenaren der tiendpligtige gronden, welke in die blokken gelegen zijn, zich te vereenigen tot gemeenschappelijken aankoop, om zoodoende hunne gronden vrij te maken, maar dit is slechts in zeer enkele gevallen uitvoerbaar en kan op de zoogenaamde gemeene tienden niet worden toegepast. Onze Maatschappij heeft steeds de pogingen die zijn aangewend, hoe gebrekkig en weinig afdoende ze soms waren, om tot eene opheffing der tienden te geraken, ondersteund. Wij zullen blijven voortgaan, wanneer er weder pogingen zullen worden gedaan om dit belangrijke vraagstuk tot eene gewenschte oplossing te brengen, die, zooveel in ons is, te ondersteunen. § 7. De Veestapel. De Afdeeling Walcheren zegt hieromtrent, hetgeen wel toepasselijk is op de geheele provincie, dat de toestand van den Veestapel over het afgeloopen jaar, allertreurigst was; gedurende verscheidene maanden leverden, ten gevolge van de ondragelijke hitte en onafgebrokene droogte, noch weide, noch klaverlanden schier eenig voedsel op. Men verwonderde zich bijna dagelijks hoe het mogelijk ware, dat het vee in leven, uiterlijk zelfs gezond bleef, want ook alle drinkputten en vaten waren opgedroogd, en vele maanden lang zag menig veehouder zich genoodzaakt, het drinkwater van elders aan te voeren; gelukkig dat in deze zorgelijke omstandigheden geene ziekten werden waargenomen, en het vee hoe treurig en dor het er ook uitzag, nogthans in gezonden toestand den stal met het weiland verwisselde. In Walcheren zijn slechts enkele Durham-stieren in gebruik; men wil de oorzaak hiervan zoeken èn in eenige schijnbaar mindere opbrengst van melk, èn in de betere oppassing en verzorging die het jong gekruiste vee vereischt ; nog steeds blijft men in de opkweeking, den ouden sleur volgen, men kan maar niet besluiten daaraan meerderen tijd, meerdere zorg te besteden. In de zomerstalvoedering is wel eenige vooruitgang; men begint blijkens eene mededeeling van een lid der Afdeeling, meer en meer in te zien, dat van een betrekkelijk geringe oppervlakte bouwland zooveel meer kan gespijzigd worden, men had zich zoo groote opbrengst nimmer voorgesteld; daarbij komt nog ook de mestvaalt aanzienlijk wordt bevoordeeld. De Afdeeling Schouwen vermeldt op Duiveland nog steeds gebruik wordt gemaakt van Engelsche stieren, terwijl in Schouwen geen volbloed Engelsche stieren meer aanwezig zijn. Er zijn er die bij de 3° en 4° generatie van gekruist vee, aanmerkelijke verkleining van stuk en nog ongunstiger verschil in opbrengst van melk meenen op te merken; om die redenen zijn een paar echte Noord-Hollandsehe kalfkoeijen aangeschaft. De Afdeeling Heinkenszand zegt dat de veredeling, behalve in den Wilhelmina-polder, niet algemeen wordt toegepast, er is toch vooruitgang te bespeuren; de Afdeeling zal een tweeden volbloed Durhamstier aankoopen, zoodra zij daartoe in de gelegenheid zal zijn. De stalvoedering begint zich eenigzins uit te breiden, men meent dat de toenemende kruising met Durhambloed daarmede hand aan hand zal gaan. Kruiningen vermeldt dat in het najaar vele paardenstallen met goedaardigen droes waren besmet; deze ziekte is thans bijna geheel geweken. In Oostburg deden zich enkele ziektegevallen voor, tengevolge van slecht drinkwater, vooral bij de paarden. Door de schaarschheid van voedsel, waren velen genoodzaakt zich van meer vee dan gewoonlijk te ontdoen, hierdoor is eene vermindering van den veestapel ontstaan; op kruising met Engelsehe rassen blijft men zich voor hoornvee en varkens toeleggen. De Afdeeling verblijdt zich er meerdere zorg aan het jonge vee werd besteed, de opkweeking is nog wel gebrekkig, maar er zijn er die eene loffelijke uitzondering in dit opzigt maken. In Hulst wint de Veestapel in tal en hoedanigheid, dezelve is echter nog steeds te gering in verhouding tot den te bemesten grond. Over het algemeen waren de prijzen van alle vee, zonder uitzondering, bijzonder goed; ook de prijzen der boter waren steeds hoog, hetgeen eene vergoeding was voor de geringe opbrengst.
---

