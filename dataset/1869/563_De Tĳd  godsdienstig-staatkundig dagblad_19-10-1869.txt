AMSTERDAM, 18 Oktober.
Er is geen vorst in Europa, geen minister aan het roer van den staat, ja, geen burger in de maatschappij, die zich met maatschappelijke toestanden en internationale vraagstukken bezig houdt of hij is overtuigd, sedert jaar en dag, dat wij in een tijdperk van overgang leven; dat Europa op zijne grondvesten wankelt, dat de tegenwoordige spanning onmogelijk kan blijven voortduren; dat het verleden met zijne traktaten verdwenen is, zonder dat er iets voor in de plaats gekomen is, waarop voor meer dan een dag kan gebouwd worden; dat de onzekerheid, waarin vorsten en volken leven, Europa ziekelijk, teringachtig, kwijnend of koortsachtig, driftig en woedend maakt. Het statengebouw van Europa, wil het niet in den afgrond storten, moet op nieuwe of vernieuwde grondvesten worden overgebragt. Deze overtuiging is in 1863 uitgesproken geworden op eene wijze, zooals geene andere politieke overtuiging in deze eeuw werd uitgesproken. Keizers en, Koningen zijn van hunne troonen opgestaan en hebben die angsvolle overtuiging moeten belijden. Zij stonden niet alleen, oneen, naast hen hadden zij de politieke raadsmannen, die de wijsheid onzer dagen op de ministeriëele zetels verheven had; allen bekenden dat het schoon, dat het noodzakelijk was de handen aan het werk te slaan, noodzakelijk alle hunne krachten te vereenigen, ten einde de maatschappij te redden. Op alle vorsten en hunne staatslieden is een beroep gedaan geworden door een Keizer, den Keizer van een magtig volk.
Die poging 'en wat de vorsten en hunne staatslieden hebben uitgewerkt, willen wij nu herdenken, nu niet een Keizer, maar een Paus zijne trouwe niederegeerders der katholieke wereld oproept en reeds ziet toesnellen, om de lijdende, de twijlelende, de onzekere vorsten en volken te redden, de maatschappij op vaste grondslagen te voeren, en aller regten als, ook aller pligten tot broederlijke, tot christelijke overeenstemming en zamenwerking te brengen. Deze herstelling of vernieuwing der maatschappij moet natuurlijk de twee hooldvragen omvatten, namelijk de regten, die het individu en de staat kunnen doen gelden, en de pligten, die het individu of de staat te vervullen heeft, met andere woorden, dc politiek en de godsdienst. Betrekkelijk de godsdienst heeft er zelden eene spanning, eene werking, een afbreken, een zoeken, eert bevestigen plaats gehad gelijk in onze dagen. Weldra zullen de twee grootste krachten in de geheele wereld tegen over elkander staan, te weten: de leernrende katholieke Kerk en de vrijmetselarij. Over die twee magten, die de volken en de vorsten elkander betwisten, spreken wij later; eerst hebben wij ons bezig te houden met de politieke poging, met de magtigen der aarde, met de vorsten. Immers werd die politiek poging om Europa te redden beproefd door den Keizer van Frankrijc en beantwoord door de regeerders der europesche volken. Den algemeenen toestand gadeslaande, ontwaarde 's Keizers blik schier overal pligten zonder regel, regten zonder titel, begeerlijkheden zonder toom of teugel. De grondslagen van de maatschappij zag hij ten deele verouderd en d< or den tijd verteerd en ten deele stuk na stuk door de revolutie afgebroken of ondermijnd: van de grondwet van Europa was van lieverlede het eene blad na het andere aan flarden gescheurd, terwijl talrijke en .krachtige elementen van strijd en verwoesting in werking zijn. Hoe luidde -Du het voorstel van den Keizer der Franschen? Wat kondigde hij plegtig aan? Dat hij de vorsten van Europa zou uitnoodigen tot een vorsten-kongres. En wat was zijn doel? Voor goed een einde te maken aan de kwestiën, welke de rust van Europa in gevaar brengen, en aldus een nieuw tijdperk van rust en vrede en orde te doen aanbreken. Wat kan, zeide 's Keizers troonrede, wat kan meer in overeenstemming zijn met de denkwijze van den lijd, met de wenschen der meerderheid, dan wanneer men zich tot het geweten en het gezond verstand der staatslieden van alle landen wendt. Dat nu deed Napoleon met zijn voorstel van een europeesch vorstenkongres. En wat heeft het geweten, wat heeft het gezond verstand van vorsten en staatslieden geantwoord? De Keizer van Rusland erkende met Napoleon dat de toestand van Europa allertreuiïgst is, dat er noodzakelijk tusschen de vorsten, aan wier handen het lot der natiën is toevertrouwd, eensgezindheid moest heerschen; de koning van Saxen met zijn minister von Beust erkende in's Keizers voorstel een opregt verlangen om de grondslagen van vrede en orde te bevestigen ; de Koning van Beijeren met zijne raadgevers, de Koning van Portugal met zijne ministers, evenals met schier alle andere vorsten van Europa, waren het volmaakt eens over den ziekelijken en onzekeren toestand van Europa, en over de wenschelijkheid, ja de noodzakelijkheid van eene algemeene eendragt en zamenwerking tot het heil van volken en vorsten. Bij dat kongres zouden dus de brandende vragen van het tegenwoordige Europa ter tafel gebragt worden; en dewijl daar natuurlijk eene beraadslaging zou plaats hebben, die de ware, d. i. de moderne verlichting zou doen zegepralen en aan de dompige staatsbeginselen van geloof en Kerk voor goed een einde zou maken, zoo had dat liberalisme, hetwelk meent dat het Katholicisme schuw is voor de strenge, openlijke diskussie van onze dagen, welligt gaarne gezien, dat de Koning van Rome, dat de Paus-Koning geweigerd haddc, aan dat vorstenkongres deel te nemen. Dit evenwel gebeurde niet. De Paus- Koning, bij zijn antwoord van 20 November, verklaarde dat hij al zijne moreele kracht aan het kongres zou wijden, om tot heil eener van hare grondslagen losgerukte maatschappij de beginselen der regtvaardigheid te doen zegepralen; hij verklaarde dat hij als Stedehouder van Christus , ook te midden van dat politiek kongres , de stem zou moeten verheffen, om aan te toonen dat het redmiddel, het krachtigste redmiddel om de volken te genezen, te vinden is in het katholieke geloof, vereenigd met de werken.
Met regt had men dus van dit kongres, van dit politiek Koncilie kunnen verwachten, que du choc des idees jaillirait la lumièrc, dat dooide wrijving der gedachten, het licht zou ontspringen. Nu zijn, wel is waar, de gedachten niet in wrijving gekomen, en toch is er een overvloedig licht opgegaan du choc des faits, niet uit de woorden maar uit de feiten, uit de feiten van die dagen, en uit de leiten der sedert verstreken jaren. Dat licht heeft aan de wereld getoond wat vorsten en staatslieden al vermogen. Er werd een europeesch politiek Koncilie aangekondigd, gelijk onlangs een nationaal Jubilee: het moest strekken om vrede en rust en orde te stichten, en ziet, na enkele dagen was Europa in rep en roer; de Keizer van Rusland vraagt niet zonder wrevel, wat het kongres al zal behandelen; de Keizer van Oostenrijk kan de vrees niet onderdrukken, dat het voorgestelde middel welligt nog gevaarlijker is dan de kwaal zelve, en de aan het staatsroer van Engeland zittende minister antwoordt dat hij in dat konres van vorsten en ministers eerder reden tot vrees dan tot vertrouwen vindt. Het reddende vorstenkongres kon niet eens tot eene eerste vergadering komen, en uit dat feit van die dagen is gebleken, dat het verstand en het geweten van hen, die de wereld naar moderne verlichting regecren, volstrekt niets hebben kunnen doen om aan de volken vrede en rust te schenken. Zij zijn het niet eens kunnen worden, zelfs niet over de vragen, die zij zouden trachten op te lossen. En de ziekelijke toestand , door allen erkend, werd erger an erger.
Aan het geweten en het gezond verstand der vorsten en der staatslieden van alle landen was door den Keizer, die den nieuwen beginselen niet vreemd is, gevraagd: »Zal de tusschen de groote mogendheden bestaande naijver nog langer ten slagboom strekken aan den vooruitgang der beschaving? Zullen wij door onderling wantrouwen nog langer gedwongen worden tot het onderhouden van talrijke legers en vloten? Zullen wij nog langer genoodzaakt zijn om de schatkist uit te putten door het vertoon van groote strijdkrachten?" En wat toont ons het licht der feiten, waarvan wij sedert getuigen zijn geweest? Dat de naijver van den eersten nabuur, van een Koning met zijne staatslieden, landen verwoest, steden geplunderd, vorsten verjaagd, en hunne landen geheel of ten deele geannexeerd heeft. Wat toon! ons hel licht der feiten? Dat de legers en vloten met honderd duizenden zijn vermeerderd. Wat toont ons het licht der feilen? Dat nooit of nimmer de schatkist meer werd uitgeput voor moordtuigen en oorlogsgevaarten. Ziedaar wat er gebeurd is, sedert de regeerders van Europa in 63 den onhoudbaren toestand van volken en vorsten openlijk beleden. Had nu hun verstand of hun geweten, waarop 's Keizers voorstel een beroep deed, slechts eene enkele kwestie opgelost, slechts een enkel land tot rust gebragt, slechts een enkelen troon bevestigd; maar neen, de hagchelijke vraagstukken van 63 zijn door vele andere vermeerderd geworden.
Er heerschte toen meer rust in Pruissen dan nu, minder spanningin Beijeren, Baden en Wurlemberg dan nu; oneindig minder gruwelen werden er in Spanje gepleegd dan nu, er bad minder strijd in Bohemen en in Oostenrijk plaats dan nu. In Polen woedt nu een tiran gelijk toen; in Italië moordt en steelt de moderne italiaan nu nog meer dan toen; langs den Donau en tusschen de Adrialische tot aan de Zwarte zee is nu alles smeulend gelijk toen, en de Keizer, die een tijdperk van vrede en orde wilde scheppen, zit op een vulkaan. De algemeene toestand is nog ongelukkiger geworden en geen vorst spreekt van een vorstenkongres. En waarom niet? Omdat hij en een ieder met hem overtuigd zijn, dat hun kongres noch rust, noch vrede, noch orde kan geven; dat het welligt zou beginnen en eindigen gelijk dat van de lieden uit het volk, dat onlangs te Bazel zich noemde: Kongres van den vrede, en dan een algemeenen oorlog voorstelde. Vorst noch volk denkt meer aan een kongres van Keizers en Koningen, omdat uit de wrijving der feiten het licht is ontglommen, dat de moderne vorsten elkander nog eerder zullen ontmoeten te Custoza of te Sadowa, of, bij een nieuw Waterloo, dan wel in eene broederlijke zamenwerking, zooals noodig is voor het heil der volken en zooals zal heerschen daar, waar de Paus- Koning, de Stedehouder van Christus , zal beginnen en met gelukkig gevolg — wij zijn er zeker van — zal voortzetten wat de vorsten vah Europa en hunne staatslieden niet vermogten.
In de Tweede Kamer heeft heden de heer 's Jacob, na te zijn beëedigd, zitting genomen. Na hernieuwde diskussie over de kwestie van het reces is met 32 tegen 29 stemmen daartoe besloten , zoodat de Kamer gescheiden is tot 2 November.
Bij de overweging van het wets-ontwerp tot vaststelling van hoofdstuk 111 der Staatsbegrooting voor het dienstjaar 1870, departement van Buitenlandsche Zaken, werd in eene afdeeling op nieuw de meening voorgestaan, dat het bij Se verbeterde middelen van gemeenschap en het snelle vervoer van brieven en dépêches, althans vooreenen kleinen Staat zooals Nederland, niet meer noodzakelijk is, om vaste gezantschappen aan alle groote vreemde hoven gevestigd te houden.
In eene andere afdeeling is de vraag gedaan of Christenen thans werkelijk, zooals de dagbladen hebben medegedeeld , in Japan aan vervolging zijn blootgesteld.
Eenige leden wenschten op nieuw te vernemen of er in den stand van de zaak der Luxemburgsche schuld sedert verleden jaar nog geene verandering is gekomen.
Ook het nog steeds aanhangige geschil met België, over de regten van nederlandsche ingezetenen op de kollatie en het genot van beurzen-stichtingen, welker zetel van beheer in België is gevestigd, werd op nieuw besproken. Men zoude gaarne van de Regering vernemen, welke de tegenwoordige stand is van het regtsgeding, dat blijkens de memorie van beantwoording op het voorloopig verslag der kommissie van rapporteurs, omtrent hoofdstuk 111 der Staatsbegrooting 1868, bij het provinciaal geregtshof in Noordbrabant aanhangig was; te meer omdat de in dit stuk genoemde prseskriptie thans is afgeloopen. Tevens wenschte men te weten, of er langs diplomatiek en weg pogingen zijn aangewend om de belgiische regering tot erkenning der regten van onze ingezetenen te nopen.
Ernstig werd in meer dan eene afdeeling op het tot stand komen der aansluiting van onzen Noorderspoorweg aan de pruissische westbaan aangedrongen. Ook de aansluiting van de Staatsspoorweg van Hengelo over Enschedé naar do grenzen aan het pruissiesch spoorwegnet bij Munster, is van groot belang. In twee aideelingen kwam de reeds meermalen behandelde spoorwegverbinding van Antwerpen naar Gladbach over Roermond weder ter spralce. De belgische regering heeft wel eens beweerd, dat deze verbinding door de nederlandsche Regering wordt tegengewerkt. Daarom zoude men willen vernemen, welke de tegenwoordige stand dezer zaak is. Men vroeg of de onderhandelingen, betreffende eene aansluiting van onze Staatsspoorwegen aan die van de fransche oostermaatschappij, thans geheel zijn mislukt, en het denkbeeld van doorloopende treinen tusschen Bazel en Rotterdam alzoo is opgegeven.
Naar wij vernemen , hebben de onderhandelingen, welke plaats gehad hebben tusschen de gedelegeerden van Frankrijk, Engeland, België en Nederland, die zich den 8n dezer in de rezidentie hadden vereenigd om de suiker-accijnskwestie definitief te regelen, tot geen rezultaat geleid. Gelijk men weet, is het voornamelijk van Frankrijks zijde te doen om den accijns op de inlandsche suiker te verhoogen , doch de fransche gedelegeerden konden niet van die instruktiën voorzien zijn, welke hen magtigden om die zaak tot een definitief einde te brengen.
Dit heeft zijn grond in de verandering , welke sedert de bijeenkomst ten vorigen jare in de konstitutie heeft plaats gehad. Na het groote senatus-konsult behooren namelijk al de handelstraktaten, met tariefswijzigingen in verband, aan de goedkeuring vanhet Wetgevend Ligchaam onderworpen te worden.
Men heeft zich dus bepaald tot verlenging van den in de vorige bijeenkomst gestelden termijn. Zijn wij wel onderrigt — en wij meenen zulks te zijn — dan heeft men in beginsel het middelbare type aangenomen. (D. v. Z.)
De minister van Binnenlandsche Zaken brengt ter kennis van belanghebbenden: 1» Voor de dienst van het stoomwezen zullen, in dea aanvang van het jaar 1870, na afgelegd examen, drie adspirant-ingenieurs worden aangesteld. .
-2 Aan de betrekking van adspirantingenieur is verbonden eene jaarwedde van negen honderd gulden. 3° Zij, die aan het sub 1° vermelde examen wenschen deel te nemen, moeten zich vóór den 1° December 1869 daartoe schriftelijk bij het departement van Binnenlandsch Zaken aanmelden, met naauwkeurige opgaaf van naam, voornamen en woonplaats. Daaibij moeten worden overgelegd de vereischt wordende stukken.
Bij beschikking van den minister van Binnenlandsche Zaken is met ingang van 1 November 1869, aan den opzigter van den waterstaat den 3e kl. W. Kok, op zijn verzoek eervol ontslag verleend.
Bij beschikking van den minister van Binnenlandsche Zaken is het dagelijksch toezigt op de dienst van den spoorweg van Uitgeest naar Zaandam opgedragen aan den spoorwegopziener W. D. Eeltjes, ter standplaats Alkmaar, met bepaling, dat deze opdra?t ingaat met den dag dat die spoorweg voor het verkeer wordt geopend.
Door den minister van Financiën is afwijzend beschikt op een adres der Vereeniging tot bevordering der belangen, des boekhandels, houdende verzoek, dat de handel in en de verkoop van boeken, tijdschriften en dagbladen aan de ambtenaren der postadministratie verboden worde.
Men verneemt dat de minister van Binnenlandsche Zaken, op een daartoe door burgemeester en wethouders gedain verzoek, heeft besloten het rijkstelegraafkantoor te Scheveningen ook weder gedurende den aanstaanden winter geopend te houden. Voor de visscherij mag dit van veel belang worden geacht.
Ter kennisse van belanghebbenden wordt gebragt, dat bij het punt van vereeniging van het zijkanaal naar Nauerna met het in aanleg zijnde Noordzeekanaal, twee tonbakens regt tegenover elkander zijn geplaatst; het ééne inde rigting van den noordelijken, het andere in de rigting van den zuidelijken dijk van het Noordzeekanaal.
De schepen, komende van of gaande naar Buitenhuizen, Velsen of Beverwijk, moeten tusschen de beide bakens doorvaren , en westwaarts de rigting van het hoofdkanaal volgen, De schepen, komende van of gaande naar Nauerna, moeten blijven oostwaarts van de regte lijn, getrokken tusscnen het noordelijke baken en de schutsluis te Nauerna.
Met ingang van den 17n dezer zal het Rij kstelegraaf kantoor te Weesp open zijn: op Zon- en feestdagen van 8 tot 9 ure vóór- en van 12 tot 3 ure namiddags ; op werkdagen van 9 ure vóór- tot 3 ure namiddags en van 5 tot 7 ure namiddags.
Openbare vergadering van den Raad van State, Afdeeling voor de geschillen van bestuur, op Woensdag den 20 Oktober 1869, des voormiddags ten elfure.
De gewone audiëntie van den minister van Koloniën zal op Woensdag den 20" Okt. aanstaande niet plaats hebben.
De audiëntie van den minister van Oorlog zal op Donderdag den 21» Okt. aanstaande niet plaats: hebben.
Z. M. heeft benoemd tot griffier bij het kantongeregt te Gorinchem mr. J. Meerburg.
Z. M. heeft op hun verzoek eervol ontslagen: als regter-plaatsvervanger in de arrond.-regtbank te Deventer, mr. H. W. J. van Marie; als notaris te Metslawier, gem. Oostdongeradeel, mr. J. Witteveen.
Door den konsul-generaal te Londen is de heer A. F. Blanck aangesteld tot zijnen vice-konsul te Gloucester.
Burgemeester en wethouders hebben gebragt ter openbare kennisse, dat uit hoofde van uit te voeren werkzaamheden aan de Kattenburgerbrug, het verkeer voor rij- en voertuigen daarover, en voor vaartuigen door de middendoorvaart, op Dingsdag en Woensdag den 19° en 20° Oktober e. k., zal zijn gestremd.
Vrydag avond ten 11 ure is er brand ontstaan in den kelder, onder een perceel, op den O. Z. Achterburgwal, waarin eenige pakkisten en manufakturen waren. geborgen. Reeds ten 12£ ure was men den brand, door de werking van 4 spuiten, meester; hij schijnt ontstaan te zijn door een lek in een gaspijp.
In het Binnengasthuis is eergisteren morgen ingebragt, Johannes Comelis Zehnpfenning, oud 37 jaren, gehuwd werkman, die, in het Entrepotdok werkzaam , door het vallen van een baal katoen zijn linker-onderbeen heeft gebroken.
In den vroegen ochtend van gisteren ontdekte men, dat op de Keizersgracht bij de Hartenstraat een man in een kelder lag met het hoofd naar beneden; bij onderzoek bleek, dat hij reeds overleden was. Zijn lijk is door de policie naar het gasthuis vervoerd.
Heden is de Internationale Tentoonstelling met de aangekondigde plegtigheid gesloten.
's GRAVENHAGE, 17 Okt. De belgische minister bij het nederlandsche hof, graaf van der Straten-Ponthoz, is na eene afwezigheid van twee maanden, in de duitsche badplaatsen doorgebragt, in deze rezidentie teruggekeerd. — Het 's gravenhaagsche komitee , onder medewerking der Vereeniging van en voor Industriëelen, opgerigt voor eene direkte stoomvaart tusschen Nederland en de Vereenigde Staten van Amerika, heeft zich gekonstitueerd als volgt: mr. W. Wintgens, voorzitter; J. B. Maxwells, onder-voorzitter; T. J. Gebel, penningmeester, J. Bik, F. W. C. Blom, D. J. Brouwer, F. N. de Charro, Jhr. mr. W. Th. Gevers Deijnoot, Mr. E. H. 's Jacob, A. E. Maas, mr. D. J. baron Mackay, F. W. van der Putten, M. J. P. R. Tak, mr. M. W. baron du Tour van Bellinchave en mr. J. G. Gleichman, sekretaris.
1 NIJMEGEN, 16 Okt. J.l. Donderdag werd alhier de eerste najaarspaardenmarkt gehouden, waarop ruim 700 stuks werden aangevoerd, grootendeels Ij-jarigen, waarvan de grootste helft tot hooge prijzen zijn verkocht. Voor ruins van dien leeftijd werd van 170 tot 210 gulden besteed, terwijl voor sommige merriën 250, voor enkele zelfs 285 werd bedongen. Vele kooplieden, zoowel inlandsche als vreemde, vooral Duitschers, waren aanwezig, waardoor de handel zeer geanimeerd was.
ZUTPHEN, 16 Okt. De groeikracht, die zich in de twee laatste weken in ons graafschap ontwikkelt, overtreft alle verwachting. De weilanden zien er uit alsof wij ons nog midden in den zomer bevonden. Spurrie en knollen leveren een overvloedig gewas op, en vergoeden grootendeels aan den landbouwer het gemis aan appelen. In de boterprijzen wordt eene gevoelige daling te gemoet gezien.
's HERTOGENBOSCH, 16 Okt. Naar wij uit goede bron vernemen, is de termijn, gesteld aan de borgen, om de werken aan den spoorweg Hedel-'s Bosch voor eigen rekening voort te zetten, van 15 tot 20 Oktober verlengd. (N. Br.)
TILBURG, 16 Okt. In den namiddag van gisteren is een bejaard man, van Tilburg naar Hilvarenbeek gaande, alwaar hij woonachtig is, door twee personen, vader en zoon, beide te Kaatsheuvel, gemeente Loon ep Zand, woonachtig, op eene zoo verregaande wijze mishandeld en zoodanig met een hamer op het voorhoofd geslagen, dat hij geheel bewusteloos is nedergezegen. De gewonde verkeert in zeer bedenkelij ken toestand. De daders, van beroep mattemakers, zijn heden nacht gearresteerd en alhier in verzekerde bewaring gebragt.
BREDA, 17 Okt. Door eenige leerlingen der hoogere burgerschool, ongeveer het vierde gedeelte van het geheele getal, was, zooals bekend is, een bal voorbereid, doch dit droeg niet de goedkeuring van den direkteur en de leeraars weg. Uitgaande van een opvoedkundig beginsel, hebben deze dan ook bij de ouders en voogden eene krachtige tegenwerking uitgeoefend, en hierdoor, als ook door de medewerking van het gemeentebestuur is het bal, dat gisteren volgens de gedane uitnoodigingen moest plaats hebben, niet tot stand gekomen.
WIERDEN, 17 Okt. Aan de koninklijke bontweverij Sophia, heeft het geheele personeel, zooals wevers, spoelders, verwers enz. den arbeid gestaakt, doordien de fabrikanten hun een derde loon minder willen geven. Het werkvolk is hierdoor zeer opgewonden en slentert schreeuwende langs de straten. Alle voorzorgsmaatregelen om de rust niet te doen verstoren worden genomen, en van andere gemeenten is de rijks-policie reeds aangekomen, zoomede eenige van de te Almelo gestationeerd liggende huzaren.
HAAFTEN, 17 Okt. Het uitzaaijen der tarwe gaat in deze omstreken traag voort; omdat men bekommerd is, dat het jong opkomende koren aanstonds zal vernield worden door de muizen, die in de lage polders van de Tielerwaard sterk zijn toegenomen. In de hoogere polders is meest de tarwe reeds gezaaid. De uitkomst der suikerpeen, die nu afgeleverd wordt, is aanzienlijk.
BLOKZIJL, 16 Okt. Gisteren morgen had hier een ongeluk plaats, dat nogal betrekkelijk goed afgeloopen is, ofschoon het de ijsselijkste gevolgen had kunnen hebben, — Een wagen, waarin zich twee mannen, drie vrouwen en een paar zeer jonge kinderen bevonden, viel, doordien het paard onzacht met een balk van een met hout beladen wagen, dien men passeeren moest, in aanraking kwam, van den hoogen zeedijk naar beneden en kwam in" eene sloot teregt. Behalve eene der vrouwen, die zich ernstig aan de ribben moet bezeerd hebben en voor wie men oogenbiikkeüjk geneeskundige hulp moest inroepen, zijn alle passagiers er met den schrik afgekomen.
RHEDEN, 17 Okt. Vóór eenige dagen had hier weder een dier brutale sluikerijen plaats, waarvan ons dorp sedert eenigen tijd gedurig getuige was. In den vroegen morgen trokken vier mannen, beladen met ruim 60 kannen voorloop, van de pruissische grenzen over den IJssel en werden op den straatweg achterhaald door onzen ijverigen gemeenteveldwachter, geassisteerd door den boschwachter Colewey. Bij gewelddadig verzet der sluikers, had hier eene ernstige worsteling plaats, die voor de policie ongunstig had kunnen afloopen , wanneer niet eenige veldarbeiders tot haar ontzet waren toegesneld. De ontmoetingeindigde met inbeslagneming der sluikwaren en geregtelijke vervolging der schuldigen. (-N. R- Ct.)
BEEK, 17 Okt. Na lijkschouwing is gebleken , dat de persoon T., wiens vermoedelijke moord voor eenige dagen gemeld werd, niet aan mishandeling maar aan eene beroerte, ten gevolge van het overmatig gebruik van sterken drank, is bezweken. {C. d. I. M.)
CURAQA.O, 1 Sept. Op het eiland Aruba is tot Landraad aldaar gekozen de heer J. van der Biest, in plaats van den heer B. van der Veen Quant, die voor de vroeger op hem uitgebragte keuze had bedankt.
Bij koninklijk besluit is de HEw. heer H. J. A. van Ewijk erkend in zijne hoedanigheid van apostolischen vikaris van Curacao, met den titel van bisschop van Camaca i. p. i.
---

