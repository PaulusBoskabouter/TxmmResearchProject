NEDERLANDEN. 's Gravenhage, den 23sten Julij 1869.
Op Maandag den 19den dezer is door Zijne Majesteit in een bijzonder gehoor ontvangen de graaf Costi, die aan Hoogstdenzelve zijne geloofsbrieven heeft overhandigd als gezant van Italië. Bij Zijner Majesteits besluit van den lOden dezer, n°. 29, is de heer H. P. J. van den Berg erkend en toegelaten als consul van Würtemberg te Samarang.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken , Gelet op art. 13 der wet van den lsten Junij 1865 (Staatsblad n°. 59); maakt bekend dat voor de tweedo maal in het loopende jaar gelegenheid zal worden gegeven tot het afleggen der natuurkundige, geneeskundige en hulp-apothekers examens, bedoeld in artt. 4, 5 en 8 dier wet, in de maand September e. k., en dat do examens bedoeld in art. 9, ter verkrijging eener acte van bevoegdheid als apotheker, voor de tweede maal zullen worden afgenomen in de maand December e. k. De dagen waarop en de plaatsen waar de voormelde examens worden afgenomen, zullen nader worden bekend gemaakt. Zij, die tot de examens wenschen te worden toegelaten, worden uitgenoodigd daarvan schriftelijk opgave te doen; I°. wat betreft het natuurkundig examen, vóór den loden Augustus aan den voorzitter der commissio, den hoogleeraar dr. W. F. R. Suringar, te Leiden; 2J. wat betreft het geneeskundig examen, vóór den loden Augustus aan den voorzitter der commissie, den hoogleeraar dr. G. J. Loneq, te Utrecht; 3°. wat betreft het examen van hulp-apotheker, voorden 15den Augustus aan den voorzitter der commissie, den hoogleoraar dr. P. J. van Kerckhoff te Utrecht. De termijn, binnen welken belanghebbenden zich tot het afleggen van het examen van apotheker zullen hebben aan te melden, zal nader worden bekend gemaakt. Zij, die tot het geneeskundig examen wenschen to worden toegelaten , moeten bij hun verzoek eene verklaring voegen van een hier te lando bevoegd geneeskundige, dat zij gedurende minstens twee jaren de genees- en heelkundige behandeling van zieken hebben gevolgd en het bowijs dat zij. in tegenwoordigheid van een verloskundige hier te lande , minstens tien gewone en twee buitengewone verlossingen hebben verrigt, behoudens de uitzonderingen, vermeld in art. 6 2°., en die welke een gevolg zijn van het bepaalde in de artt. 27 en 28 der wet van 1 Junij 1865 (Staatsblad n". 59) 'sGravenhage, den 26sten Junij 1869. Fock. VERSLAG aan den Minister van Binnenlandsche Zaken. Ten vervolge op het berigt, aangaande mijne pogingon om het aanleggen van dennenbosschen in de Duinen to bevorderen, in den nazomer van 1867 gegeven, heb ik de eer Uwe Excellentie thans mede te deelen , wat er in 1868 en in het voorjaar van 1869 verrigt is. De kweekerijen van dennenplantsoen op gemesten bouwgrond onder Schoorl, Katwijk, 's Gravenhage en Renesso op Schouwen , zijn in de beide lentes ingezaaid, en gedurende den zomer goed onderhouden, terwijl er onder Wassenaar op een stuk land, door den heer baron van Pallandt daartoe afgestaan, eene nieuwe kweekerij is aangelegd. Het uitplanten van tweejarige dennen in het Duin, uit die kweekerijen, zal altijd de meest verkieslijke wijze blijven om in gewone omstandigheden bosschen in het duinzand aan te leggen ; maar het heeft evenwel vele bezwaren, wanneer de kweekers niet door den prikkel van eigenbelang aangevuurd worden, om hieraan zeer veel, en vooral voortdurond, zorg te besteden. Daarenboven is het omheinen der kweekerijen en het op den duur in goeden staat houden der heiningen ter afwering van het wild kostbaar. Ik heb daarom getracht boomkweekers over te halen, door hun kosteloos dennenzaad te verschaffen, tot het aankweeken van dennenplantsoen voor den handel, gelijk zulks in Vlaanderen en Schotland geschiedt. De grootsche aanplantingen in de omstreken van Bergen op Zoom, geschieden met zulke in het land van Sint Nicolaas door kleine boertjes geteelde dennen. Bij eenen der door mij aangemoedigde kweekers te Haarlem is de proef' goed geslaagd; maar deze heeft dit voorjaar te vergeefs uitgezien naar eigenaars van duingronden, die hem zijne plantjes wilden afkoopen, hoewel vele duizenden hektaren, tot het aanleggen van bosschen geschikt, op ontginning liggen te wachten. Uit de kweekerijen zijn in de domaniale duinen van Schoorl uitgeplant 130,000 dennetjes in 1868 en 90,000 in 1869; onder Scheveningen 5000 stuks in 1868 en even zoo veel in 1869, en in het Wassenaarsche duin 12.000 stuks. Hoe vaak zulks ook uit den aard der zaak mislukken moge, veelal ten gevolge van min geoefendheid van de arbeiders of' van het niet aangrijpen van het juiste oogenblik, zoo is er toch voortgegaan met het uitzaaijen van dennen in het duin zelf. Het goed aanslaan van het gezaaide in 1867 gaf moed om zulks voort te zetten , en alzoo zijn er onder Schoorl 3 hektaren in 1868 en 12 hektaren in 1869 bezaaid , en onder Wassenaer 1.5 hektaren in 1868 en 7 bektaren in de verloopen lente. Daarbij is thans het zaad van den gewonen den , pinus sylvestris, vermengd geworden met dat van den zeeden , den Moskovischen den der Noordbrabanders, pinus pinaster. Ik geloof dat de ondervinding omtrent deze boomsoort, in Noordbrabant opgedaan , zulks raadzaam maakt. Hoewel op omstreeks vijftienjarigen leeftijd meesttijds wegkwijnende, en dus als timmerhout van geene waarde, levert hij het groote voordeel op van ligter aan te slaan , in het begin spoediger op te groeijen , en minder kieskeurig op den grond en de standplaats te zijn dan de gewone den, zoodat hij zeer geschikt schijnt om aanvankelijk , tot beschutting van dezen te dienen. Ook meen ik te hebben opgemerkt, dat de gebrekkige groei van den zeeden hoofdzakelijk moet toegeschreven worden aan eene te gedrongen standplaats, en dat, zoo men hem slechts, van het begin af aan, ruimte gunt en al zijne takken laat ontwikkelen , er veel kans bestaat op het verkrijgen van groote boomen. Onder Wassenaar is thans ook een halve hektare met Oostenrijkschen of zwarten den, pinus austriaca, bezaaid. Men verneemt zoo veel goeds van deze boomsoort, onder anderen van het bestand zijn tegen de zeewinden ; proeven daarmede in Gelderland genomen , voldoen zoo goed , dat er daarvan in 't vervolg meer in het duin zal worden uitgezaaid Altijd echter moet de gewone den de hoofdzaak blijven. Van dezen weten wij dat hij hout van groote waarde oplevert : dat hij goed behandeld en bosschon van aanzienlijke uitgestrektheid vormende, de juiste boomsoort is om onze kale duinen te bekleeden ; en dat er slechts langs do zeekusten geleerd moet worden hoe die bosschen aan te leggen zijn, even als men zulks in Noordbrabant, in Utrecht, in het Gooiland, in Gelderland en in Overijssel geleerd heeft. Dat hier het leeren de hoofdzaak is, ziet men in Drenthe, waar men twintig jaar geleden, aan de onmogelijkheid geloofdo om dennenbosschen op de heidevelden te kunnen aanleggen, terwijl die thans aldaar allerwege te vindon zijn. In de overtuiging dat zeer dikwijls het niet slagen van zaaisels of uitplantingen in do duinen , toe to schrijven was aan onbedrevenheid van degenen die met de uitvoering belast waren , is er in het vorige jaar , door de welwillende tusschenkomst van den Minister van Finantien , oen opzigter der domeinen naar Noordbrabant gezonden, om daar de kunst van zaaijen en planten van de zoo bedreven houttelers af' te zien. Aan dezen is thans hetgene onder Wassenaar verrigt wordt, opgedragen, en ik geloof'dat de maatregel gelukt en het werk aan bekwame banden toevertrouwd is. Kennis alleen vermag echter niet alles. Gelijk bij alle andere landbouw-ondernemingen heeft de luchtsgesteldheid eenen zeer grooten invloed op het welslagen van de zaden en planten die de houtteler aan den grond toevertrouwt. De ongewone droogte van het vorige jaar leerde zulks gevoelig aan alle houttelers in Nederland, door het niet aanslaan of sterven van het uitgezaaide en uitgeplante, en zelfs van de plantsoenen van 1867. Geen wonder, dat men zulks in de zandduinen al zeer gevoelig ondervonden heeft, zoodanig zelfs dat van de zaaisels en beplantingen van 1868 genoegzaam niets te regt is gekomen. Ook hetgene in 1867 verrigt is, heeft zeer veel geleden. Zulk een ramp zet de onderneming een paar jaar terug; maar mag ons evenmin doen wanhopen aan de mogelijkheid om dennen in de duinen te telen, als de akkerbouwer geen haver meer telen zal, omdat die in het vorige jaar of bevrozen of verdroogd is. Dat de kunst niets vermag tegen zulke buitengewone droogte als die van 1868, of tegen strenge winters als die van 1867, weet de ervaren houtteler maar al te goed; maar tevens ook, dat wanneer de plantsoenen slechts drie of vier jaren oud zijn, men den invloed van droogte en vorst niet meer te vreezen heeft. Dank zij de ruime vergunning om konijnen te dooden, aan onderscheiden personen onder Schoorl gegeven , wordt er daar geene wildschade meer ondervonden; maar het wild vermeerdert in deze groote uitgestrektheid woeste gronden in zoo ongelooflijk korten tijd, dat het dringend noodzakelijk is om de lieden daar ten sterkste te blijven aanmoedigen tot het voortdurend vernielen van het schadelijk gedierte. De ondervinding heeft onder Schoorl geleerd, dat het een vooroordeel is, wanneer men meent dat hot konijn niet uit te roeyen, en dat daarom het bebosschen der duinen ondoenlijk zoude zijn. In weinige maanden tijds kan zulks geschieden, wanneer de taak toevertrouwd wordt, met eigen keus van tijd en wijze, aan de regte personen. De slotsom der ondervinding bij het aanleggen van dennenbosschen in de duinen tot dus verre opgedaan ,is alzoo, dat de moeijelijkheid groot, maar de mogelijkheid buiten allo bedenken bewezen blijft. Wanneer Uwe Excellentie mij in staat blijft stellen om met volharding op den ingeslagen weg voort te gaan , zoo zullen eindelijk de oogen van de grondeigenaren open gaan en zij zullen, hetzij op de wijze die ik thans meen te moeten aanprijzen , hetzij wolligt op eene andere, betere, hunne kale duinen met bosschen gaan bedekken. Ik betwijfel het niet of een jonger geslacht zal eenmaal de badhuizen op onze kust, even als die van de Landes in Frankrijk omringd zien door dennenbosschen, en even als langs den Scheveningschen weg zullen de duinen zelven , tot vlak aan zee , de aangenaamste plekken opleveren tot het plaatsen van landhuizen. 30 Junij 1869. W. C. H. Staring.
---

