AMSTERDAM, 30 September.
De schriktooneelen, die wij thans in verschillende steden van Spanje beïeven, en, naar te vreezen is, nog niet afgeloopen zijn, hebben een en dezelfde algemeene oorzaak. Reeds voor een paar weken wezen wij die aan, en de strijd, die toen met grond als aanstaande verwacht kon worden, schijnt nu uitgebroken. Het is'de onvermijdelijke strijd tusschen de twee elementen , welke vereenigd de revolutie tegen Izabella gemaakt hebben: het leger en het gepeupel. Het laatste werd door de eedgenooten aangeworven in de gevangenissen en de revolutionaire genootschappen, en diende om de goedgezinden te beletten voor het koningschap, de wet en de orde op te komen. Doch daags na de overwinning werd het de vraag, onder welk soort van despotismus Spanje vooreerst zou zuchten; het despotismus eener militaire diktatuur, of het despotismus van het gemeen. Tot nog toe is die vraag hangende gebleven. De militaire partij, aan het spreekwoord gedachtig, dat hij, die het digst bij het vuur zit, zicb het best warmt, had het leeuwenaandeel van den buit voor zich genomen, en zich zelve met geld, hooge titels en voordeelige posten rijkelijk beloond. De galeiboeven en hun handlangers werden intusschen niet geheel vergeten, en hun hoofden evenmin. Een groot gedeelte ontving den naam van werklieden, en werd voor rekeningder schatkist in de nationale werkplaatsen onderhouden, alwaar deze werklieden eenige uren daags in luiheid doorbragten en dé* overige op schildwacht stonden of promenades maakten, met den titel van vrijwilligers der vrijheid. Dit gespuis was in alle spaansche steden de schrik der burgerij, welke bij het minste vertoon van ontevredenheid over den gang van zaken, of van carlistische neigingen, aan allerlei mishandelingen bloot stond.
De bewindslieden zagen zeer wel in, dat het niet zoo blijven kon. Veiligheid en orde bestonden niet meer in Spanje, en waar deze ontbreken houdt langzamerhand handel, nijverheid en verkeer op, en blijft de betaling der belastingen uit. Zoover was het reeds, dat de Staat verscheidene zijner verpligtingen niet nieer kon nakomen, en vele ambtenaren in den laatsten tijd allerlei uitstel in de afrekening hunner traktementen ondervonden. De 'officieren echter en het geheele personeel van het departement van Oorlog ontvingen tot nog toe hunne bezoldiging op den dag. Mogt de onrust en geldschaarschte zoodanig toenemen, dat ook daarin vertraging kwam, het zou met rijk van Serrano en Prim aanstonds gedann zijn.
In de eerste plaats moet, om dit te verhoeden, een einde worden gemaakt aan het schrikbewind van het gepeupel; zonder dat viel er aan het herstel eener betrekkelijke orde niet te denken. Zijn goede diensten konden, nu de militaire partij de earlistische beweging verslagen heeft of meent verslagen te hebben, ontbeerd worden. De invloedrijkste hoofden zijn, naar het zich laat aanzien, gewonnen of onschadelijk gemaakt. De »generaal" Escalante werd naar Cuba gezonden, en de eerzucht van Rivero, de leider der demokratische genootschappen, schijnt bevredigd te zijn door een aanzienlijke post en een rijkelijk traktement. Prim, die alle reden heeft gegeven om te vermoeden, dat hij voornemens was zich van de demagogen te bedienen, om de oppermagt te bemeesteren, heeft dat plan, althans vooralsnog, opgegeven. Het oogenblik was dus gunstig voor de militaire partij, om den strijd tegen haar gevaarlijke bondgenooten te beginnen.
Deze hadden reeds lang zien aankomen wat in aantogt was, en zich als republikeinsche partij gekonstitueerd. Hun afkeer van de zamenzweerders, tot wier werktuig zij gediend hebben, is groot., "De spaansche demokratische genootschappen was het niet te doen geweest, alleen om de Bourbons door eenandere dynastieënder de voogdij schap van eenige heerschzuchtige legerhooiden, te vervangen. Zij streefden naar de republiek, en wel naar de socialistische republiek, die alle roerende en onroerende goederen gelijkelijk zou verdeelen. In verband met de socialistische partij in andere landen van Europa, hadden zij niets minder op het oog dan de gewelddadige verwoesting der gansche maatschappij.
Nu heelt het ministerie dezer dagen een zeer opmerkelijke cirkulaire uitgevaardigd , waarin strenge maatregelen tegen deze genootschappen voorgeschreven worden. Indiener in Spanje nog van regt sprake zijn kon, zou men de regering het regt daartoe kunnen betwisten. Immers de pas afgekondigde spaansche konstitutie erkent uitdrukkelijk de vrijheid van vereeniging en vergadering, behoudens eenige zwakke waarborgen voor de veiligheid van den Slaat. De regering legt echter deze bepaling thans alzoo uit, dat die vrijheid eerst dan vergund kan worden, wanneer zij niet ten haren nadeele strekt. Aan zulke duiding der liberale beginselen door liberale staatslieden is men reeds langi gewoon, vooral in Spanje. De vrijheid van godsdienst, door dezelfde konstitutie afgekondigd, veroorlooft dat ieder, wien dat behagen mogt, kerken kan bouwen voor Protestanten, die er niet zijn, en in deze kerken de grootste goddelooshedenlaten prediken. Maar roepen de uit hunne kloosters verjaagde nonnen en monniken die vrijheid in; verwijzen de bisschoppen er naar, wanneer de regering goedvindt hun over de inrigting hunner mandementen bevelen te geven, dan ligt het groote en roemrijke liberale beginsel eensklaps achter de bank. Hetzelfde ziet men, in anderen vorm, nu geschieden met de vrijheid van vereenigingen vergadering.
Zoolang de demokratische genootschappen daarvan gebruik maakten in den zin der regeringslieden, en bij de verkiezingen de antirevolutionairgezinde meerderheid der bevolking geweld aandeed, of later de carlistische parlij te keer ging, was die vrijheid een uitmuntende zaak, en het zou een wraakroepende zonde tegen de verlichting, de beschaving en den vooruitgang geweest zijn, haar in het geringste te hinderen. Maar nu zij als middel gebezigd wordt, om de bovendrijvende partij te, wederstreven in haar plannen, töt het verkoopen van den spaanschen koningskroon aan den een of anderen buitenlandschen prins; nu de demokraten mogen staat maken op de sympathie en bijstand van een aanzienlijk deel der bevolking, dat eiken toestand zou verkiezen boven de voor de spaansche nationale fierheid zoo gevoelige schande, van een vreemdeling over het vaderland te zien gebieden, nu deugt die vrijheid niet meer. De minister Sagasta betoogt in zijn cirkulaire dat zij, sedert de Cortes den monarchalen regeringsvorm hebben vastgesteld, niet mag dienen voor het bevorderen van anti-monarchale bedoelingen, enschrijft jfaet bedwang en, in sommige gevallen, de algeheele opheffing voor van ieder genootschap, dat, krachtens zijn statuten en handelingen, zulke bedoelingen zou koesteren. Deze cirkulaire is het sein geweest tot den opstand van het graauw in vele groote steden, waarbij de woestheid van het spaansche volk, wanneer zijn hartstogten aan hel gisten zijn, in al hare afgrijselijkheid zich vertoont. Het is niet onmogelijk dat het bestuur dien opstandheeft willen uitlokken, om daarin een reden te vinden tot het gewapender hand vernietigen der magt van een gespuis , dat een vol jaar lang den meester in Spanje heeft gespeeld. Het is te hopen dat dit gelukken mag, want wee het reeds zoo zwaar geteisterd' land, als de dusgenaamde republikeinsche partij er de overhand verkreeg, en hare socialistische theoriën gingtoepassen. Dan kan liet zich er op voorbereiden al de gruwelen te beleven, die Frankrijk in het laalst der vorige eeuw van het schrikbewind der Jakobijnen onderging. •• •- —>¦ ¦¦** Ongelukkig is er geen de minste waarborg, dat de zegepraal der bewindslieden — die niet veel beter zijn dan degenen, welke zij nu bestrijden, na zich eerst van hen bediend te hebben — dit gevaar duurzaam zal afweren. De worsteling, waarvan wij in Spanje getuige zijn, is daarom vooral zoo treurig, omdat beide partijen even verachtelijk zijn. Hoog en laag gepeupel betwisten elkander de heerschappij over den Staat. Gepeupel in geborduurde rokken en gepeupel in kielen en lompen. Eigenlijk is er niet veel aan gelegen, wie van beiden overwint. Want men verbeelde zich niet dat, als de militaire partij zich handhaaft tegen het oproer, de wanorde een einde zal nemen. Nu houdt die partij zich, tegenover het geweldig verzet, vereenigd, maar innerlijk is zij verdeeld, en tusschen Prim, Serrano , fopete, Rivero en de anderenj is een even diepe tweespalt als tusschen hen gezamenlijk en de socialisten. Zoodra zij met de laatsten , als vroeger met de Carlisten, afgedaan meenen te hebben, zal die tweespalt aan het licht komen, en zich welligt in nieuwe pronunciamento's openbaren. Zelfs dan als de een of nadere italiaansche prins vermetel genoeg mogt zijn, om zich op den spaanschen bodem te gaan bloot stellen aan lot, dat Maximiliaan van Habsburg in Mexiko trof.
Indien de militaire parlij, zooals het waarschijnlijkst is, den opstand fnuikt, zal, na hare overwinning ,de toestand van Spanje sterk gaan gelijken op dien van Engeland, na Olivier GromweU's dood, en zal het een buit worden, waarom naijverige legerhoofden met elkander bloedige krakeelen voeren. Een andere toekomst is, op dit oogenblik, nog met geen mogelijkheid te voorzien.
De Noord-Brabanter wijst in zijn vorig nummer vrij duidelijk aan , wie de »huistheoloog van het Handelsblad," die zich Multapatior noemt, eigenlijk is. Men leest daar o. a.:
>Pater van Gestel zal het te kwaad krijgen niet Multapatior. Deze slaat hem al vast met Sint Thomas om de ooren, dat het een lust zou zijn om te zien, als men die grappen vroeger niet tot vervelens toe in wijlen den Nieuwen Noord-Brabanter had gelezen."
Wie vroeger ooit acht gegeven heeft op de artikelen van bet hier genoemde weekblad, zal erkennen, dat de Noordbrabanter juist ziet. De overeenkomst tusschen deze opstellen en de bladvullingen, die Multapatior aan het Handelsblad levert, is treffend. Maar zoo zij r.iet aangetroffen werden in zulk algemeen verspreid orgaan, zou niemand er eenige meerdere aandacht aan schenken dan aan de vroegere Nieuwe Noordbrabantsche beschouwingen.
»Het veld, waar de familie Kinck vermoord werd, draagt den naam van »het veld der deugden". Het aantal lijken bedroeg zes. Indien, zegt de Iriga.ro, dat veld het veld van Austerlitz heette en het aantal lijken zestigduizend bedroeg, zou men gejuicht en feest gevierd en geïllumineerd hebben. Men zou om strijd den lof hebben verkondigd der moordenaars, en ter naauwernood een woord van beklag hebben geuit.
»Van waar die vreeselijke en bloeddorstige inconsequentie? Er zijn zeker tweeërlei soort van misdaden, maar de dood is voor de zes slagtoffers dezelfde als voor de zestig duizend. Of de drijfveer tot dien moord eene verachtelijke gelddorst of de veroveringszucht eens vorsten was, is slechts een verschil in naam, een quaestie van meer of minder. De man die voor eenige duizend francs zes moorden begaat, wordt in de gevangenis geworpen; hij die voor eenige honderd millioenen zestig duizend moorden pleegt, wordt verheerlijkt en onsterfelijk verklaard.
»De Figaro knoopt aan deze beschouwing het denkbeeld vast om de legers op te heffen; de tien millarden, daarvoor besteed, aan te wenden tot bevordering van de welvaart des volks door onderwijs, verbetering der middelen van gemeenschap enz., en de boosdoeners naar IJsland"over te brengen, dat met dit doel ten algemeenen nutte zou worden onteigend."
Wij ontleenen dit stukje aan HeArnhemscht Courant, van welke, daar zij er niets bijvoegt, en het onder haar artikelen plaats geeft, men veronderstellen mag dat zij deze beschouwing deelt. Aldus zou een soldaat en een moordenaar voor haar gelijk staan, maar hoe zijn met deze, in ons oog, onzinnige opvatting de opstellen te rijmen, die zij zoo dikwijls tot verheerlijking van Garibaldi, Prim en andere personaadjes van die soort heeft geschreven?
Uit het verslag betreffende het geneeskundig staatstoezigt in 1868 blijkt, dat o. a. de wenschelijkheid van vaccinatie uitvoerig werd behandeld. Het voorstel van een lid, dat de raad van Noord-Brabant en Limburg zich totde regering zou wenden met het verzoek, dat by de wet zou bepaald worden, dat geen kind op de scholen van lager onderwijs zal worden toegelaten, zonder bewijs van vaccinatie, werd met 16 tegen 3 stemmen aangenomen. De minister heeft daarop geantwoord, dat het aan gemeenteraden blijft overgelaten dit onderwerp bij gemeente-verordening te regelen, maar dat de regering eene wijziging der wet in den zin van het voorstel niet geraden acht.
Gisteren namiddag omstreeks 5J ure is in een gtmg-^-^ Bloemgracht: ,««ï kind van nog geen 2 jaren oud, twee verdiepingen hoog, terwijl de moeder voor bezigheden afwezig was, uit een venster gevallen. Onmiddellijk naar het Binnen- Gasthuis gebragt, is het aldaar spoedig bezweken.
Heden ochtend is op den Binnen-Amstel bij de Halvemaansteeg een knaapje in het water geraakt en verdronken.
Z. M. heeft benoemd tot adjunkt-kommies, mr. O H. graaf van Bylandt; bevorderd: tot hoofd-kommies, J. C. Mondt, tot kommies, J. J. Kips.
In den loop van dit jaar is o. a. het konsulaat-generaal te Parijs en te Berlijn hersteld; is te Parijs een vice-konsulaat gevestigd. Te St. Petersburg en Odessa zijn konsuls-generaal aangesteld, en in verband daarmede is eene regeling van het Nederlandsch konsulaatwezen in Rusland ingevoerd, waardoor voortaan de russische havens aan de Oost- en Witte Zeeën onder het eerste, en die aan de Zwarte en Azofsche Zeeën onder het laatste ressorteeren.
Te Jeddo en Osacca (Japan) zijn vicekonsulaten ingesteld; voor Syrië een konsulaat-generaal en te Trebisonde een konsulaat even als te Tunis en op Portorico. Te Jeruzalem zal eerlang een konsulaat gevestigd worden.
's GRAVENHAGE, 29 Sept. Aanstaanden Dingsdag zal met het onderzoek der Staatsbegrooting voor 1870 in de sektiën der Tweede Kamer een aanvang worden gemaakt. — De minister van Binnenlandsche Zaken heeft aan de Gedeputeerde Staten der onderscheidene provinciën een schrijven gerigt, waarin hij de wenschelijkheid bespreekt, dat eene herziening van den census plaats hebbe, en deze, overeenkomstig het grondwettige voorschrift, in overeenstemming met de tegenwoordige plaatselijke omstandigheden worde gebragt.
VLISSINGEN, 28 Sept. Bij Brouwershaven zijn verschillende lijken opgevischt, van het aldaar in de jongste stormen verongelukte spaansche schip. Men vond ook een stuk van het ligchaam van den ongelukkigen loodsmatroos Hoket, van het alhier gestationeerd belgiesch loodswezen ; op den regterarm stond getatoueerd F: H: en daaronder de nüam/«siis, aan welke teekenen men hem herkende. Hij was een braaf zeeman, en laat een jeugdige weduwe na. Aan het strand bij Zoutelande drijven hier en daar steaiine kaarsen en stukken hout.
LEIDEN, 29 Sept. Voor het standbeeld van Boerhave zijn 12 modellen in gips ingekomen, waaronder een levensgroot. Uit Parijs, Brussel, Rotterdam, Leeuwarden o. a. zijn inzendingen gedaan. De beoordeeling zal, naar men verneemt, eerstdaags een aanvang nemen. ZWOLLE, 28 Sept. De oogst der aardappelen valt alhier zeer tegen; op sommige akkers wordt bij het rooien wel de helft verrot gevonden en weweworpen. Zooals meestal jaarlijks, legert de gele wintersoort ook nu weder beter beschot dan de zoogenaamde skeulsche ballen , maar de gele worden altijd minder gepoot, omdat ze meestal roesterig worden, en daarom minder duren kunnen.
MAASTRICHT, 27 Sept. Naar men verneemt is de persoon, welke bij de exercitiën door een bajonetsteek was verwond, waarvan dezer dagen is melding gemaakt, reeds in zoo verre hersteld, dat hij binnen kort, als genezen, het hospitaal zal kunnen verlaten.
---

Telegrammen.
PARIJS, 29 Spt. Telegrammen uit Madrid en Lissabon melden, dat de brief van den 'Koning van Portugal aan Loulé druk besproken wordt. Uit een goede bron vernam men de verzekering, dat de fransche regering vreemd gebleven is nan de kombinatie, van welke de Koning spreekt, en in hare politiek van non°ïnterventio volharden zal.
— Het Journal officiël bevat een keizerlijk besluit, waarbij het interim van bet ministerie van hïnnenlandache zaken wordt opgeheven. - De Uroit zegt, dat uit verschilleede kenteekenen schijnt te kunnen worden opgemaakt, dat Troppmann alleen het plan van het vermoorden der familie Kinck heeft beraamd. Of hij alleen ook de verschrikkelijke misdaad heeft ten uitvoer gebragt, is nog onbekend. In het Hippodróme is in den afgeloopen nacht brand uitgebarsten. Bijzonderheden ontbraken. MONTREAL, 29 Sept. Prins Arthur bezocht eergisteren de Niagara-waterval. LISSABON, 29 Sept. De kardinaalaartsbisschop en de graaf Farrobo zijn overleden. NEW-YORK, 29 Sept. Het goud-bureau blij Igesloten. Aan de beurs heerscht eene koortsachtige opgewondenheid wegens faillissementen. PERA , 29 Sept. De Herald maakt het politiek testament van wijlen Fuad Pacha bekend, dat aan den Sultan is gengt, en, zonder eenig voorbehoud,'alle staatkundige en administrative meeningen van dezen staatsman behelst. Hij wijst de beste politiek aan, die ten opzigte der groote mogendheden kan gevolgd worden, van welke hij vooral in Engeland vertrouwen stelt. Hij beveelt zeer aan eene zamensmelting van alle rassen in het turksche rijk., goede regtsbedeeling en verbetering van kommunikatie. SUEZ, 28 Sept, De dammen zijn weggenomen, zoodat het zeewater in de bitter-meren is gestroomd. Het niveau is dus over de geheele uitgestrektheid van het kanaal gelijk. De Lesseps heeft terstond op een stoomboot, zonder oponthoud, de reis van Port Said naar Suez gedaan in 15 uren.
LUDWIGSHAFEN, 29 Sept, Vorst Karel van Rumenië zal heden avond te Keulen aankomen, -om zich naar Brussel te begeven, waar hij tot 3 Oktober bij den graaf van Vlaanderen vertoeven zal. Vervolgens vertrekt de vorst naar Baden- Baden, alwaar hij den kroonprins van Pruissen zal ontmoeten.
MUNCHEN, 29 Sept. In de Kamer der Afgevaardigden hebben heden bij de verkiezing van den voorzitter, de heeren Weiss en Edel (kandidaat der vooruitgangspartij ieder 71 stemmen verkregen; 144° leden waren tegenwoordig, doch de twee kandidaten hielden zich buiten stemming. De tweede stemming leverde denzelfden uitslag op; 's namiddags zal voor de derde maal gestemd worden, en mogt door deze insgelijks geen definitief rezultaat worden verkregen, dan verwacht men een besluit tot ontbinding der Kamer.
---

STATEN-GENERAAL. TWEEDE KAMER
Zitting van Woensdag 29 September. Geopend ten 3 ure.
De Voorzitter deelt mede, dat de kommissie. belast met de aanbieding van het adres in antwoord op de troonrede, gisteren hij den koning ten gehoore is toegelaten en zich van hare taak heeft gekweten. — De Koning heeft daarop het volgende geantwoord. 'Mijne heeren."
-Ik verzoek u aan de Tweede Kamer der Staten-Generaal Mijnen dank te willen overbrengen voor haar adres van antwoord. Het was mij aangenaam daaruit op nieuw te vernemen, dat Ik niet te vergeels hare medewerking heb ingeroepen tot werkzaamheden. waarbij de gewigtigste belangen des vaderland* betrekken zijn en bet is Mijn osregte wensch, dat hare beraadslagingen aaa het heil van het vaderland onder Gods zegen bevorderlijk zullen zijn." De foorzitter dankt de kommissie voor de door haar vervulde taak.
De Voorzitter deelt voorts mede, dat zijn ontvangen twee koninklijke boodschappen, ten geleide van: I<> ontwerp van wet tot wijziging en aanvulling der wet, nopens de heffing van m- en uitgaande regten, en 2a,verslag en rekeningen over 1866 en 1869 — komnnssoriaal in handen der heeren Zvlker van Lijnden, KalfF, van Hardenbroek en' Hailmans.
Nog zijn ingekomen verschillende adressen. — Verzonden naar de kommissie voor de verzoekschriften.
Een adres uit Roermond, over het geneeskundig staatstoezigt wordt, als zijnde ongezegeld, ter zijde gelegd. De Voorzitter deelt mede de namen der rapporteurs over de ontwerpen, heden in de afdeelingen onderzocht. De heer van Eek zegt, dat m de laatste vergadering, op voorstel des Voorzitters, besloten is door de afdeelingen eene kommissie te doen benoemen, tot het voorstellen van wijzigingen in het Reglement van Orde, die het gevolg zijn van de uitbreiding van het getal leden der Kamer. Nu herinnert hij. dat de Kamer bij herhaling eene kommissie benoemd heeft tot herziening van het Reglement van Orde, en dat het voorstel van den heer de Rosch Kernper daartoe nu in de laatste zitting is vervallen. Hij acht het niel wensehelijk deze zaak nu zoo te laten. Daarom steil, hij voor eene kommissie te benoemen, lot herziening van liet Reglement van Orde in zijn geheel. Die kommissie moest afzonderlijk verslag uitbrengen, afgescheiden vau de noodzakelijke herziening, tengevolge van de uitbreiding van het getal leden dei- Kamer. Hij wenscht dus herziening van bedoeld reglement in haar geheel, afgescheiden van het aangenomen voorstel tot wijziging van dat reglement, voor zoover die nood° zakelijk is geworden, ten gevolge der uitbreiding van het getal leden der Kamer.
De Voorzitter zegt, dat het hem wensehelijk voorkomt nu over dit voorstel niel le beslissen, maar daarover te beraadslagen op eenen nader daartoe te bepalen dag. Daartoe wordt besloten, waarna de vergadering wordt gescheiden.
---

