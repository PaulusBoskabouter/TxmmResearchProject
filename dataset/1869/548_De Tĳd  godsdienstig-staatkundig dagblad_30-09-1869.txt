AMSTERDAM, 29 September.
Gelijk men gisteren uit de debatten over het adres van antwoord op de troonrede heeft kunnen ontwaren, blijft het met betrekking tot de onderwij s-kwestie hetzelfde. Even pertinent als vroeger, berigtte de minister van Binnenlandsche Zaken dat dc schoolwet niet zou worden gewijzigd. Dit was te verwachten, sedert bij de jongste verkiezingen, de brandende financieele en koloniale vraagstukken achter de onderwijs-kwestie verscholen werden ,j en de iaatste der Regering een meerderheid heeft bezorgd, waarmede zij nu, betrekkelijk de eersten, meent te kunnen doen, wat zij wil. Geen kiezer dier meerderheid heeft er aan gedacht zijn kandidaat te Tragen, of ook hij meende, dat de koloniale overschotten in Indië moesten blijven; of ook hij er voor was, dat leeningen gesloten en belastingen op de inkomsten uitgeschreven zouden worden. Die kiezers hebben alleen onderzocht of hij wel zuiver in de leer van het Nut was; of hij wel een onverwinbaren afschrik had van alle niet godsdienstlooze scholen, haar onderwijzers, beschermers en voorstanders; het overige was hem onverschillig; op dat oogenblik bekommerde hij zich er ten .minste niet om. Dit overige is nu aan -de orde gekomen, en baart groote ¦zorg in den lande. De ministers trekken het zich echter niet bijzonder aan, en denken, als zij het oog op hun meerderheid slaan, wij zullen er wel door heen komen. Het pak, dat wij der natie op de schouders te leggen hebben, is voorzeker zwaar, maarzij heeft ons een ploeg eensgezinde en gewillige lastdragers gezonden, bereid om alles te torschen, wat wij hen aanwijzen. Eenige dankbaarheid voor die groote dienst is niet te veel, en niemand kan het verwonderen, dat de Regering', bij monde van den heer Fock, als het ware, tot de natie zegt: gij zult eerstdaags diep in de beurs moeten tasten, maar dat is voor u geen zwarigheid , zooals wij bij de verkiezingen 'wel bespeurd hebben. Het eenige, waar gij op gesteld zijt, is de ongerepte handhaving der schoolwet; welnu, daar zullen wij niet aan raken, maar zijt dan ook tevreden met de rest.
Wij zouden zulke taal, in de tegenwoordige omstandigheden, bijna voor noodzakelijk aanzien, ware het niet dat de onderwijs-zaak geen politieke kwestie is, al heeft de parlementaire kansberekening haar daartoe gemaakt. Wij weten niet of dc minister van Binnenlandsche Zaken haar inderdaad alzoo opvat, of het slechts schijnbaar doet, dewijl hij meent dat zijn rol en de omstandigheden van het oogenblik dit zoo vorderen. Wij weten niet of het beweren van de dagbladen zijner partij, dat de voorstanders der schoolwet-herziening de onderwijskwestie slechts gebruiken als een voorwendsel, om verborgen bedoelingen te bereiken; dat zij slechts politieke agitatoren zijn, en de zaak, waarvoor zij ijveren, hun eigenlijk koel laat — wij weten niet of dit beweren ook hem verschalkt heeft. Maar in dat geval vergist hij zich. De onderwijskwestie is in haren aard geene politieke kwestie, en zoo het der Regering zoodanig aan staatsmans-inzigt haperen kon, dat zij, een welgevalligen blik op hare meerderheid slaande, meende er nu van af te zijn, vergist zij zich grootelijks. Ter oorzake van die kwestie is er een wrevel en eene ontevredenheid in het land, welke door geene liberale dagbladartikelen, n#ch door eene hooghartige ministeriëele onverschilligheid, noch door regeringsgezinde stemmingen der Kamer is te stillen; een wrevel en eene ontevredenheid, die in een gekrenkt godsdienstig pligtbesel wortelt, en daarom voortbestaat, blijven en klimmen zal, zoolang elke voldoening van regtmatige verlangens hardnekkig wordt geweigerd. En niemand kan meenen dat dit een toestand is, waarop onze bewindslieden geen acht behooren te geven , en dien zij minachtend kunnen voorbijzien.
Toen wij ons oordeel over de troonrede uitspraken, bragten wij het spreekwoord in herinnering': veel beloven en weinig geven enz. Intusschen veronderstelden wij niet, dat reeds bij de eerste verklaringen, door hét ministerie in de nieuwe zitting der Kamer afgelegd, overtuigend blijken zou, hoezeer wij tot die herinnering regt hadden. De Regering' kondigt o. a. in de troonrede pleglig een herziening van den kies-census aan. Bij de behandeling van het adres van antwoord verklaart de minister van Financiën: 1° dat de Regering geen buitensporige uitbreiding' van het kiesregt op het oog heeft; met andere woorden, dat de herziening van niet veel beteekenis zal wezen; 2° dat voor en aleer daaromtrent voorstellen gedaan zullen worden, eerst de patentwet dient veranderd te zijn. In het voorbijgaan veroorloven wij ons de opmerking, dat niet enkel de census, maar de geheele kieswet, alsmede de verdeeling der kiesdistrikten, door en door verbeterd moeten worden, als men, in plaats van een schijn-vertegenwoordiging, een wezenlijke vertegenwoordiging' begeert, in welker besluiten niet deze of gene overheerschende partij, maar de natie haar wenschen verwezenlijkt ziet. Zoo lang men er niet aan denkt zulk een hervorming te ondernemen, is het van zeer weinig belang of het cijfer van den census eenigzins wordt verzet. Doch met dit onderwerp behoeven wij ons thans niet bezig te houden. Wij bepalen ons bij het punt, dat de Regering in de troonrede de herzieningvan den census aankondigt, en dadelijk daarna komt verklaren, dat men noch wat de omvang, noch wat het tijdstip der aanbieding van die herziening betreft, zich veel moet voorstellen, en wel zal doen geduldig te wachten.
In geenen deele zijn wij het met den minister eens, dat de verandering der patentwet noodzakelijker wijs moet voorafgaan, en het verwondert ons, dat de heeren van Houten en Heemskerk zich dit argument zwijgend hebben laten welgevallen. Thans is het patent een der grondslagen van den census, maar als men toch den laatsten gaat wijzigen, kan men dien grondslag laten vervallen of hem vervangen. Bovendien is de minister, als wij zijn financieele rede bij de aanbieding der begrooting goed begrepen hebben, voornemens de patentwet geheel af te schaffen. Het heeft nu al den schijn, alsof hij den census slechts wil herzien, niet om den census zelven, maar alleen, dewijl hij daartoe, na het prijsgeven der patentwet, gehouden is. Wij vermoeden dat, als het niet in des ministers plan had gelegen om de natie, in plaats van de patenten, een heffing op de inkomsten te schenken, de troonrede van den census in het geheel niet zou hebben gewaagd. In alle gevallen blijft deze vooreerst wat hij was, en daarom is de aankondigingin de troonrede, dat hij zal herzien worden, niets dan een redekunstig sieraad.
Wij vinden sieraden van deze soort in een plegtige aanspraak tot de natie, den Koning in den mond gelegd, ten hoogste misplaatst, want zij dienen slechts om het gemis van eenander, veel schooner sieraad te bedekken: het sieraad der waarheid. Dat deze helaas! ook in een troonrede als geen vereischte meer beschouwd wordt, kwam aan het licht bij een ander incident van de beraadslaging. In de troonrede van het jaar 1868 werd een voordragt op de tienden toegezegd, waar niemand sedert iels meer van gehoord heeft. Thans werd de Regering gevraagd hoe het daarmede stond, en uit het antwoord zalmen gelezen hebben, dat deze zaak nog geen stap verder is dan een jaar geleden. Zij schijnt in de troonrede van verleden jaar vermeld te zijn, als de census in de troonrede van 1869 — om figuur te maken!
Het zal onzen lezers niet ontgaan zijn dat, terwijl de troonrede verwaarloosd had in den gewonen vorm den Hoogeren Zegen over den arbeid der Staten-Generaal af te roepen, zoowel de Eerste Kamer, als de Koning in zijn antwoord op haar adres, daar uitdrukkelijk van gewaagden. Ook de kommissie, die het ontwerp-adres der Tweede Kamer opstelde, dat eergisteren met algemeene stemmen werd aangenomen, volgde dit goede voorbeeld. Noch de Kroon, noch de beide takken der vertegenwoordiging ontsloegen zich alzoo van de erkenning en de hulde aan God verschuldigd , maar die het ministerie had nagelaten te betuigen. Evenwel niet opzettelijk, en alleen door de achteloosheid van een kopiist. Zoo luidde de opheldering, welke van het in het oogloopend en stuitend verzuim gegeven werd. Hel komt niet bij ons op, de juistheid, dier opheldering in twijfel te trekken, maar na haar gaaf aangenomen te hebben, blijft er nog ernstige reden om te klagen over zulke verregaande slordigheid, welke niet uitsluitend op rekening van een onbekend kopiist mag geschreven worden.
De heer van Houten scheen het van geene beteekenis te achten of de bewuste volzin uit de troonrede al dan niet verdween. Bij godsdienstige gevoelens, meende hij, komt hel niet op woorden, maar op daden aan. De spreker lette er niet op dat, wanneer de formule was ter zijde gesteld, niet wegens eene vergissing, maar als een gevolg van overleg, men voor eenbepaald anti-godsdienstige daad zou hebben gestaan. Immers het gold hier niet de invoering van iets nieuws. De formule was er, werd jaarlijks gebruikt, en haar nu eensklaps te schrappen zou hetzelfde zijn geweest als eene verklaring, dat de Regering meende voortaan Godes Zegen te kunnen ontberen, of wel, niet meer aan God geloofde. Daarom was het weglaten dezer formule niet een gansch onverschillige zaak, gelijk de heer van Houten betoogde , maar een feit van het grootste gewigt, dat dan ook teregt de algemeene aandacht getrokken en een zeer pijnlijken indruk te weeg gebragt heeft. Én dit alles, gelijk ons nu medegedeeld werd, als gevolg van een schrijffout! Doch bij stukken van zulken hoogen ernst en belang als een troonrede, moesten geen schrijffouten kunnen voorkomen. De Regering behoorde zich zekerheid verschaft te hebben, dat den Koning namens haar geen foutieve opstellen werden aangeboden; hetgeen haar nu de onaangename en oneerbiedige noodzakelijkheid oplegde, om op te treden als korrektor van het koninklijk woord. Want dit is een troonrede — zij moge dan door het ministerie geredigeerd wezen — van het oogenblik af, dat de Koning ze heeft uitgesproken. _ Hoe ergerlijk wij het gebeurde ook vinden, zullen wij toch zeer dankbaar wezen, wanneer wij, dooi' Hoogeren Zegen, van dit ministerie geen andere fouten mogen beleven dan schrijffouten.
Heden hebben de afdeelingen der Tweede Kamer hare taak opgevat met het onderzoek van de volgende wetsontwerpen: I°. verandering der grens tusschen de gemeenten Dordrecht en Dubbeldam; 2°. onteigening van perceelen voor een spoorweg van Venlo naar de pruissische grenzen in de rigting van Straelen; 3°. wijziging der wet van 7 Maart 1852 tot regeling der gemeenschap door elektromagnetische telegrafen; 4°. wijziging in de omschrijving van het derde kanton van het vierde arrondissement der provincie Noordholland; s°. wijziging van de artt. 50 en 63 der indische komptabiliteits-wet.
Aan de Middelburgsche Courant wordt verzekerd, dat het bepaalde voornemen bestaat om aan de Tweede Kamer een voorstel te doen tot wijziging van den tot heden aangenomen tijd voor het houden der openbare vergaderingen, en wel om de gewone zittingen in plaats van te 11 uren eerst ten 1 ure te doen aanvangen, doch die daarentegen een uur langer en dus tot 5 uren voort te zetten. Eene schorsing der zitting zou daardoor van zelf vervallen. Op die wijze zoude er gelegenheid zijn om vóór elke openbare zitting nog sektie-vergaderingen te houden.
De Hooge Raad heeft in zijne zitting vs»n heden uitspraak gedaan in het beroep in kassatie van Rueb en de Heer, twee der veroordeelden in het vierde rotterdamsche oproer-proces. Zich geheel vereenigende met dekonklusie, door den advokaat-generaal mr. Smits op den 15" dezer genomen, heeft de Hooge Raad het ingestelde beroep verworpen en de rekwiranten solidair veroordeeld in de kosten.
Heden behandelde de korrektioneele kamer der arrond.-regtbank, weder eene zaak, die betrekking had op de jongste ongeregeldheden op den Dam. Naar men verneemt, was deze de vierde en laatste. Ditmaal stond voor de regtbank teregt Jakob Hora , beklaagd van op den avond van 10 Sept. jl. den kommissaris van politie J. C. van Schermbeek, in de uitoefening van zijne funktie de woorden te hebben toegevoegd: «Schermbeek je heb me geslagen, ik zal je morgen wel vinden ," en hem vervolgens bij den arm te hebben gegrepen. De substituutofficier van-justitie, Mr. J. C. Byleveld, rekwireerde tegen dezen beklaagde eene veroordeeling tot eene cellulaire gevangenisstraf van drie maanden, ter zake van beleediging, door woorden en gebaren een magistraatspersoon in de uitoefening zijner funktie aangedaan.
De regtbank wees nog heden vonnis en veroordeelde den beklaagde wegens gemelde feiten tot eene cellulaire gevangenisstraf van eene maand.
Eergisteren is in het hotel Brack's Doelen afgestapt Z. K. H. de prins van Oranje en, na aldaar het dinee gebruikt te hebben, per laatste trein naar de rezidentie teruggekeerd.
, Met ingang van den 29n dezer wordt het Rijkstelegraafkantoor op het Loo met doorloopende dagdienst heropend.
Bij koninklijk besluit van den 26° en 27" dezer, is aan A. van Waaijen, te Wilnis, en aan A. Weijersen, te Schalkwijk, vergunning verleend tot het aannemen en dragen van het kruis Fidei et Virtuti, hun door Z. H. den Paus geschonken.
Z. M. heeft benoemd: tot lid der kommissie van administratie over de strafgevangenis voor jeugdige mannelijke veroordeelden nabij Doetinchem, jhr. G. A. van Nispen; tot substituut-griffier bij de arrond.-regtb. te Goes, mr. J. P. H. La Grappe Dominicus; tot notaris binnen het arrond. Winschoten, ter standplaats Stadskanaal, gem. Wildervank, mr. L. Oldenhuis Tonckens; tot notaris binnen het arrond. Alkmaar, ter standplaats de gem. Alkmaar, W. F. G. L. Gouwe; tot notaris binnen het arrond. Amsterdam, ter standplaats Amsterdam, J. F. Rompel; tot notaris binnen het arrond. Maastricht, ter standplaats de gem. Meerssen, J. Kleuters; op zijn verzoek ingetrokken de benoeming van J. E. J. Ankersmit, als lid der kommissie van administratie over de strafgevangenis voor jeugdige mannelijke veroordeelden nabij Doetinchem; op zijn verzoek eervol ontslagen als hoofdkommies bij het departement van Binnenlandsche Zaken, G. J. W. Bruyns, onder dankbetuiging voor bewezene diensten ; C. A. P. Verbunt is vergund zijne notariëele standplaats van de gem. Helvoirt over te brengen naar de gem. Ravenstein; verplaatst de navolgende adjunkt-kontróleurs der dir. bel. en van het kadaster: D. H. Montenberg, van Assen naar Arnhem; J. H. Drielsma, van Arnhem naar Assen; op pensioen gesteld J. M. Mulder, intendant der 2e klasse bij het departement van Oorlog, van ƒ1598.
Verkorte balans der Ned. Bank volgens de Staats-Courant:
Diskonto-rekening. . . ƒ 51,437,021.— Beleening-rekening . . » 39,458,935-- Munt en muntmat. . . » 81,996,374.11$ Belegd rezervefonds. .j> 3,227,355.— Geb. enmeub. d. Bank. » 437,772.52$ Diverse rekeningen . . » 61,088.74 /•176,618,546.38~ Kapitaal ƒ 16,000,000.— Rezervefonds » 3,344,259.61 Bankbiljettenin omloop.» 128,428,045.— Bank-assignatiëninoml.» 1,028.09 Rekening-cour.-saldo's. » 27,213,876.52 Diverse rekeningen ..» 1,631,337.16 /176,618,564.38
'sGRAVENHAGE, 28 Sept. Z. M. de Koning zal morgen ochtend ten half vijf ure de rezidentie verlaten, om zich naar het Loo te begeven. — Z. M. de Koning heeft heden namiddag ten halt zes ure ontvangen de heeren Dullert, voorzitter, en van Kuyk, de Brauw, Thorbecke, van Delden, Jonckbloet, van Houten van Voorthuysen en Smitz, leden van de Tweede Kamer der Staten-Generaal, uitmakende de kommissie, die belast is geweest met het overbrengen van het gister vastgestelde adres van antwoord op de Troonrede.
Aan de kommissie werden bij hare komst aan en vertrek van het paleis, de gewone honneurs bewezen.
— Met genoegen verneemt men dat de arbeiders, wien voor eenigen tijd, zooals toen gemeld is, het ongeluk trof van het in aanbouw zijnde station van den Rijnspoorweg naar beneden te storten , zich betrekkelijk wel bevinden. Een drietal heeft reeds den arbeid hervat, terwijl anderen weder hun vertrek verlaten. De beide ernstigst gewonden, die in het gasthuis worden verpleegd, geven intusschen ook veel hoop op herstel, in dien zin, dat zij niet buiten staat blijven zullen door handenarbeid in hun onderhoud te voorzien.
ZAANDAM, 27 Sept. De sektie der spoorwegwerken van deze stad op Uitgeest nadert met rassche schreden hare voltooijng; naar men verneemt zal die eerlang aan de Hollandsche Spoorweg- Maatschappij worden overgegeven en reeds in den loop van de maand November voor het publiek worden opengesteld.
HASKERLAND, 28 Sept. Onder de Joure heeft een brutale aanranding plaats gehad. Een Duitsch koopman, die veel geld bij zich had, liet zich door den voerman H., van Joure naar Heerenveen brengen. Met hem ging nog een derde persoon mede. Niet ver van Joure vertoonden zich vier met knuppels gewapende mannen, die het rijtuig vasthielden en den voerman aanvielen, welke het, na eenig schermutselen, op den loop zette. Daarna raakten zij handgemeen met des koopmans reisgenoot, die tamelijk werd toegetakeld. De koopman nu uit het rijtuig geklommen zijnde, wist met zijn wapen, een zwaren eiken stok, zoo goed van zich af te weren en slagen toe te brengen, dat hij de vier aanvallers op de vlucht sloeg, die toch in allen gevalle hun doel zouden gemist hebben, daar het geld zich nog in het wagentje bevond en het paard gedurende het gevecht dood bedaard was doorgereden. Men meent de straatroovers wel te kennen. Hoewel de Hasken van oudsher in een slechten reuk staan, was toch in de laatstejaren zulk eene brutaliteit niet vernomen. (J\r. jj,) ALMELO, 27 Sept. Gisteren zijn alhier 40 huzaren uit Deventer gearriveerd, welke des avonds en des nachts met de dienstdoende schutterij aanhoudend bleven patrouilleren, en alle zamenscholingen uiteen dreven. Vijf personen zijn gearresteerd, welke echter weder zijn ontslagen. Tot heden middag is alles rustig.
KUILENBURG, 27 Sept. Door de Exploitatie-Maatschappij zullen, naar men verneemt, tegen het a. s. wintersaizoen eenige bijzondere beveiligingsmaatregelen voor de groote spoorwegbrug, voornamelijk bestaande in steenstortingen, worden genomen, waarbij de belangen der scheepvaart mede zijn in het oog gehouden. GORINCÉJM, Tl SiSpt. De schroef- Stoomboot isde Vereeniging", varende tusschen Nijmegen en Rotterdam, kreeg, naar men verneemt, bij het aanleggen aan de kade even nuiten de Waterpoort een lek, waardoor zij grootendeels gezonken is; slechts een gedeelte der lading, eenige balen rijst, is gered kunnen ¦worden en op dit oogenblik is men nog bezig om het overige der lading boven water te krijgen.
BLOKZIJL, 28 Sept. Bij het berigt, dezer dagen gemeld, over de indijking van p. m. 3000 bunders land tusschen Vollenhove en Kuinre, kan thans nog gevoegd worden, dat de koopers niet, zooals in der tijd door wijlen den heer B. P. G. van Diggelen is geschied, den aanwas van land zullen beproeven door kleine slibvangers, maar door het leggen van een kolossalen dijk van de Voorst bij Vollenhove naar Blokzijl en van deze plaats naar Kuinre, zoodat men nu veel zekerder is van de goede uitkomsten.
TILBURG, 28 Sept. Gisteren avond had hier eene vrij ernstige aanranding plaats op een policieagent, die eenige minuten te voren , wegens het verstrijken van het politie-uur, eene herberg had doen ontruimen. Een der aldus gestoorde gasten viel, met een mes gewapend, den agent op 't lijf en verwondde hem aan het hoofd. Daarop ontstond eene worsteling, die ten gevolge had, dat het mes den schuldige ontwrongen werd. Deze toog nu op de vlugt, zonder dat het den politiedienaar gelukte, hem te achterhalen. De onverlaat moet echter, naar men verzekert, door den politiedienaar herkend zijn. Het is een vreemdeling , vroeger hier woonachtig. Naar alle waarschijnlijkheid zal hij zijner straf niet ontkomen.
BATAVIA, 14 Aug. Er heeft eene algemeene vergadering van leden der handelsvereeniging plaats gehad, ten einde te beraadslagen over de wijzigingen, die in het belang van den indischen handel zullen moeten worden gevraagd bij de tegen 1 Januarij 1872 noodzakelijke herziening der wet, houdende vaststelling der tarieven van in-, uit- en doorvoer in Nederlandsch-Indië.
De vergadering heeft voorloopig besloten eene kommissie te benoemen, aan wie is opgedragen over de begeerde wijzigingen verslag uit te brengen.
— Het hoog geregtshof van Nederlandsch Indië heeft in revisie uitspraak gedaan in de zaak van mevrouw de weduwe Saportas en haren medebeklaagde Baboe Koetsier, en met vernietiging der tegen beiden gewezene vonnissen van den Raad van Justicie te Batavia, haar van de tegen haar ingebragte beschuldigingen vrijgesproken. De beklaagden zijn 11. Zaterdag onmiddellijk op vrije voeten gesteld.
Men verneemt, dat den Rezident van Batavia is aangeschreven zijne gouvernementswoning in behoorlijken staat te doen brengen, en hare bijgebouwen de noodige herstellingen te doen ondergaan, opdat zij door den Gouverneur-Generaal kunnen worden betrokken , wanneer na verloop van eenige maanden met de verbouwing van het Gouvemements-hotel te Rijswijk een aanvang zal worden gemaakt, en intusschen geen andere voor den Gouverneur-Generaal geschikte woning mogt zijn gevonden.
— De laatste officiëele berigten van Bandjermassin, dd. 3 dezer, vermelden dat de rust aldaar niet werd verstoord maar de gevallen van kinderpokken op de hoofdplaats menigvuldiger werden; van zeeroovers had men tot vermelden datum niets vernomen, trouwens Z. M. stoomschip Onrust bekruist de zuidkust.
— Men meldt uit Samarang dd. 3 Aug. Met betrekking tot den spoorweg deelen wij met genoegen mede, dat jl. Zaterdag het spoorleggen gevorderd was tot op 3000 ellen (pi. m. 2 paal) afstand van Solo.
---

