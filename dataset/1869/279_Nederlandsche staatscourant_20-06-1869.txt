NEDERLANDEN. 's Gravenhage, den 19den Junij 1869.
4 Mei 1869, Wij WILLEM 111, bij de gratie Gods, Koning n°. 10. der Nederlanden, Prins van Oranje-Nassau, Groot-Hertog van Luxemburg, enz., enz., enz. Beschikkende op hei aan Ons ingediend verzoekschrift van J M, Lammleth en K.F. Glas er, wonende te Amsterdam, als aanstaande directeuren van de op te rigten naamlooze vennootschap: >» Assurantie- Compagnie : Noordzee", te vestigen te Amsterdam , strekkende tot het erlangen der Koninklijke bewilliging op liet daarbij overgelegd ontwerp der acte van oprigting van gemelde naamlooze vennootschap ; Gelet op do artt. 36 tot en met 56 van het Wetboek van Koophandel: Op de voordragt van Onzen Minister van Justitie van den 30sten April 1869, 2de afdeeling, n°. 116; Hebben goedgevonden en verstaan: Onze bewilliging te verleenen op het bij het verzoekschrift overgelegd ontwerp der acte van oprigting van de naamlooze vennootschap: ii Assurantie-Compagnie .- Noordzee", te vestigen te Amsterdam. Onze Minister van Justitie is belast met de uitvoering van dit besluit. 'sGravenhage, den 4den Mei 1869. WILLEM. De Minister van Justitie, VAN LILAAR. \De bij dit besluit goedgekeurde acte wordt hierachter medegedeeld.] Bij Koninklijk besluit van 12 Junij jl., n°. 20, is aan J. J. Kaubier, gewezen bewaarder der 2de klasse in het huis van arrest te Leiden, verleend een pensioen ten laste van den Staat van f 248 'sjaars, en zulks op grond van artt. 5, 43 en 47 der wet van den 9den Mei 1846 (Staatsblad n". 24), gewijzigd bij die van den 3den Mei 1851 (Staatsblad n°. 49). Bij Zijner Majesteits besluit van den 17den Junij jl., n°. 11, is benoemd tot notaris binnen het arrondissement Rotterdam, ter standplaats de gemeente Rotterdam, mr. A. C. ,1. do Kuyper, advocaat en candidaat - notaris aldaar. Bij besluit van den I6den Junij jl., n°. 21, heeft Zijne Majesteit goedgevonden : I°. den luitenant-kolonel F. H. J. Furnée, provincialen adjudant in Overijssel, op zijn aanvrage, en alzoo krachtens art. 42, § la, der wet van den 28sten Augustus 1851 [Staatsblad n°. 128), op pensioon te stellen, en het bedrag van dat pensioen, ingevolge art. 14a deiwet van den _'Bsten Augustus 1851 (Staatsblad n°. 129), te bepalen op f 1500; 2°. aan genoemden hoofdofficier den rang te verleenen van kolonel. Bij besluit van den 16den Junij jl., n°. 22, heeft Zijne Majesteit goedgevonden te benoemen: bij den provincialen staf, tot provincialen adjudant in Overijssel den majoor P. Sodenkamp, van het lste regement vesting-artillerie; bij het wapen der artillerie, bij het lste regement vesting-artillerie, tot majoor den kapitein der lste klasse N. A. Boom, van den staf van het wapen, thans onder-inspecteur der draagbare wapenen, tevens chef van den geweerwinkel te Delft. Bij besluit van den 16den Junij jl., n°. 23, heeft Zijne Majesteit goedgevonden aan den 2den luitenant W. A. Kuyck, van het lste regement vesting-artillerie, op zijn verzoek, eervol ontslag te verleenen uit de militaire dienst.
---

MINISTERIE VAN BINNENLANDSCHE ZAKEN.
Door den Minister van Binnenlandsche Zaken zijn tot buitengewone leden der Commissie tot het afnemen van het eind-examen der kweekelingen van 's Rijks vee-artsenijschool voor dit jaar benoemd de heeren : dr. J. A. Boogaard, hoogleeraar te Leiden ; dr. W. Koster , hoogleeraar te Utrecht; en dr. 11. van Cappelle, referendaris bij het Departement van Binnenlandsche Zaken, te 'sGravenhage.
---

RIJKSTELEGRAAF.
Met ingang van den lsten Julij aanstaande wordt op het hulpkantoor van den Rijkstelegraaf in het Amstelhötel te Amsterdam de doorloopende dagdienst ingevoerd. Op de Zon- en daarmede gelijkgestelde feestdagen zal dit kantoor open zijn van 8 tot 9 ure voor- en van 1 tot 3 en 7 tot 9 ure namiddags. 'sGravenhage, den I9den Junij 1869. Voor den Minister, De Secretaris-Generaal, A. C. van Heusde, l. S.-G.
---

MINISTERIE VAN BUITENLANDSCHE ZAK EN.
De beer F. V. de Groof is erkend en toegelaten als consulair agent van België te Hansweert.
---

MINISTERIE VAN FINANTIEN.
Met referte aan het Koninklijk besluit van den 30sten Mei jl. (Staatsblad n°. 101) wordt de aandacht der belanghebbenden er op gevestigd dat bij de verzending van aangeteekende brieven met aangegevene geldswaarde door middel van de post, in het vervolg geene vertooning der geldswaarde door de afzenders meer zal toegelaten, veel min gevorderd worden. 'sGravenhage, den 17den Junij 1869. De Minister van Finantien, VAN' BOSSE. Ten gevolge van nadere schikkingen, daaromtrent tusschen de Nederlandsche Postadministratie en die van den Noord-Duitschen Bond getroffen, zijn de brieven, de gedrukte stukken en de stalen of monsters van koopwaren tusschen Nederland en den Kerkelijken Staat jrewisseld wordende, bij verzending over Duitschland aan bet na te melden port onderworpen : do gefrankeerde brieven naar den Kerkelijken Staat aan een port van 20 cent per 15 grammen; de aangeteekende brieven aan een vast regt van 10 cent daarenboven; de on gefrankeerd e brieven uit den Kerkelijken Staat aan een port van 40 cent per 15 grammen; en de gedrukte stukken alsmede de monsters en stalen van koopwaren aan een port van 61/2 cent per 40 grammen. Ten gevolge van dit verlaagde tarief zal de orrespondentie voor den Kerkelijken Staat in 't vervolg bij voorkeur over Duitschland worden verzonden, en dan alleen over Frankrijk, wanneer van het verlangen dm- afzenders daaromtrent bepaaldelijk zal gebleken zijn. 's Gravenhage, den 17den Junij 1869. De Minister van Fimuitieii, VAN BOSSE.
---

BUITENLANDSCHE BERIGTEN. ENGELAND.
Eergisteren is in de beide Huizen van het Parlement gesproken over het bekende schrijven van den minister Bright, waarin minachtende en dreigende taal jegens het Huis der Lords werd gevoerd. De heer Gladstone en lord Granvillo verklaarden dat die brief door deu heer Bright buiten voorkennis van zijne ambtgonooten geschreven en afgezonden was, en dat het gouvernement alles wraakte en laakte wat te kort deed aan de vrijheid of aan den eerbied, welke aan het Hoogerhuis toekwamen. Daarbij voegde de heer Gladstone, dat de heer Bright, gelijk hij zelf, aan voorstanders der kerkbill het houden van openbare demonstratien gedurende de discussie van het Hoogerhuis ontried, juist opdat die discussie vrij van allen aandrang van buiten zou zijn. Vervolgens is in het Hoogerhuis het voorstel tot tweede lezing der lersche-kerkbill door lord Derby nadrukkelijk bestreden , maar door een ander invloedrijk lid der tory-partij , lord Salisbury, krachtig aanbevolen. De laatst genoemde keurde de bill in beginsel goed, maar verlangde daarin belangrijke veranderingen , vooral ten gunste der Anglicaansche geestelijkheid in lerland ; en zijne rede scheen nog meer indruk bij de vergadering te maken dan die van lord Derby. De Times van gisteren , rekenend op de tweede lezing der bill, geeft toe, dat zij bij het Hoogerhuis niet dan na belangrijke wijzigingen zal kunnen tot stand komen; reeds worden eenige wijzigingen door dat blad zelf voorgeslagen. Aangaande den heer Bright geeft de Times te kennen dat hij gevaarlijk voor de duurzaamheid van het kabinet wordt, en zou dienen af te treden indien hij voortgaan wil even onbewimpeld en kras te spreken , als voor dat hij de verantwoordelijkheid van eenen minister op zich nam. Aannemend wat door den heer Gladstone en door lord Granvillejl. Donderdag is gezegd ter verzachting van den indruk van Bright's brief, meent de Times evenwel, dat aan een groot beginsel der constitutie, hetwelk het ministerie en niet enkel de ministers verantwoordelijk stelt, niet voldaan wordt wanneer het ministerie herhaaldelijk verklaren moet dat enkel deze of gene minister, en niet zijne ambtgenooten , een gezegde of eene daad te verantwoorden heeft. — Terwijl de Presbyteriaansche Protestanten in lerland zich thans grootendeels en met nadruk tegen de opheffing der lersche Staatskerk verklaren, heeft de Remonstrantsche Synode van Ulster jl. Donderdag, aan het slot harer jaarlijksche zitting, besloten te verklaren dat zij, groote bedenkingen tegen eenige bepalingen der lersche-kerkbill hebbende, het daarin heerschende beginsel van godsdienstige gelijkheid van harte beaamt. en de bill voor den eenigen praktischen maatregel houdt welke dienen kan om in de tegenwoordige gesteldheid der publieke opinie de verbittering, veroorzaakt door den strijd tusschen verschillende kerkgenootschappen , te doen bedaren. — In de eergisteren gehouden zitting van het Lagerhuis werd de vraag gedaan, wat Engeland belette diplomatieke betrekking met de republiek Mexico te houden. Hierop is door den heer Otway, namens de regering, het volgende antwoord gegeven: "Onze betrekking met Mexico is nog in denzelfden staat als vóór de optreding van het tegenwoordige ministerie. Harer Majesteits gouvernement heeft thans geene diplomatieke middelen om de belangen van Jmgelschen in Mexico te bevorderen; dit is te bejammeren dewijl die belangen van grooten omvang zijn; doch het is enkel te wijten aan do Mexicaanscho regering, die weigert in betrekking te treden met gouvernementen welke do feitelijke regering, haar iv Mexico vooraf gegaan, als zoodanig hebben erkend. Daar den Britschen consul alle bevoegdheid en gezag in Mexico ontzegd werd , is het Britsche gezantschap uit Mexico terug ontboden. Harer Majesteits gouvernement is geenszins ongezind om het officiële verkeer met de republiek weder aan te knoopen; doch den eersten stap daartoe kan het bezwaarlijk met voegzaamheid doen: dit zal het Huis ongetwijfeld erkennen. " Deze verklaring heeft geene tegenspraak ontmoet.
---

