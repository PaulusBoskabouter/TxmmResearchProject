C.L. VAN LANGENHUYSEN. AMSTERDAM, 5 Augustus.
Ons goevernement kan nog gerekend worden te behooren onder dezulken , die, zonder nu juist op rozen te slapen, toch in rust en vree vakantie houden, hetgeen tegenwoordig van weinige goevernementen kan gezegd worden, b. v. wel van het badensche, hetwelk, in overleg met Pruissen en op verlangen van den hertog, niets liever verlangt dan zich op te lossen in Pruissen, dat daartoe alles aanwendt en voorbereidt. Maar daar is nu de bevolking, die niet wil dat de hertog aftreedt als onafhankelijk vorst, en niet gedoogt dat het goevernement, gansch en al aan Pruissen toegewijd, het hertogdom aan Pruissen overlevert. Zeker is dat een lastig geval voor de heeren van Baden; maar de last is toch niet zoo groot, dat zij er zich over verontrusten. Want het ergste, dat hun overkomen kan, is dit, dat zij gedwongen worden, de een om hertog, de ander om minister van Baden te blijven.
In Beijeren verkeert de eerste minister in een veel minder aangename pozitie. Deze is als de opperhofmeester (major-domus) van een roi fainéant, zooals ervoor eenige eeuwen bestonden , die zich geroepen achtten om de belangen van rijk en volk te moeten verwaarlozen, zoodi a zij zich een minister hadden toegevoegd, waaraan zij de zaken overlieten. De Koning van Beijeren doet aldus. De prins van Hohenlohe is zijn minister; hij moge het land regeren zooals hij verkiest, dat gaat den Koning niet aan, die van zijnen kant de handen vol heeft, om, in overleg met Wagner, de toekomst-muziek te behartigen en te doen waarderen en vereeren door zijn volk, dat daarmee nog weinig is ingenomen. Middelerwijl de Koning zoo ijverig de muziek bestudeert onder de leiding van Wagner, die een kreatuur is van von Bismarck, beijvert zich de prins van Hohenlohe om zooveel mogelijk Beijeren in de armen van Pruissen te werpen. Maar daar staan Beijeren, die betoogen en verklaren met woord en daad dat de Beijeren nooit Pruissen zijn geweest en dal zij daarom ook nu geen Pruissen kunnen of willen worden. Dat is gewis niet vriendelijk voor den prins van Hohenlohe , die zich daarover evenwel niet al te veel bekommert, zoolang de Koning maar altijd dapper voort met Wagner muziek maakt en hem, prins von Hohenlohe, voor de staatszaken laat zorgen. Toch zijn er teekenen dat het volk, die vertooning moede, te eeniger tijd de behoefte kan gevoelen om aan den heer von Hohenlohe voor goed vakantie te geven; maar voor dit geval zal het bezwaarlijk zijn om den Koning te doen begrijpen, dat er voor zijn volk nog iets anders te doen is, dan de muziek van Wagner te bewonderen. Immers men weet, hoe de Koning van Beijeren voor een paar jaren in het heetst van den krijg tusschen Pruissen en Oostenrijk, toen er gestreden werd voor de regten en de vrijheid van Duitschland, en het beijersche leger te velde stond, bereid om aan den oorlog deel te nemen, — dal toen op een zeer gevaarlijk oogenblik de Koning, plotseling uit Munchen verdwenen, nergens te vinden was. Welligt zou iemand kunnen en moeten vermoeden dat de jeugdige vorst naar zijn leger was gesneld, om het aan te moedigen met woord en voorbeeld. Zulks had bij een jeugdigen Koning aan de orde moeten zijn en ware te prijzen geweest. Maar neen, de Koning, die in diep geheim aan zijn volk en zijn land ontsnapt was, zat rustig in Zwitserland muziek uit te voeren met Wagner en liel zijn land en zijn leger geworden, wat er van geworden is, een vassal van Pruissen. Van zulk een Koning is niets te wachten, en wel mogen de Beijeren zeggen: wee het land, welks Koning een kindis! Zal Beijeren gered worden en niet ondergaan in Pruissen, dan is't het volk zelf en 't volk alleen, dat daarvoor zal moeten zorgen.
Bij ons te lande zijn wij daar veel beter aan toe; niet alleen veel beter dan Beijeren, maar zelfs veel beter dan België, hetwelk, als een gcrcede prooi voor Frankrijk, in de nabijheid van Parijs ligt, en in afwachting dat het heel en al Fransch wordt, het mogelijke en het onmogelijke doet om aan België Iransche gedachten, fransche zeden en gewoonten en fransche behoeften te geven. Heeft Beijeren zijn Hohenlohe , België bezit zijn Frère, die geen kleine despoot is en geen moeite spaart om het liberalismus aan de Katholieken van België zoo drukkend en vervolg ziek te maken, dat zij er van walgen. Het is maar jammer, dat er zoo weinig tegen hem te doen is, die, dwars over België gezeten, doormiddel der loges geholpen, alles onderdrukt en doet wat hij wil. Men heeft daar het despotismus in volle kracht van de liberale willekeur, die grondwet en vrijheid gebruikt als een wassen neus, en de regten van de vrijheid omkeert en ze maakt tot werktuigen van verdrukking en zedelijk en stoffelijk geweld. De Koning heeft in België even weinig te beduiden als de Kamer. Niemand komt daar in aanmerking, buiten den heer Frère, die alleen beveelt en gebiedt en gehoorzaamd wordt.
Gelukkig heeft zich onlangs de Senaat eens laten gelden, hetgeen den heer Frère woedend gemaakt heeft, die gebood den Senaat openbaarlijk te straffen. Maar de Senaat liet zich niet straffen, en Frère moest in zijn schelp kruipen, om niet zelf gestraft te worden. Intusschen, het liberalismus in België is en blijft de baas onder de hoede van zijn onhandclbaren diktalor, die alles regeert met de zweep. Dat noemt men in Brussel de tucht van cle liberale partij, die nu zoo volmaakt is, dat in België geen liberaal eenige, vrijheid of zelfstandigheid bezit, maar als een marionet is geworden, die stemt op hoog bevel, zonder dat zijne meening of zijn wil ooit geraadpleegd wordt. Dit is dé volmaaktheid van den liberaal in België, maar tevens de volmaaktheid van het despotismus, waarbij Frère alle magt in zich vereenigt, alleen regeert en veilig vakantie houdt als hij en zooveel hij 't goed vindt. Als men dit alles wel overweegt, dan mogen wij in Nederland nog van geluk spreken. Wij hebben geen kans of geen lust omeene groote'mogendheid te worden of de rol eener groote mogendheid na te apen. Wij benijden onze naburen niet en leven tevreden, als men ons slechts met rust laat. En voor het oogenblik gaat dat -rij goed. Wij leven wel niet veilig bij de heerschzucht van Pruissen, dat naar zee wil; maar de druiven zijn nog niet rijp, en elk Nederlander zal zijn best doen om te verhinderen dat Nederland ooit voor Pruissen rijp wordt.
Inmiddels hebben wij geene andere zorgen, dan die de binnenlandsche toestand oplevert, welke zorgen niet van dien aard zijn, of een ieder kan bij ons, van den Koning ai' tot het minste lid der Kamer toe, gerust en veilig vakantie vieren. Met dien verstande evenwel, dat de regering thans tijd bezit om rustig en kalm, door niemand gekweld, te overleggen wat zij in 't belang des lands te doen heeft. En dat is eigenlijk in den regel de eenige tijd, waarop de regering, dat wil zeggen de ministers ruime gelegenheid vinden om de plannen, die zij beraamd hebben, uit te werken tot wets-ontwerpen, die zij later kunnen voordragen. Nog staan bij ons de partijen niet op zoo heftig een voet, dat het voortdurend oorlog is; ofschoon wij, helaas! al meer en meer'in die rigling worden gestuurd door het liberalismus, dat altijd en overal vrije diskussie vraagt en aanbeveelt, maar ze niet goed verdraagt, zoodra zijn haan geen koning kraait, zooals onder anderen nog blijkt bij de kwestie van het onderwijs, waarbij men tegen ons, Katholieken, alle kwade hartstogten te velde heeft geroepen, alsoi wat wij vragen en in geweten verpligt zijn te vragen, den ondergang van Nederland onvermijdelijk veroorzaken moet. Intusschen hopen wij, althans uiten wij den wensch, dat de regering van de vakantie, die zij heeft, gebruik zal maken om die kwestie van 't onderwijs in ernstige overweging te nemen, ten einde maatregelen te beramen, die een einde maken aan de daaromtrent bestaande spanning.
In de Amst. Ct. komt het volgend schrijven voor van een der matrozen van de Amstel, betreffende het gebeurde op de Kust van Guinea:
ii St. George cCElmina, 4 Julij 18Ö9. »Waarde ouders! »Ik neem de pen op om uw eenige letteren te doen weten weegens mijne gezondheid, die wel beter kon wezen. Ik heb een paar keeren de koorts gehad, maar dat zal wel spoedig weder beter zijn; ook hoop ik tevens dat uw dezen brief in gezondheid mag ontvangen. Ja vader, mogelijk hebt gij het al vernomen en mogelijk ook niet. Wij zijn op vijands kust met een sloep, bemand met elf gewapende mannen, door de zee omgeslagen, waarvan er zes zijn verdronken en een is er doodgeschoten, zoodat wij met ons vieren overschoten en in vijands hand vervielen, die met wilde beesten gelijk staan. Zoodra zij ons in hunne magt hadden, hebben zij ons van onze kleederen ontdaan en ons een rivier overgevoerd naar eene plaats, waar wij met een geschreeuw, vergezeld van schoppen, slagen en andere schandalige spotternijen, ontvangen werden. Daarna werden onze handen op onze- ruggen gebonden, om _ uien wijder het bosch in te trekken, waar wij weder aan eene plaats kwamen, die zoo veel als een dorp heet, waar wij weder met groot geschreeuw en getier en allerlei
schandelijke spotternijen, die ik hier niet op het papier mag zetten, ontvangen; toon hebben zij mij en ook de anderen met eeije kram , waar mijn arm door was, aan een groote balk geslagen. Zoo hebben wij 24 uren ten spot van al die zwarte onmenschen gezeten. Ook kwamen zij den anderen dag met het vel van onzen kameraad zijn hoofd en dat hebben zij over ons gezigt heengetrokken. Ook een hand hadden zij afgekapt en op een stokje gebonden, daar zij ons mede sloegen links en regts, en daarna kwamen er nog met een bullepees, die ons de stukken vleesch uit het ligchaam haalden. Wij hebben daar veel moeten lijden; dan kwamen er dagelijks wel 300 bij ons die ons w'ysden ons hoofd af te snijden; dus vader, uw kunt wel begrijpen welke angsten ik heb uitgestaan. Alzoo zijnde hebbon wij een dag of vier doorgebragd, toen nam het een keer met ons, want toen werden wij niet meer geboeid en hadden wij onze broeken weder gekregen , dus toen hadden wij onze schaamte weder bedekt; dat was voor ons als Euro. peanen een groote. Maar toen werden wij weder bij elkander van daan gehaald. Wij bleven met ons beiden op die plaats, de officier ging naar een andere plaats en ook de vierde weer naar een andere plaats. Toen kreeg ik na een paar dacren weder hoop, toen zij mij kwamen zeggen dat ik mede moest naar Caopcoast, eene Engelsche plaats, waar de Engelsche goeverneur woont, die veel tot onze verlossing heeft gedaan; maar terwijl ik daar heen zou gaan kwam ik in de plaat waar de laatste matroos was en daar zou ik overnachten, en in die tijd waren er Fanteinsche afgezanten met een hofmeester en een kok gekomen met een brief, om ons op europische wijze te behandelen. Ook moesten wij in den raad komen, en daar vroegen zij of wij Engelsch konden, maar dat konden wij niet; wij zeiden dat er één van ons vieren was die Fransch en Engelsch kon de offisier, dus die moest den anderen dag komen.
»Wij kregen toen 'die avond al thee met koekjes; sints die tijd hebben wij van eten of drinken geen klagen meer. Den anderen dag kwamen onze twee andere kameraden, dus waren wij weder met ons vieren bij elkander; toen werd er raad belegd en heeft die officier een brief geschreven naar Coapcoast en daarmede liep dat weer af, maar wij moesten bij elkander blijven, alzoo zijnden besloten wij met den officier mede te gaan, toen moesten wij weder terug, maar dat was niets, na verloop van acht dagen kwamen zij ons verblijden met te zeggen dat de goeverneur op Guinea was, dat is die plaats daar de raad belegd is, en die kwam om ons te halen en een uur daarna zagen wij kerels met een hoorn die blaasden en hangmatten om ons te halen. Die niet loopen konden zouden gedragen worden, maar toen hoorden wij dat er een doktor mede gekomen was en geen goeverneur. Wij maakten ons onmiddellijk klaar en vertrokken maar weer naar Guinea, waar wij laat aankwamen ; maar, vader, ik kan u de vreugde niet beschrijven toen wij den doktor zagen, want dat Was den eersten blanken die wij weder zagen, die bekeek onze wonden nadat wij bij hem op de kamer waren. Daar werd goed opgedischt en gingen wij verder na wat gepraat te hebben naar kooi. Wij moesten onder zijn berusting blijven, die heeft toen verders voor ons gewerkt, zoodat wij 22 Junij op Coast behouden aankwamen. Verders zijn wijden 26 Junij meteen blijd hurra van onze kameraden onder het aan boord komen begroet met een extra borrel aan de klok. Ik heb veel meer te vertellen, maar dat ik alles niet beschrijven dat zal ik naderhand als ik met verlof ben wel nader beschrijven. Vervolgens hoop ik, vader, dat uw het compliment doet aan zusters en broeders en moeder, en nauw, vader, het compliment toegebragt te hebben breek ik af met de pen maar niet met mijn hart en ik noem mij u geliefde zoon. »Ik verwacht spoedig antwoord."
Bij besluit van 2 Augustus 1869, n° 18, heeft Z. M., overwegende, dat, door de vereeniging der administratiën van de posterijen en van de rijks telegrafen onder één departement van algemeen bestuur, vereenvoudiging en besparing van uitgaven verkregen en bovendien het gevolg kan worden, dat zonder overwegend bezwaar voor 's rijks schatkist in kleine gemeenten, waar dit tot dusver niet geschied is, rijkstelegraafkantoren kunnen gevestigd worden; 1" bepaald dat te rekenen van 1 Januarij 1870 de administratie van den rijkstelegraaf en de behandeling der zaken, die de telegrafie in het algemeen betreffen, van het departement van Binnenlandsche Zaken wordt overgebragt naar het departement van Financiën , en 2e. aan de ministers van Binnenlandsche Zaken en van Financiën wordt opgedragen, HD. nadere voorstellen aan te bieden omtrent beschikkingen, die tot uitvoering van het hierboven bepaalde mogten worden gevorderd.
Z. M. heeft op zijn verzoek eervol ontslagen als goevernements-veearts in de derde afdeeling op Java, P. Noordijk, met toekenning van pensioen; jhr. P. O. 11. Gevaerts van Simonshaven, vergund het aannemen ea dragen der versierselen van officier der orde van het Legioen van Eer, hem door Z. M. den Keizer der Franschen geschonken.
Bij koninklijk besluit van den 3n dezer, ïs aan de kommissie uit de Staten deiprovincie Utrecht tot onderzoek van een ontwerp-reglement voor den Slaperdijk, magtiging verleend om hare werkzaamheden na de sluiting der zomervergadering van 1860 dier Staten voort te zetten. De verjaardag van 11. M. de koningin van Zweden en Noorwegen, dochter van HH. XX. HH. prins en prinses Frederik der Nederlanden, wordt heden met de ebruikeJijke plegtigheden gevierd.
De audiëntie van den minister van Marine zal op aanstaanden Vrijdag, den 6" dezer, niet plaats hebben. '
Naar men zegt, zal bij den ter gelegenheid van den scherpschutterswedstrijd in het kamp bij de Bildt te houden wapenstrijd, o. a. in tegenwoordigheid des Konings, door den onder-adjudant-pikeur van het detach. veld-art. alhier, Groeneveldt, te paard met den sabel gewapend, en den onder-officier van het 2= bat. 7" reg. inf., Sterk, te voet, met geweer, een wedstrijd gehouden worden, ten einde te kunnen nagaan, in hoeverre de kavalerie tegen de bajonet der infanterie bestand is. {U. D.)
Men deelt ons mede, dat de italiaansche regering aan graaf Auguste de Gori, lid van den Senaat, heeft opgedragen, de Internationale Tentoonstelling hier ter stede te bezoeken. 'A. H)
'SGRAVENHAGE, 5 Augustus. Wij vernemen dat a. s. Maandag H. M. do Koningin de hoofdstad zal bezoeken, om de Internationale Tentoonstelling te bezigtigen. Z. K. H. prins Alexander za! H. M. vergezellen.
DELFT, 4 Aug. Gisteren morgen omstreeks half vijf ure was de landbouwer van der Does, wonende aan de Oudelei (gemeente Vrijenban), in zijne weide bezig met melken, toen in het aangrenzende riet de jager Olieman zich bevond, die op de aanmerking van van der Does, dat hij zijn riet beschadigde, in zijn boot stapte, naar genoemden boer toevoer, zijn geweer nam en dit op van der Does afschoot, die zich even omgewend had, zoodat hij het schot met hagel in zijn arm en zijde ontving. De dader is hier in arrest en zal heden naar 'sGravenhage worden opgezonden.
GOUDA, _¦ Aug. Men verneemt dat de ziekte, die in deze omstreken onder het rundvee is waargenomen, bij onderzoek gebleken is eene niet kwaadaardige soort van mondzeer of zoogenaamde tongblaar te zijn, zoodat die ziekte niets verontrustends heeft.
WIJHE, 3 Augustus. De vette varken 3 zijn zeer gezocht. Intusschen is er weinig vooruitzigt voor den handel, hoe hoog cle prijzen ook zijn, dat er tegen den herfst veel gemest zullen worden. Immers worden reeds sedert eenige maanden dagelijks de naauweüjks met mesten bezig zijnde varkens tegen zee. hooge prijzen opgekocht, waardoor n.i-tuurlijk de wanvette opgeruimd worden . terwijl het van zelf spreekt, dat daarom zeer weinig vette waar zal worden ter markt gebragt.
SCHOONEBEEK, 30 Julij. Maandag had te Nieuw-Schoonobeek een treurig voorval plaats. Een zoon van J. H. Prenger, 16 jaren oud, begat zich, na gezond en wel van zijne legerstede opgestaan te zijn, naar den haard, viel voorover in 't vuur, waarboven een ketel met kokend water hing, en brandde zich zóó deerlijk, dat hij in den nacht van Dingsdag op Woensdag aan de bekomen brandwonden overleed. Hoewel vroeger nooit ttan vallende ziekte lijdende, heeft hij ongetwijfeld een toeval gekregen en daardoor op zulk eene treurige wijze den dood gevonden.
WINSCHOTEN, 3 Aug. Met zekere zelfvoldoening werd in de laatste jar in deze cnvirons gewezen op de zeldzaam voorkomende neiging tot landverhuizing onder de ingezetenen van deze en die van naburige zuster-gemeenten, waaronder die der zeevarenden geene gerinjge plaats bekleedde. Niet zonder grond werd zulks aangemerkt als een degelijk bewijs van volkswelvaart in dat gedeelte van de provincie, terwijl het in ie geval een sterk kontrast vormde met de emigratie, die men in het nio ordelijk var, dit bloeijend gewest, voor het meer, udeel onder de lagere standen, opmerkte; 't kwaad schijnt echter ook naar i streken over te waaijen, althans ter dezer plaatse en in andere nabij gelegene gemeenten maken zich enkele gezinnen gereed om naar de nieuwe wereld te verhuizen, ten einde een beter bestaan te erlangen": het eenige doel van verreweg _e meeste emigranten, door wie tegenwoordig te eerder tot den verren togt ¦wordt besloten, nu de krachtige tijdgeest — de stoom — hen in weinige dagen naar het eldorado hunner wensehen kan overbrengen, waar in den regel de meeste moeijelijkheden en teleurstellingen beginnen, zoo althans luiden geloofwaardige berigten, in den laatsten tijd van' daar ontvangen. Naar wij vernemen moet zich ook te Veendam de zucht tot landverhuizing beginnen te openbaren: een feit, dat ongetwijfeld in verband staat met de tot zekere hoogte geknakte welvaart dier volkrijke en bloeijende gemeente, voor zooverre deze afhankelijk is van den sch-eepsbouw aldaar en de aanverwante vakken in verband met de talrijke reederijën in die gemeente. Dank zij aan do energie en den ondernemingsgeest van enkele industrieelen aldaar, die zich de stoomkracht, de natuurlijke vijandin der zee-zeilschepen, ten nutte maken, om door het oprigten van verschillende fabrieken, waaronder in de eerste plaats die voor de bereiding van aardappelmeel, te trachten aan de algemeene welvaart te vergoeden wat hierdoor den invloed van de stoomkracht ten opzigte van den scheepsbouw werd ontnomen. Vooral de laatstbedoelde soort van fabrieksnijverheid is produktief yoor de landgebruikers in de veenkoloniën, waar de goed gemeste gronden bij uitstek geschikt zijn voor het verbouwen van aardappelen, waarvan de waarde der opbrengst per bunder veelal geövenredigd is aan die der rijke graangewassen, die, vooral ook in den tegenwoordigen zomer, de kleilanden vooral in dit gewest versieren.
Niet minder dan 10.635 hektares (bunders) werden in 1868 in deze provincie met aardappelen bepoot, waarvan alleen in de gemeenten Veendam en Wildervank nagenoeg 2200 hektares, terwijl eene gemiddelde opbrengst van 220 mud per hekt. werd verkregen. De vlasbouw, in het Noorden tot dus verre nagenoeg het monopolie van den frieschen landbouwer, wordt in deze provincie meer en meer in praktijk gebragt, en levert dezen zomer over het geheel genomen goede rezultaten; het belang van den arbeidenden stand doet den wensch koesteren dat de vlasteelt nog meer toeneme, als zijnde een werkproduceerend artikel. In het op 2_ uur afstands van hier gelegen Zuidbroek wordt onmiddellijk bij het station van den spoorweg eene vlasspinnerij op groote schaal gebouwd, 't geen blij der gezigt oplevert dan talrijke zaadstroo-vuren, die, hoe flikkerend ook, voor cle arbeiders slechts het teeken zijn dat een groot deel van den handenarbeid, door de veldgewa_sen gevorderd, is afgeloopen.
STEENBERGEN , 4 Aug. ln de laatste dagen der vorige maand zijn b'y het afbreken van en het vergraven in het R. K. weeshuis alhier twee gedenkpenningen gevonden, in het laatst der 16eeeuw op last der generale staten geslagen, ter opbeuring der [ter nedergeslagene gemoederen van 's Landszaten, om hun weder moed in te boezemen en vertrouwen te doen stellen in de rechtvaardigheid hunner zaak, tijdens de drukkende tijden der Spaansche overheersching. De eene, gevonden omstreeks een halve meter in den grond van den kelder, heeft tot prent de profeet Elias, die, aan de vervolging van Josabel ontsnapt en door vermoeienis en honger gefolterd, zich heeft nedergevleid in de woestijn. Door eene hand uit een verlichten hemel, waarboven in bet Hebreeuwsch Jehova, is hem een brood toegereikt. Het randschrift luidt: y>afflictos docet viam suam" 1577. (Bedrukten wijst hij zijnen weg 1577.) Op de keerzijde ziet men Daniël in den leeuwenkuil, waarboven mede eene hand uit een verlichten hemel met het Hebreeuwsch Jehova, welke hem het hoofd vlijt. Het randschrift is y>Liberat a condemnantibus animam ejus." (Hij verlost de zijnen van hunne verdrukkers.) Waarschijnlijk is deze penning geslagen ook ter gedachtenis aan de Unie van %-ussel (9 Jan. 1577) op de pacificatie van Gent gevolgd, en waarna het eeuwig edict te Marche en Famine tot stand kwam (17 Febr. 1577). De andere penning, gevonden bij den ino-ang bij den gang van het gebouw, inso-eTijks omstreeks eene halve meter in den grond, is geslagen tot aandenken aan het verbond van Engeland met Frankrijk , waartoe ook de Staten traden, alsmede het verbond met Frankrijk afzonderlijk gesloten; over welke verbonden groote vreugde in den Lande ontstond. De prent ter eener zijde stelt voor drie geharnaste, gehelmde en gewapende krijgers vóór een altaar, prijkende met het opschrift \oLibertas patriae''1 (vrijheid aan het vaderland) en het randschrift y>Communis quos movif sociat" (onderling belang wekt vereeniging). De keerzijde beeldt een krijgsman, wijzende met eenstok op een naambordje, hangende aan een standaard met het opschrift y>Odium tyrannidis" (Haat der dwingelandij). Het randschrift doet lezen: VPitulus Foederis" (Kenspreuk van het verbond). (N. B. Ct.)
MAASTRICHT, 3 Aug. Bij het inrigten der oude Minderbroederskerk tot kazerneering'der infanterie, heeft men op den muur van den Oxaal eene zeer fraaije teekening uit het begin der 16e eeuw ontdekt, voorstellende den Engel, aan de Maagd Maria de geboorte van den Verlosser aankondigende. De Maagd ligt geknield, terwijl de Engel deze" woorden tot haar rigt: ace\ gratia plena, dominus tecum. Het hier gevestigde Oudheidkundig genootschap is met zorg bezig de dunire laag kalk, welke de schilderij b_dekt, van den muur af te halen. Do teekening is uiterst keurig afgewerkt, de figuren zijn vol uitdrukking en de kleurmenging is vol leven.
---

