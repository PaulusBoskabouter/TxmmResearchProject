AMSTERDAM, 18 Augustus.
In een uitmuntend spaansch blad, de Pensamiento, kwam dezer dagen een beschouwing voor over den parlementairen regeringsvorm, thans door het meerendeel der europesche staten aangenomen, en ook door de laatste konstitutie voor de zesde of zevende maal in Spanje ingevoerd. Dit blad veralgemeent te zeer hetgeen het in zijn vaderland waarneemt, als het zegt dat de parlementaire staatsinstellingen haar oorsprong te danken hebben aan de revolutie, en in haar handen een werkzaam middel zijn geworden om tot haar doel te komen. Op dien regel zijn toch uitzonderingen, welke het niet over het hoofd had behooren te zien. Maar als deze in rekening gebragt zijn, heeft men volkomen het regt, den Pensamiento na te zeggen, dat de parlementaire konstitutiën der revolutie dienen om de troonen, nog te sterk om regtstreeks door haar omvergeworpen te worden, te ondermijnen en zoo wrak te maken, dat zij ter hunner tijd van zelven zullen inzakken. Nogtans heette het bij de invoering dier konstitutiën, dat zij, aan den eenen kant de volksregten waarborgende, aan den anderen die troonen zouden stutten. Inderdaad waren zij een transaktie tusschen de vorsten en de revolutie. De eersten zouden hun waardigheid, uiterlijken glans en inkomsten behouden , maar hun magt overgeven in de handen van de tweede. De Pensamiento meent dat deze vorsten alzoo niet anders doen dan de republiek voorbereiden, welke het einddoel van het revolutionaire streven is, en maakt dan de toepassing dier stelling op Spanje. Wij zullen het daarbij niet volgen, maar op onze beurt over het verband tusschen de parlementaire regeringen en de revolutie eenige nadere* opmerkingen geven. In het woelige jaar 1848 is de poging der demagogie om aan alle monarchiën een einde te maken, en over gansch Europa de republiek en het socialismus te verspreiden, na hevigen strijd mislukt. Sedert heeft zij een anderen, maar veel zekerder weg ingeslagen. In plaats van zich terzelfder tijd tegen alle vorsten te keeren, trachtte zij, en met goed gevolg, van de meesten hunner haar bondgenooten en werktuigen te maken. Tot belooning werden zij een tijd lang met rust gelaten, bleven de dolken, bommen en pistolen harer handlangers, in het arsenaal, en werd zelfs het rijk van sommigen hunner uitgebreid met het gebied van andere, der revolutie vijandiggezinde potentaten. Van de vorsten, wier invloed op den gang der algemeene aangelegenheden in Europa niet zonder gewigt is, is Pius IX de eenige, die zich! geheel vrij heeft gehouden van eenige schikking of verbond met de revolutie. De anderen zijn allen, hetzij uit eerzucht, hetzij uit onverstand, hetzij uit magteloosheid, met haar in overleg getreden, en voor een goed deel de uitvoerders harer bevelen geworden. De parlementaire regeringsvorm bewees daarbij groote diensten. Hij onthief de vorsten, ten minste schijnbaar, van hun zedelijke verantwoordelijkheid, en bragt die over naar de partijhoofden, -welke tijdelijk als hun ministers het bestuur voerden. De kroon drukte geen peinzend en zorgend brein meer, maar was slechts een ligt sieraad voor een luchtig hoofd, dat zich om niets te bekommeren had. Immers de lasten der regering, de bemoeijingen met het staatsheil en het welzijn der onderdanen bestonden niet meer. De vorst had alleen den glans van het koningschap te doen schijnen over den arbeid der personen, die zijne dienaren heetten en het volgens de wetten moesten zijn, maar geen anderen meester gehoorzaamden dan de revolutie. Waar het deze gelukt is zulk een toestand in het leven te roepen, haast zij zich niet tot omverwerping eener monarchie, welke haar oogmerken krachtiger bevordert, dan republikeinsche opperhoofden het zouden kunnen of somtijds willen. Doch de toestand van de koningen en keizers, die zich zulk een -rol, uit welke reden dan ook, hebben laten welgevallen, is er niet beter om geworden. Niet altijd blijven de leiders der revolutie eensgezind, en zoo diegenen hunner, welke buiten de regering staan, in strijd geraken met hen, die het bewind uitoefenen en in dien strijd overwinnen , kantelt de troon meteen. De geschiedenis van Koning Otto I toonde het vóór eenige jaren, en nu weder die van Izabella 11. Altijd heeft deze Koningin zich gewillig gevoegd naar den »wü des volks", dat is der bovendrijvende partij, zij heeft haar ministers daaruit gekozen, en geteekend en afgekondigd wat die ministers haar voorschreven, totdat op zekeren dag een vermetel vergrijp der minderheid de meerderheid op de vlugt dreef en met haar de Koningin. Een troon, die niets is dan een voetstuk, afwisselend door de partijen beklommen, in plaats van, boven die partijen uitstekend, er het land en de onderdanen tegen te beschermen, vindt ook wederkeerig bij de laatsten geen bescherming in de ure des gevaars. Wij vreezen dat Europa nog menige herhaling aanschouwen zal van het lot, aan Izabella ten deel gevallen. Het oritgaat, onzer aandacht niet, dat parlementaire regeringen met zulk begin, zulke aanwending en zulk einde niet beantwoorden aan het juiste begrip en den geregelden gang van een konstitutie. Uit de revolutie geboren en door de revolutie als middel gebezigd, kunnen zij niet anders dan de vergiftige revolutionaire vruchten voortbrengen. Het booze voorbeeld werkt echter; en ook elders, waarde konstitutie niet eensklaps door een gewelddaad binnenkwam, maar geleidelijk en wettig werd tot stand gebragt; waar zij een verdrag is, dat de vrijheden der natie zekerheid geeft voor mogelijke willekeur des soevereins, en de regten des soevereinsbeveiligt tegen de aanmatigingen der menigte, een door allen aanvaarde en geëerbiedigde levensregel, — ook daar sticht dit booze voorbeeld onheil. Zelfs in ons vaderland. Onder de woorden: »konstitutioneel" en »konstitutioneele begrippen", verstaan reeds velen niet meer hetgeen uit de bepalingen der nederlandsche konstitutie voortvloeit of daarmede strookt, maar een zeker geheel van liberalistische stellingen, in onze Grondwet niet te vinden en aan buitenlandsche liberale staatswetten of dagbladen ontleend. Zoo zagen wij bij voorbeeld in den konsiderans van koninklijke besluiten, het ))staatsregtelijk begrip der scheiding van Kerk en Staat" aangehaald, ofschoon dit »staatsregtelijk begrip" nergens in de Grondwet te lezen is. Veeleer het tegendeel. Aldus krijgen wij gaandeweg twee konstitutiën. De eene, met duidelijke omschrijving der regten en pligten van overheid en onderdaan, die plegtig bezworen en verder als een kostbaar pronkstuk behandeld wordt; de andere, ongeschreven, zonder tekst, dagelijks wisselend naar de in zwang zijnde meeningen, maar het eigenlijke rigtsnoer der daden onzer regeerders. De eerste bevat krachtige waarborgen tegen elk absolutismus; de andere heeft het absolutismus van den zoogenaamden volkswil, dat is, van de bovendrijvende partij , tot grondslag en bedoeling. De demokratie'alzoo, de heerschappij van het getal, in een monarchaal kleed.
Vele teekenen zijn daarvan reeds zigtbaar. Zie er hier een, dat zeer duidelijk is. In den vorm van een brief, beschouwingen behelzende over de politieke meeningen in een onzer noordelijke provinciën, plaatste een groot liberaal blad, voor een paar dagen, deze regels :
»Men heeft ons hier voor «radicalen", »rooden" gescholden. Wij zien niet op een woord. Waar de zaak goed is, is de naam ons onverschillig. »En omtrent »de zaak" denken de liberalen hier juist zooals de liberalen in andere streken van ons vaderland. Moesten wij ons zelf een naam geven, we zouden voorstellen : geprononceerde liberalen of liever nog: zelf-bewuste liberalen. Want dat is het eenige onderscheid. Hier weet men wat men wil, men geeft er zich rekenschap van. Men durft er ook voor uitkomen, wat men wil. Men protesteert er hier niet tegen, wanneer de tegenpartij beweert meer macht aan den Koning te willen geven dan de liberalen willen. Alleen vraagt men of die meerdere vrijheid, die de tegenpartij den Koning wil laten, niet moet dienen om zelve de handen vrijer te hebben, of de liberalen niet daarom den Koning eene mindere macht toeschrijven, opdat de wil van het volk, van het geheele land de Jioogste wet zij.
»Men coquetteert hier niet met Oranje, maar men is er geen minder trouw onderdaan om. Alleen beweert men met Macaulay, dat de Koning geen doel maar middel is. "Voor het denkbeeld van een roi fainéant, vaneen stroopop-koning — al geeft men die voorstelling volstrekt niet toe — deinst men niet terug, omdat men weet, dat, kon de Koning meer dan invloed, kon hij macht uitoefenen, hij dat ook zou kunnen tegen den wil van het volk. Men laat er zich minder door verschrikken, omdat men meent dat de Grondwet niets anders wil.
»Maar de Grondwet zegt: de Koning is onschendbaar, de ministers zijn verantwoordelijk, daar heeft de wet het gesanctionneerd, dat bij verschil van gevoelen de Koning moet wijken. — Anders is hij niet meer onschendbaar. Met onschendbaarheid is eigen machtsoefening onbestaanbaar."
Zoo natuurlijk schijnen zulke gevoelens velen onzer liberalen, dat niemand hunner er eenige aanmerking tegen in het midden heeft gebragt. En toch, wat is er de bedoeling van ? Deze, dat de Koning slechts de willooze uitvoerder kan zijn van de bevelen der partij, welke tijdelijk het krachtigst is. En ofschoon onze Grondwet een geheele afdeeling bevat — de zesde namelijk — die in achttien artikelen uitdrukkelijk svan de magt des Konings" handelt, wordt ons hier verkondigd dat die Grondwet niet anders wil dan een stroopop-koning , zonder eenige magt hoegenaamd. Dezelfde schrandere tekstverklaarder houdt er een woordenboek op na, volgens hetwelk onschendbaarheid en onmagt synoniemen zijn. Wat is echter de zaak? Dat de Grondwet, zooals het in een vrij konstitutioneel land behoort , 's Konings magt afbakent en de uitoefening er van aan klaar omschreven voorwaarden verbindt, maar die tevens bevestigt. Nogtans, de theorie dat zij de magt van den vorst zou opheffen en hemniets overlaten dan een ijdel gezagsvertoon, heeft ook talrijke aanhangers onder degenen, die geen wartaal schrijven, zooals de opsteller der aangehaalde regels, en in staat zijn hun denkbeelden in minder ongerijmde volzinnen uit te werken. Verscheidene publicisten en staatslieden van naam kleven haar aan. De meeningen en de openbaring daarvan door de drukpers zijn vrij in Nederland, dus ook van demokratische begrippen aangaande de absolute volkssoevereiniteit. Intusschen is het een misbruik dezer vrijheid , dat men die begrippen als konstitutioneel, als den geest van onze Grondwet voorstelt.
In de praktijk komt de theorie hierop neder. ï)e kiezers, door een legale fiktie voor het volk aangezien, benoemen hun vertegenwoordigers; de meerderheid der vertegenwoordigers wijst de ministers aan, die daardoor mandatarissen van den oppermagtigen volkswil worden, en de Koning heeft niets te doen dan hun besluiten, die alzoo tot volksdaden worden, gehoorzaam te bekrachtigen.
Feitelijk zou daardoor het koningschap opgeheven zijn, en evenzeer de vrijheid, welke alleen bestaanbaar is bij het strjkte grondwettige evenwigt deiverschillende staatsmagten, maar sterft bij het absolutismus van een enkele. Het volk — niet het zoogenaamde, dat quasi in de alvermogende meerderheids-ministers verpersoonlijkt is — maar het wezenlijke volk wordt afkeerig van de konstitutie, nadat ze aldus tot een partij-werktuig werd verwrongen, en de ondergang der bestaande konstitutioneele staatsvormenis nog slechts een kwestie van tijd en omstandigheden. Het ligt in de natuur van elke natie om, als zij toch absolutismus moet dulden, dit liever te ondergaan van een monarch dan van partij hoofden. Die neiging is redelijk. De monarch heelt op zijne populariteit en de toekomst zijner dynastie te letten, waarin altijd eenige waarborg ligt tegen al te slecht beheer; partijhoofden kunnen roekeloozer te werk gaan, en houden meestal slechts hun 'oogenblikkelijk belang en dat hunner aanhangers in het oog. Reeds nu is er menige staat in Europa, waar de betrekkelijk nog jonge konstitutie, door de partijschap tot haar uitsluitend voordeel geëxploiteerd, in minachting is geraakt bij hetzelfde volk, dat haar eenmaal met geestdrift ontving en er alle heil van verwachtte. In Spanje, na bijna veertig jaar lang het konstitutioneele stelsel genoten te hebben, ziet de natie reikhalzend naar den soeverein uit, die haar ervan verlost. In België, waar zij een middel is geworden in de hand der minderheid om de meerderheid te onderdrukken, telt zij reeds meer vijanden dan vrienden. Dit verschijnsel, dat zich ook elders zal vertoonen, is zeer natuurlijk. Verwekken, gelijk wij het nu in Frankrijk beleven, de misslagen van het onbeperkt eenhoofdig gezag algemeen den wensch naar konstitutioneele waarborgen, evenzoo brengen de misslagen en de willekeur der partijen het verlangen voort naar het bewind eens Konings, die, in plaats van het woelen dier partijen met den glans van het koningschap op te luisteren, er zijn volk tegen weet te beschutten.
Naar wij met belangstelling vernemen zal de hoogeerwaarde heer Pavy, kanunnik van het aartsbisdom Algiers, aanstaanden Zondag 22 dezer, onder de hoogmis van 10 i ure, in de kerk van den St. Petrus en Paulus (fransche kerk) prediken over het liefdewerk der arabische weezen, door den aartsbisschop van Algiers opgenomen, tijdens den hongersnood in fransch Afrika. Daarna zal een dezer wezen Hamed-ben- Aicha, een kol lekte ten hunnen voordeele houden.
De gisteren gehouden vergadering van de Internationale Vereeniging tot bevordering van den handel was talrijk bezocht. Daar de minister van Financiën door ongesteldheid verhinderd, werd te prezideeren, werd het prezidium door den heer von Hemert waargenomen. De volgende punten van behandeling waren voor de vergadering vastgesteld:
Mededeeling van het doel der Internationale Vereeniging en van de middelen om dit bereiken.
Het handels-kongres te Cairo op 1 November 1869.
Bespreking over het voordeel van de doorgraving van de landengte van Suez voor den internationalen handel in het algemeen en voor de nederlandsche scheepvaart in het bijzonder. Over de middelen om het verkeer van Europa met het Oosten te vermeerderen en voordeeliger te maken. De heer Donat gaf van het doel der Vereeniging een helder expozé en trad verder in beschouwingen over de voordcelen, die voor den handel uit de doorgraving van het Kanaal van Suez zouden voortspruiten. De heer Boissevain betoogde daarna de wenschelijkheid om eene stoomvaart van Nederland op Java tot stand te brengen.
De heeren Mohr en de Clercq deden de wenschelijkheid uitkomen om geen tol op het kanaal van Suez te heffen en om dat kanaal onzijdig te verklaren. Ten slotte der beraadslaging werden drie motiën aangenomen, als: 1° Om de wenschelijkheid te konsïateeren dat op het kongres te Cairo ook- Nederland vertegenwoordigd moge worden;
2° de wenschelijkheid eener stoombootvaart op Java, onder bepaling dat deze aagelegenheid zal worden aanbevolen in de medewerking van den handel en in de zorg der Regering; en 3° de wenschelijkheid om den tol op het Kanaal van Suez af te schaffen, of, mogt deze afschaffing niet mogelijk wezen, hem dan ten minste zoo- min mogelijk drukkend te doen zijn en altijd voor alle vlaggen gelijk. Ten half drie ure was deze vergadering, die inderdaad zeer belangwekkend mag genoemd worden, afgeloopen.
De audiëntie van den ministervan Binnenlandsche Zaken zal op aanstaanden Zaturdag den 21n dezer niet plaats hebben.
Bij koninklijk besluit van den 46n dezer, is aan J. de Bruyn, te Utrecht, vergunning verleend tot het aannemen en dragen van het kruis Fidei et Virtuti en van de gouden medalje 2e klasse, hein door Z. H. den Paus geschonken.
Met genoegen vernemen wij dat het Z. H. Paus Pius IX behaagd heeft, de heeren A. H. Wijking te Amsterdam en W. Brom te Utrecht te benoemen tot ridders van den H. Gregorius den Groote.
Wij vernemen dat bij de heden gehouden wedstrijden aan de Bildt, de eerste vaandelprijs (zilveren medalje, uitgeloofd door den Bond) behaald is door het scherpschutterskorps te 's Hage.
Verkorte balans der Ned. Bank volgens de Staats-Courant:
Disconto-rekening. . . ƒ 50,666,555.30 i Beleening-rekening . . » 38,956,760.— Munt en muntmat. . . » 83,569,833.04 i Belegd Reservefonds. . » 3,110,230.— Geb. en meub. d. Bank. » 434,951.32* Diverse rekeningen . . » 47,732.761}
ƒ176,786,062.44
Kapitaal ƒ 16,000,000.— Reservefonds » 3,344,259.61 Bankbiljetten in omloop.» 129,852,085. Bank-assignatiën in oml.» 2,450. Rekening-cour .-saldo's.» 26,433,193.161; Diverse rekeningen .. » 1,243,074.66}}
ƒ176,786,062.44
'SGRAVENHAGE, 17 Aug. Eergisteren is, ter gelegenheid van den Napoleons-dag, in de kerk van St. Antonius en St. Lodewijk aan den Boschkant een Te Deum gezongen. De plegtigheid is bijgewoond door den heer Baudin, den franschen gezant bij het nederlandsche hof, de leden der fransche legatie, den heer Duruy , oud-minister van Onderwijs in Frankrijk, en vele der hier verblijfhoudende fransche onderdanen. — Des namiddags heeft de heer Baudin, ter eere van den feestdag, een dinee gegeven, waarvoor o. a. de fransche leden der kommissie en der jury voor de internationale tentoonstelling te Amsterdam uitnoodigingen hadden ontvangen. — Het ministerie van Koloniën heeft eene aanzienlijke partij vleesch-extrakt gekocht, bereid in de fabrieken teFray- Bentos (Zuid-Amerika) van het Liebig's extrakt of Meat company limited te Londen, waarvan het algemeen depot te Antwerpen is gevestigd. Dit vleesch-extrakt is bestemd voor Java en wordt daarheen gezonden door tusschenkomst van de Ned. Handelmaatschappij.
's HERTOGENBOSCH, 16 Aug. Vrijdag namiddag is de waterstaats-ingenieur, de heer Leemans, met polderwerkvolk gekomen op den dam in de gracht bij den nieuw te maken uitweg naar het spoorweg-station alhier, en heeft dien dam doen doorsteken, zoodat de ledig gepompte put, tot het verbreeden der vestinggracht gemaakt, volliep; de aannemer, de heer van Seters, heeft protest wegens schade en interessen doen opmaken en terstond zijn werk gestaakt; deze maatregel moet door den waterstaat zijn •genomen op last h&oger hand en op de klagten der polderhesturen, dat door die afdamming hunne landerijen onder water schoten.
Dat het werk hierdoor veel vertraging ondervindt, zal niet behoeven gemeld te ¦worden.
UTRECHT, 17 Aug. Gisteren had bij den kommissaris des Konings, den heer E. C. U. van Doorn, het dinee plaats, waarbij Z. M. de Koning, de prins van Oranje, prins en piinses Hendrik dei- Nederlanden, de leden van de le en 2e Kamer, van Ged. Staten, de prezident van het Bonds-Komitee, de baron van Hardenbroek en enkele anderen aanzaten. Een dronk van Z. Excellentie, den heer van Doorn op Z. M. den Koning ¦werd door Z. M. zelven beantwoord, waarin H. D. deed uitkomen, hoe gelukkig hij zich gevoelde het feest der weerbaarheid, den nationalenwedstrijd, weder te kunnen bijwonen. Het muziekkorps der dd. schutterij liet zich onder het dinee hooren, en mogt zoozeer de goedkeuring van Z. M. wegdragen, dat Z. M.zijn verlangen te kennen gaf een nommer, den Amazonenmarsch, ten tweedemale te hooren.
Omstreeks half 7 ure verliet Z. M. het goevernementshuis, en reed in zijn rijtuig, door vier paarden bespannen, van den zadel gereden, en gevolgd door leden van het koninkl. huis, in een tweede koninklijk rijtuig, naar het kamp.
MIDDELBURG, 16 Aug. Wij vernemen , dat door den heer Lamb eene procedure is ingesteld tegen den engelschen vice-konsul te Vlissingen, den heer Ellinckhuijsen. Deze laatste is gedagvaard om zich bij vonnis der arrondissementsregtbank te Middelburg, uitvoerbaar zelfs bij lijfsdwang, te hooren veroordeelen tot vergoeding van alle kosten, schaden en interessen, door den eischer geleden of nog te lijden, ten gevolge der onregtmatige daden van hem, gedaagde, zijnde o. a.: dat hij heeft goedgevonden om den heer Lamb op 8 Julij, terwijl deze zich op het policie-bureau te Vlissingen bevond om zijn paspoort te toonen, in hechtenis te nemen, hem voorts onder bewaking van beambten der Vlissingsche politie over te brengen naar het hotel Duke of Wellington te Vlissingen, al zijne bagage te onderzoeken of door de politie-agenten te doen onderzoeken, en van hem en zijne echtgenoote eene som geld af te nemen; dat de gedaagde hem dien geheelen dag en den volgenden nacht in genoemd hotel gevangen heeft gehouden onder bewaking van een beamte der Vlissingsche politie en hem, zoowel als zijn huisgezin, in den morgen van 9 Julij met hulp der politie, naar de Rotterdamsche stoomboot heeft doen overbrengen en ook op ]die stoomboot door twee Vlissingsche politie-agenten heeft doen bewaken, om hem te Rotterdam, onder bewaking steeds van die politie-beambten, naar de woning van den engelschen consul te doen overbrengen , alwaar hij door dezen echter onmiddelijk in vrijheid werd gesteld." (Midd. Ct.)
TIELERWAARD, 15 Aug. De ziekte in de aardappelen neemt weinig of niets toe. De tegenwoordige weersgesteldheid werkt de ziekte niet in de hand. De handel is -slap. Gisteren was de prijs algemeen ƒ1.60 a ƒ 1.65 per hectoliter. VUREN, 15 Aug. Eene groote ongerustheid bezielt de landbouwers. Eene keelziekte, die men onder het vee heeft opgemerkt, schijnt van kwaadaardigen aard te zijn. Een landbouwer heeft reeds drie paarden en drie koeijen aan die ziekte verloren. Ook te Dalem, zegt men, heeft men dezelfde ziekte opgemerkt. (Arnh. Ct.) ROERMOND, 16Aug. Gisterenavond hebben op de kermis in het gehucht Kapel dezer gemeente ernstige ongeregeldheden, waarvan de hier garnizoen houdende huzaren oorzaak zijn, plaats gehad. Drie gemeenteveldwachters hielden een burger, die niet ter goede naam en faam bekend stond en in verregaanden staat van dronkenschap verkeerde, aan, en bragten hem weg, waarop een 25 tal huzaren uit eene herberg te voorschijn traden, dien burger met geweld verlosten, twee der drie gemeenteveldwachters op den grond wierpen, zwaar mishandelden en ernstige verwondingen toebragten, zoo zelfs dat een hunner zeer lang en zwaar gebloed heeft; zij wilden toen ook de veldwachters, die hunne sabels trokken om zich te verweeren, ontwapenen, doch gingen op het lossen van een pistoolschot door den derden veldwachter, op de vlugt.
MAASTRICHT, 16 Aug. De installatie van den nieuwen burgemeester van Haarlen, 11. Woensdag plaatsgehad hebbende, heeft tot ernstige botsingen aanleidin"- gegeven. De marechaussee was 'v'erpligt van hare wapens gebruik te maken. Verschillende personen werden ¦¦^kwetst en hebben den nacht in den teren (tijdelijke gevangenis) moeten doorbrengen. De oorzaak der wanordelijkheden schijnt gelegen te zijn in den partijhaat, die nog steeds de Blaauwen (les Bleus) en de Rooden (les Rouges) scheidt. (<?¦ <*¦ L M-)
BLOKZIJL, 16 Aug. Naar men verneemt, is het zeer waarschijnlijk, dat het plan. door eene engelsche landaanwinning-maatschappij gevormd, om hier een gedeelte der Zuiderzee in te dijken, door het leggen van een zwaren dijk van Kuinre naar de Voorst, bij Vollenhove, waardoor ongeveer 2500 bunders land gewonnen kunnen worden, zal worden ten uitvoer gebragt. Door middel van twee stoomgemalen, welke aan weerszijde dezer haven geplaatst zullen worden, zal men hier, wanneer de dijk gelegd is, het water uitmalen. Mogt het plan doorgaan, dan zal deze haven de helft langer en zoo diep worden, dat zelfs de zwaarst geladen schepen hier kunnen binnenloopen.
MEPPEL, 16 Aug. De gunstige verwachtingen van den hooioogst, tweede snede, dreigen groote teleurstelling te ondergaan, nu dewijduitgestrekteoeverlanden tusschen hier en Zwartsluis, door de vele regens en den opstuwenden wind der laatste dagen, weder grootendeels onder water zijn gezet. Het vooruitzigt was anders schoon, daar het nagras overal in overvloed voorkomt.
---

