AMSTERDAM, 24 Julij.
Dank aan het liberalismus, komt er langzamerhand eene dergelijke verwarring van begrippen, dat de woordvoerders van het liberalismus zelven niet meer weten hoe zij 't hebben en zich niet meer afvragen wat betaamt of wat kan en mag, maar eenvoudig wat zij durven. En onder het opzigt van durven gaat men tegenwoordig al heel ver. Men weet hoe sinds jaar en dag het Handelsblad en de Nieuwe Rotterd. Courant, altijd voortgaande in hun liberalisme, hier te lande openlijk en zonder eenig voorbehoud het ongeloof voorstaan en dat ongeloof, zooveel zij kunnen, in de hand werken, zonder daar eenig geheim van te maken: hetgeen getuigt van hunne opregtheid te dien aanzien. Onder den dekmantel van vrijheid van godsdienst te verdedigen en te beschermen, heeft hun schrijven en drijven de strekking, om eigenlijk alle geopenbaarde godsdienst den oorlog aan te doen en in Nederland alleen die godsdienst te doen huldigen, die zoo handig omschreven is met het professoraal woord van »de godsdienst, die boven alle geloofsverdeeldheid verheven is." Middelerwijl die fraaije godsdienstzin door genoemde bladen wordt aangekweekt en verdedigd als de godsdienst, die op de openbare school heerschend behoort te zijn en te blijven, kan men in genoemde organen nog een ander bewijs vinden van hunne goede gezindheid jegens het geloof der Katholieken en j'cgens de Katholieken zelven. Laat er, ook maar waarin de wereld, eene revolutie uitbarsten, het komt er niet op aan welke, noch door welke middelen; laat het Mazzini zijn, die met behulp van Crarribaldi gansch Europa tot de socialistische republiek wil vernederen, of laten het onedele en meineedige staatslieden zijn, zoo als Spanje die heeft, die niet om den wille van een beginsel, maar uit vuig eigenbelang hun vaderland in een poel van jammeren werpen, zoodra zulk eene revolutie (en dat doet zij altijd) eene anti-katholieke vlag uitsteekt, is men zeker dat het Handelsblad en de Nieuwe Rotterdamsche Courant dadelijk toejuichen en met ingenomenheid verhalen en goedkeuren al wat er gebeurt. Zoo is dan de rigting van die bladen zoowel binnen- als buiten 's lands bepaaldelijk anti-katholiek, en kunnen en moeten zij gerekend worden te behooren tot de vijanden van de katholieke Kerk en hare kinderen. Zij zijn thans geworden wat voorheen 'de Fakkel van Tiel en de Waakzaamheid vart-Aeasterdam waren, beide vol haat en venijn tegen al wat; katholiek was. Nogtans waren èn Fakkel èn Waakzaamheid niet vijandiger, noch dweepzuchtiger dan thans het Handelsbl. en de Nieuwe Rott. Cl., met dit tweederlei verschil: I°. datdeFakkel en de Waakzaamheid optraden voor hei Protestantismus, en het Handelsblad en de Nieuwe Rolt. Ct. het opnemen voor het modern revolutionair ongeloof, en 2°. dat de beide voormalige protestantsche bladen er openlijk voor uitkwamen als verklaarde vijanden van de Katholieken; terwijl het Handelsblad en de Nieuwe Rott. Ct. zich de vruchtelooze moeite geven om het mom aan te doen van lieden, die geneigd zijn en zich beijveren om de katholieke belangen te behartigen. Van eene andere zijde zijn zij evenwel wederom gelijkvormig met de Fakkel en de Waakzaamheid, hierin namelijk, dat zij met die beide weekbladen beweren beter te weten wie goed katholiek is, dan de Katholieken zelven, en al de kracht van hun katholieke wetenschap leggen op de woorden «ültramontaan" en «verlicht Katholiek."- De een, de eerste namelijk, wordt zwart geschilderd naar een ideaal, dat Protestanten en ongeloovigen zich scheppen in hun verbeelding, dat van zulk een ideaal geen Katholiek ergens ter wereld een exemplaar kan vinden; de andere, namelijk de verlichte Katholiek wordt gedacht en beschreven naar de type van een Protestant of ongcloovige, die zich, ja, Katholiek noemt, omdat hij Katholiek gedoopt is, maar voor de rest denkt, spreekt en handelt tegen zijn geloof, zooals een Protestant en ongeloovige 't maar kunnen verzinnen. Ziedaar de schering en inslag van eene menigte van stukken, die dag op dag het Handelsblad en de Nieuwe Rolt. Ct. vullen, zonder dat wij gewoon zijn daarvan eenige notitie te nemen. Het thema, dat beide bladen met onbezwcken ijver uitwerken, behalve dat het oud is, laat weinig variatie toe. Of zij nu al de ultramontanen den eenen dag wat zwarter maken dan den anderen en ze daarenboven voor de verandering nu en dan Jezuïeten noemen; of ze daarentegen de onafhankelijke Katholieken, nu en dan, om het nog erger te maken, en ze nog meer protestant en ongeloovig te doen voorkomen, vrije Katholieken noemen; — wat maakt dit alles'? Altijd blijft het een onmiskenbaar belagchelijk feit, dat de beide groote liberale bladen, middelerwijl zij optreden als tegenstanders van al wat Katholiek is, tevens bij de Katholieken willen optreden als de beoordeelaars, wie onder de Katholieken een goed Katholiek, wie onder hen een slecht Katholiek is. En het onnoozelste van deze geschiedenis is, dat beide liberale bladen, niet minder dan voorheen de Fakkel en de Waakzaamheid, zich verbeelden, dat zij daarmee effekt maken om de Katholieken te verschalken.
Waar zij de Katholieken voor aanzien , weten wij niet. Gewis, zij moeten vooral de onafhankelijke Katholieken, de vrije Katholieken, soms ook liberale Katholieken genaamd, een dom slag van volk houden, als zij hen te lijf komen met laffe en ergerlijke vleijerijen, zoo bot uitgedacht en plomp medegedeeld, alsof die Katholieken opgehouden hadden Katholieken te zijn en Protestanten of ongcloovige liberalen geworden waren. En dat geschiedt dag op dag met een hoogen ernst, die de zaak al meeren meer belagchelijk maakt. Die bladen begrijpen niet eens dat al de Katholieken, die ze lezen, hen in hun vuist uitlagchen, om de onbegrijpelijke onnoozelheden, die zij op een toon, als waren zij leeraars van de katholieke Kerk, aan de geloovigen uitdeelen. Die bladen praten zich dronken aan hun eigen dwaasheid, gelijk sommige woordvoerders doen, die arm van hoofd zijn met eene rappe tong. Omdat zij iets dikwijls zeggen en gezegd hebben en niemand zich de moeite geeft zich daarover te bekommeren, meenen zij, dat zij hooge waarheid verkondigen tegen den vijand, die, omdat hij niet antwoordt, geacht wordt niet te kunnen antwoorden en van schrik terug te deinzen. En zie, daar gaan nu de sluizen open, en de vergaarbak van deels hatelijke , deels uit onwetendheid voortkomende onnoozelheden vloeit ongestoord voort, en geeft wat hij heeft of wat eene kinderachtige slimheid daaraan toevoegt. Een artikel is niet meer genoeg; er komen er twee op één dag en 't wordt eene litanie van aardigheden en speldeprikken en stompen of bijten, alles door elkander, tot eene lange reeks van regelen en volzinnen gemaakt, waarbij men 's nachts zou moeten opblijven, als men er zich een pligt van wilde maken om er door te komen.
Neem b. v. het Handelsblad van 11. Vrijdag. Daar vindt gij op de eerste bladzijde een lang en lam artikel, om te betoogen dat de Ultramontanen onder de Katholieken zijn of schurken ol dommerikken, naar keus, terwijl de vrije Katholieken brave, knappe Katholieken zijn, die zich behoorden te vereenigen, om, natuurlijk onder de hoede en voorlichting van het Handelsblad, de katholieke belangen in Nederland eens goed en degelijk te verzorgen tegen den overmoed of de domheid van de ultramontanen, die deze belangen geheel in het riet sturen. Er behoort alzoo een verbond te komen, dat de zaak op goede grondslagen vestigt. Ten dien einde worden de verlichte Katholieken van Nederland opgeroepen en aangemaand, om dat verbond te vormen naar de leest van het verbond, dat onlangs in Zuid-Duitschland is tot stand gebragt en vier bepalingen heeft vastgesteld, welke bepalingen, om er de beteekenis goed van te vatten, noodig hebben de toelichting, dat de verbondenen van Pforzein optreden ter gunste van de goevernementsmannen, die in Zuid-Duitschland stelselmatig de Kerk verdrukken tegen alle regt en billijkheid in. Het is cene onbetwiste zaak, dat in Zuid-Duitschland de vrijmetselaars-goevcrncmenten, die daar zijn — en er zijn geen andere — geen spitsvondigheid en geen geweld ongebruikt laten, om de Katholieken in de bewaring van hun geloof te hinderen. Tot steun nu van die goevernementen hebben eenige zich noemende Katholieken een bond gevormd. Maar diezelfde Katholieken hebben, naar het voorbeeld van eenige dergelijke Katholieken uit het bisdom van Trier, een adres opgesteld tegen het aanstaand Koncilie, waarin zij zich vermeten om aan het Koncilie de les te lezen, met dat Koncilie te beduiden, wat het niet zal mogen doen op straffe van anders de welwillende gehoorzaamheid der onderteckenaars te verliezen. Nu, die Katholieken moeten, blijkens het Handelsblad, tot voorbeeld strekken van de verlichte Katholieken in Nederland, ten einde gezamenlijk zich te verbinden: 1° tot bestrijding van de aanmatigingen der geestelijkheid; 2" tot cene juiste beschrijving van de wezenlijke kerkelijke regten; 3° tot aankweeking van vrede in de r. k. Kerk, van Christelijke verdraagzaamheid en achting jegens andersdenkenden; A° tot krachtige bestrijding van de misbruiken van den kansel tot politieke doeleinden.
Uit dit fraaije programma, als wij dat wilden ontleden, zou eene Kerk te voorschijn komen naar den smaak van het Handelsblad, maar die alles behalve katholiek en zelfs welligt niet meer protestantsch en zeer zeker liberaal en modern zijn zou. Wij betwijfelen het of het Handelsblad in Nederland veel verlichte Katholieken zal vinden, die de liefhebberij zullen hebben om ten genoegen van het Handelsblad eene nieuwe sekte te stichten in de manier van Ronge en konsorten, die nog altijd, maar overal vruchteloos, in de dienst van de revolutie pogingen doen om de rust en den vrede in de Kerk te verwoesten.
Behalve dit voorsluk van het Handelsblad, opent dit blad het bijvoegsel van dien dag met oen 4° artikel van een zich noemend multapalior, een man, die getuigt veel te lijden, maar desniettemin hoogst waarschijnlijk aoed en welgedaan voor het Handelsblad zucht en steunt over den jammer, dat tot dusver verlichte, onafhankelijke, vrije, liberale Katholieken zoo wéinig te' beduiden hebben. De man heeft bereids vier met de el uitgemeten artikelen geleverd, die nu eens als hoofdartikel, dan onder de binnenlandsche berigten verscholen, of in het Rijblad geplaatst zijn; zoodat zij voor het Handelsblad zelf een raadsel schijnen waar zij te huis behooren. Wij hebben vandaag zeer zeker niets 'te zeggen over de jeremiades van den veelklager, die zich veellijder heet, maar gewis zullen wij daarover later iets hebben meèle deelen.
Wij deelen bier mede tle hollandsche vertaling van de merkwaardige en vereerende Breve, waarmede Z. H. heeft willen antwaorden op de adressen, door de geestelijkheid en de leeken van het bisdom van Roermond hem aangeboden bij gelegenheid van zijn vijftigjarig priesterschap.
»Aan Onzen Eerwaarden Broeder Joannes Augustinus, bisschop van Roermond, aan het kapittel van zijne kathedrale kerk, aan de geestelijkheid en aan het geloovige volk van de diocezen Roermond.
---

PIUS P.P. IX.
Eerwaarde Broeder, geliefde Zonen, heil en ApostoHschen zegen!
»Uwe brieven , Eerwaarde Broeder en •reliefde Zonen, waren Ons bijzonder aangenaam, zijnde deze niet alleen een blijk van uwe opregte toegenegenheid en godsvrucht, maar vooral een klaar bewijs van een levend geloof, dat zich door de liefde veropenbaart. Ja! het een en ander bevestigen op eene sprekende wijze Zoowel uwe voortdurende manier van handelen, als gansch bijzonder den schitterenden ijver, waarmede gij hebt getracht de regten van dezen Heiligen Stoel te verdedigen, hetzij door de aan Ons aangebodene krijgslieden, hetzij door de ruime geldelijke bijdragen. Voorwaar! delof,waarmede gij in meergezegde brieven verheft de bezorgdheid en standvastigheid van dezen Stoel der waarheid in het bestrijden der dwalingen en in het onderwijzen van de ware leer; de onderworpenheid, waarmede gij belooft te zullen aannemen wat door dezen Stoel wordt bevolen of wat door het toekomstig Koncilie zal worden vastgesteld of bevestigd; uwe gevoelens van dankbaarheid wegens de herstelling der kerkelijke hiërarchie bij u te lande; de overwinning, die gij aan dezen Stoel voorspelt, en de aanhoudende gebeden om die overwinning te bevorderen; leggen zoo duidelijk het leven van uw geloof aan den dag, dat gij den lof, door den Apostel aan het geloof der Romeinen toegezegd, u schijnt waardig gemaakt te hebben. Van u dan, die zoo innig door hart en geest met Ons vereenigd zijt, nemen Wij met dankbaarheid aan uwe heil- en zegenwensehen en uwe offers. En dewijl Wij wenschen dat dit alles beloond worde door eene ruime vergelding, waardig de verhevenheid der gevoelens daarbij aan den dag gelegd, zoo hebben Wij God gebeden dat Hij u voor alle listen en gevaren beware, dat Hij uw geloof hoe langer hoe meer versteike en de liefde met een hevigen gloed ontvlamme.
»Wij deelen Ü, Eerwaarde Broeder, beminde Zonen, op de minzaamste wijze Onzen ApostoHschen zegen mede, als onderpand van deze goederen en als de verzekering van Onze dankbaarheid en toegenegenheid. «Gegeven te Rome, bij St-Pieter, den 3 Julij 1869 van Ons Opperpriesterschap het XXIV. (Was get.) PIUS P. P. IX." Heden ochtend ten 9 ure gaf het hijschen der vlag van de Koninklijke Nederlandsche Zeil- en Rooi vereeniging op den oostelijken afsluitdijk aan het IJ, het teeken, dat het nationale feest, de wedstrijd, door de vereeniging uitgeschreven, weldra een aanvang zou nemen. Een aantal vlaggen versierde het terrein en de tribune, en gaf daaraan een regt feestelijk aanzien. De breede watervlakte van het IJ bood een allersierlijkst schouwspel aan. Ongeveer ten 11 ure arriveerde Z. K. H. prins Hendrik der Nederlanden op het terrein, die namens het bestuur der vereeniging op hartelijke wijze werd verwelkomd door den president, den heer Rutgers van Rozenburg. Toen de prins op het terrein verscheen, bood het wachtschip, een eigenaardig schouwspel aan. Op zeemans wijze werd de prins begroet, want in een oogwenk paradeerde de gansche bemanning van dien bodem in het wand en een driewerf herhaald: Hoezee! schalde in het rond. Bij de wedstrijd met vier riems gieken , geroeid door zeevolk , onverschillig van welke natie, waren 2 inschrijvers. Miranda, Zeil- en Roeivereeniging de Maas, Rotterdam, behaalde den prijs: de tweede aankomende was de Amstel, van de amsterdamsche Roeiklub Cloanthus. Als een staaltje van verdraagzaamheid te Elburg kan do volgende advertentie dienen, welke eenigen tijd geleilon in de Haarlemmer Courant voorkwam. Er werd daar een agent van policie gezocht, en in de advertentie, daartoe in de Haarlemmer Courant geplaatst, worden van den geschikten kandidaat o. a. deze twee voorwaarden geëischt: 1. dat hij geen gebruik van sterken drank maakt-2. dat hij is van de „«hervormde godsdienst." In Brack's Doelen-Hotel alhier zijn heden aangekomen Z. K. H. Prins Hendrik der Nederlanden en baron van Heerdt. Onder de aanzienlijke personen, die zich thans in het Hotel Garni tejcheveningen ophouden, bevindt zich döEWTsche admiraal Sir William Hutcheon Hall K. C. B. — F. R. S., met zijne echtgenoote the honorable Lady Hall, dochter van den komrnandant van het Britsche oorlogschip Warrior, waarop admiraal Hall zich bevond toen de Prins van Oranje daarmede in 1843 weder naar het vaderland is overgevoerd.. fB. v. Z. H.) De tentoonstelling van voorwerpen voor de huishouding en het bedrijf van den handwerksman in liet Paleis voor Volksvlijt is den 20 dezer door 2797 den 21" door 4301 en den 22" door 5962 personen bezocht geworden. Openbare vergadering van den Raad van State, Afdeeling voor de geschillen vam bestuur, op Woensdag den 28" Julij 1869, des voormiddags ten elf ure. De gewone audiëntie van den minister van Koloniën zal op Woensdag den 28" Julij aanstaande niet plaats hebben. Z. M. heeft H. P. J. van den Berg erkend en toegelaten als konsul van Wurtemberg te Samarang. ARNHEM, 23 Julij. Gisteren gebeurde alhier een droevig ongeluk. De baron H. van K. wilde van den stalhouder R. twee paarden koopen en beproefde die met hem voor een rijtuig. Bij het uitwijken voor een mestkar kantelde dit. Beide personen vielen op de straatsteenen, eerstgenoemde met het hoofd, ten gevolge waarvan hij eenigen tijd daarna is overleden, terwijl de andere zich gevaarlijk bezeerd heeft en ondragelijke pijnen lijdt.
HEILIGERLEE. 20 Juli. Als men hier, tegen den avond bij de zoogenaamde Kloostertil de bedrijvigheid aanschouwt, die op dien tijd daar gedurende ruim eene week heerscht, dan staat men te regt verbaasd, wat het kleine en gerino-e kan doen. Wagens en karren vol russchen. worden er aangevoerd, verkocht en in schepen opgestapeld, om zoo bij scheepslading verzonden te worden, 't Is dan ook een gouden tijd voor hen, die daar werk van maken. Wie dat russchensnijden goed verstaat; —en groote kinderen doen het al, — en daarbij weet, waar hij ze zoeken moet, kan wel 4, 5 a 0 ' bos 's daags snijden. Ze worden op dit oogenblik verkocht tegen 30 a 32 et. het bos, zoodat men hier arbeidersgezinnen aantreft, die er eiken avond 5a 0 gulden voor te huis brengen. Aardig geld voor" zoon buitenkansje. En toch helpt het niet velen , omdat zoo weinigen de kunst van sparen verstaan. Hiervan kon een arbeidersgezin anders nog een weinig overhouden. Er zijn ambtenaren genoeg1, die zulke goede weken niet hebben.
(JST. R. BL) MASTENBROEK, 21 Julij. Ten gevolge van de natte weersgesteldheid gedurende den hooibouw, waardoor in het eer-t zeer veel nat hooi is binnengehaald , begint het hooi hier en daar te broeijen; intusschen wordt het meestal uit de bergen gehaald om het broeijen te stuiten. Hooi dat naauwelijks 2 a 3 weken heeft gezeten, is reeds zwart. Ongelukken hebben er echter nog niet plaats gehad, ofschoon men er niet zonder reden voor bevreesd is.
HOOGE ZWALUWE, 22 Julij. Werd er in eenige streken van ons vaderland te veldstaand vlas verkocht ii ƒSOO per bunder, op eene hier plaats gehad hebbende verkooping bragt het boven de ƒ6OO, -ja zelfs ƒ774, per bunder op. Men is reeds druk werkzaam met het te plukken. De boekweit staat in onze omstreken met gunstig, over het algemeen .net hooger dan la. voet, en reeds in vollen bloei. De rogge is niet lang van stroo en niet zwaai"van aren: hier en daar is daarvan ± gedeelte door de muizen vernield. De paai denbooneii beloven veel; de tuinvruchten staan, vooral op de lage gronden, zeer goed. SCHOTERLAND, 21 Julij. Indemaailanden, »de Greven" genaamd, heeft gisteren het volgende treurige ongeluk plaats gehad. Twee arbeiders raakten aan het stoeyen in de nabijheid van een pas gescherpte zeis, toen een van hen met den voet in de zeis sloeg, waardoor de spieren geheel werden doorgesneden; dit had zulk een geweldig bloedverlies ten gevolge, dat de man, hoewel men zoo spoedig mogelijk geneeskundige hulp heeft ingeroepen, reeds in den laten avond aan de gevolgen overleed.
ZWOLLE, 22 Julij. De hooioogst is rijk en gezegend geweest. De bergplaatsen zijn stopvol, en wat de boer missen wil, kan hij tegen hoogen prijs afzetten, want de markt is graag door den grooten inkoop voor het buitenland. De prijs van ƒl4 a ƒl6 per 1000/2 Nederl. ponden is de koers.
---

