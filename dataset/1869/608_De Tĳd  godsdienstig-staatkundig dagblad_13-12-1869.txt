BIJDRAGEN VOOR HET Vatikaansche Koncilie.
Bedrag der vorige opgaaf, f 10,049.851 Soest. H. Vader! schenk uwen zegen aan een zieke! . . 10.— Nijmegen. H. Vader! schenk mij uwen zegen! .... 1.23| Rotterdam. M. A. D. . . . 10.70 Wassenaar 10.— Dordrecht. N. N. 17 November en 8 December 1869. Bhjv' Neêrland onafhankelijk, Als Rome is onvergankelijk. 1000.— Aarlanderveen, 8 December 1869. Hoe kunnen wij onze gebeden aan de H. Maagd het aangenaamst maken ? Door bij dezelve goede werken te voegen, als vasten, tot de H. Kommunie te naderen, aalmoezen enz. enz. 50.— Utrecht. Ter eere van de Onbevl. Ontvangenis. . . 2.50 Delft. Door tusschenkomst van den Boekh. A. M. van Dijk: a) P. C. Voor Z. H. den Paus. Ter eere van den H. Jozef, tot zekere intentie ƒl2.—; b) H. W. Ter eere van de Onbevl. Ontv. ƒ1.—; c) Tot zekere intentie ƒl.—. Te zamen. . . . 14.— Dronryp. N^IO.—;N./10.~. Te zamen 20.— Z. Voor het Koncilie . . . 325.— Vaassen. Eenige ingezetenen. Voor 't Koncilie .... 110.— Dinteloord. N. B. Op het feest van O. L. V. Onbevlekt Ontvangen 25.— Brielle. Uwe getrouwe kinderen. Zegen, H. Vader, ons huisgezin 1 9.90 Bergeijk 't Loo. Ter bekeering van alle dwalenden — tot voortplanting van het H. Geloof en voor den vrede, de rust en zegepraal der katholieke Kerk: van den ¦Eerw. heer pastoor ƒlO.—; en uit de parochie door zijn Eerw. tusschenkomst nog ƒl5.—. Mogt iemand denken : het is niet veel, dat hij zich herinnere de woorden van Tobias kap. IV vs. 9. Si multum tibi fuerit, abundanter tribue: si exiguum tibi fuerit etiam exiguum libenter impetiri stude. Praemium enim bonurn tibi thesaurisas in die necessitatis. Te zamen . . 25.— Uden. a) Emitte spiritum tuum, et creabuntur; et renovabis f aciem terrae Ps. 103 ƒ210.— ; b) de Brigittinnen ƒs.— ; c) A. v. d. B. R. ƒ5.—; d) de Ursulinnen ƒ5.—. Te zamen. . . • 225.— Veghel. Opdat de onfeilbaarheid des pausen en de hemelvaart van de Onbevlekte Maagd en. Moeder Gods Maria als dogma worden uitgesproten, bijaldien de Paus en de Vaders van het Koncilie het tijdstip daartoe geschikt achten .... 10.— Zwolle. N. N. Tot zekere intentie 60.— Oudenbosch. H. V, J. A. G. Bz. vraagt den zegen voor zich en voor hen, die hem lief zijn 25.— J. 'M. Tot meerdere eer van God 25.— Steenwijkerwold. J. S. Jz. Op den feestdag der Onbevl. Ontvangenis, voor het Vatikaansche Koncilie . . . 20.— Poeldijk. A.H. ƒ2o.—;N.H. A. ƒlo.—; D.B.H. J 5.— ; m/l. ƒ5.-; G. B. Z. ƒ2.50. Te zamen. . . . 42.50 Uit dankbaarheid voor ontvangen zegen 25.— Voor Z. H. Pius IX. Uit dankbaarheid 25.— Zandvoort bij Haarlem. Parochie St. Agatha. Fest. imm, eonc. B. M. V. De Misdienaars. Stedehouder van Christus, wettige opvolger van den H. Petrus, zegen ons ! ƒ1.50; verscheidene liefdegiften: koningin,
Tiansporteeren ƒ 12.120.69
Transport ƒ12.120.69 zonder erfzonde ontvangen, bid voor ons! ƒ5.50; de leden van het zangkoor. Credo.... et in unun> Dominum, Jesum Christum.... et in unam sanctam Catholicam et Apostolicam Ecclesiam ƒ 7.—. Te zamen. 14.— Totaal. . . . /12.134.69
---

AMSTERDAM, 11 December.
Blijkens alle berigten uit Rome, is de groote plegtigheid van de opening van het vatikaansch Koncilie niet slechts ongestoord, maar met den meesten luister en onder den toeloop van eene ontelbare menigte, van heinde en verre toegestroomd, volbragt. Insgelijks blijkt het' uit de berigten uit Rome, dat zij een diepen indruk gemaakt heeft, hetgeen niet te verwonderen is, want grootscher schouwspel was voorzeker op deze aarde niet denkbaar, dan dat op den dag dei- Onbevlekte Ontvangenis van de heilige Moedermaagd te Rome geleverd werd. Welligt zal het dekreet, waardoor het Koncilie geopend verklaard is, openbaar gemaakt worden met de Allokutie, te dier gelegenheid door den H. Vader uitgesproken. Zoodra dit het geval is, zullen wij ons haasten die stukken vertaald ter kennis onzer lezers te brengen.
Wij hebben reeds vroeger gemeld, dat de beraadslagingen van het Koncilie niet openbaar zijn, en dat alle leden bij eede aan geheimhouding zijn gebonden. Het is desniettegenstaande te verwachten, dat de liberale ongeloovige korrespondenten eene menigte van tijdingen zullen afzenden, die alle, zonder uitzondering, moeten gewantrouwd worden- Het is genoegzaam zeker, dat er in of bij Rome eene leugenfabriek zal opgezet worden van allerlei berigten, naar gissing, valsche geruchten en door moedwil verzonnen, bij elkander geraapt, om de wereld te misleiden. Een ieder wachte zich voor schade! De Paus zelf heeft openlijk verklaard, dat de eerstvolgende zitting van het Koncilie zal plaats hebben op den feestdag van Driekoningen. Dan eerst zullen wij met zekerheid vernemen wat er inmiddels in de sektiën-vergaderingen verrigt is. Al wat vóór dien tijd van de werkzaamheden van het Koncilie verhaald zal worden, kan niet anders dan uit gissingen voortkomen en moet volstrektelijk gewantrouwd worden. Dewijl alle leden van het Koncilie met al de bedienaren daarvan gelijkelijk staan onder den eed van geheimhouding, zoo kan niemand buiten hen iets met eenige vertrouwbare geloofwaardigheid verzekeren omtrent hetgeen in de sektie-vergaderingen van het Koncilie gebeurt oi beslist wordt.
Zulks belet niet, dat de bisschoppen en prelaten, die te Rome tot het Koncilie zijn bijeengekomen, omtrent sommige kwestiën van den dag in private gesprekken, buiten en vóór het Koncilie gehouden, hunne meening omtrent sommige punten hebben kunnen doen kennen. Neem b. v. de kwestie van de onfeilbaarheid van den paus: juist omdat er ettelijken zijn, die, ofschoon vruchteloos, pogen haar te betwisten, en anderen de behandeling van die vraag ontijdig noemen, juist daardoor is de gelegenheid gegeven om er in de private gesprekken der bisschoppen onderling veel over te spreken. Maar al sprekende geven zij van zelven te kennen, hoe zij omtrent beide vraagstukken gezind zijn. Men leert daardoor de fyzionomie van de vergadering' kennen. leder kan daaruit verwachtingen opmaken, die, al mogten zij ook zeer gegrond zijn, toch slechts verwachtingen blijven, zoolang de vraagstukken niet in het Koncilie behandeld en beslist zijn. Private meeningen, zelfs omtrent
de ontwijfelbare leer der Kerk,
blijven
privaat, zoolang het Koncilie geen uitspraak gedaan heeft, en of hef uitspraak doen zal, kan nooit met volkomen zekerheid worden gezegd, zoolang de beraadslaging op'cn is. B. v. al is het zeker, dat de paus in den meermalen besproken zin onfeilbaar is; daarom is het niet zeker, dat het Koncilie zulks nu toteen geloofspunt zal verheden, ofschoon het toch waarschijnlijk is, dat het dil doen zal.
Wij hebben 't noodig geacht, dit goed te doen uilkomen, omdat wij heden uit den Univers eenige berigten overnamen aangaande de stemming, die onder een overgroot aantal leden van het Koncilie heerscht Wij achten die berigten geloofwaardig; allhans zij komen overeen met de inlichtingen, die wij bezitten. Maar of zij daarvan leveren zullen wat zij aanleiding geven om te verwachten, dat is eene andere vraag, waarvoor wij niet kunnen en mogen instaan. Intusschen is het ook een opmerkelijk incident, dat Mgr. Dechamps, aartsbisschop van Mechelen, door Mgr. Dupanloup in zijne cirkulaire weersproken, aan den bisschop van Orleans een brief heeft gerigt, gedagteekend uit Rome, waarin hij den franschen prelaat weerlegt, en eindigt met den wensch uit te drukken, dat hij zijne oppozitie zal terugnemen.
Men ziet het bijna nooit, dat liberale bladen met elkander kijven; deze week gebeurde dit nogtans, eu wel naar aanleiding -van een berigt uit Rotterdam in het Handelsblad. De N. Rotterdamsche Courant maakte zich daar zoo boos over, dat z'y" in dien fijn beschaafden stijl, waardoor zij zich onderscheidt sedert zy door ex-predikanten wordt geredigeerd, het Handelsblad een oud wijf noemde. Van waar die gramschap? Het Handelsblad had medegedeeld, dat in de sociëteit Amicitia te Rotterdam de heer mr. des Amorfe van der Hoeven gedeballoteerd werd, dewijl hy van Protestant Katholiek was geworden. Het feit der deballotage kan de A. Rotterdamsche Courant natuurlijk niet loochenen, maar het Handelsblad had niet mogen zeggen dat die haar oorzaak vond in de geloofsverandering. Daar zien de liberalen niet op, vooral die van Rotterdam niet; zij vragen er niet naar of iemand Protestant dan we! Katholiek is; zij zijn de verdraagzaamheid zelve enz, enz. Wij twijfelen er aan of in gansch Rotterdam één oud wijf — om de taal der N. Rott. Ct. te spreken — te vinden is, dat nog een enkel woord van dit gebeuzel gelooft. De heer Des Amorie van der Hoeven is een man — het blad zal het ons niet tegenspreken— van deftige familie, bekenden geacht wegens zijn kunde, wetenschap, zeldzame talenten en degelijk karakter, eu die in vele politieke kwestiën, vooral in de koloniale, dezelfde gevoelens voorstaat als de te Rotterdam bovendrijvende partij. Welke reden, welk voorwendsel zelfs is er dan, anders dan zijn geloof, om hem uit te sluiten? Het Handelsblad moge, van het liberale standpunt bezien, ongelijk hebben gehad om, misschien wel wegens achteloosheid, het ware motief der uitsluiting zoo onbewimpeld te noemen, de Nieuwe Rotterdamsche Courant maakt de zaak erger in plaats van beter met het daarover in het openbaar te kapittelen. Het is waar, de regel dezer bladen is om, wanneer een Katholiek uitgesloten wordt, te zeggen dat dit geschiedde wegens gemis aan bekwaamheden, verschil van politieke rigting of iets van dien aard, doch de meening der Nieuwe Rotterdamsche Courant, dat die regel ook nu nageleefd worden kon, geeft geen hoog denkbeeld van haar doorzigt. De deballotage, om zulke redenen, zal een man als den heer van der Hoeven niet krenken, en bij velen zal zij hem zelfs een eeretitel worden. Het beoogde doel wordt dus geenszins bereikt; daarentegen is door deze daad een kleingeestigheid en bekrompenheid aan den dag gelegd, die de N. Rotterdamsche Courant wel meer en meer in het licht stellen, maar niet uitwisschen kan.
Bij koninklijk besluit van den 9n dezer, is aan S. Vernooy, te Amsterdam, vergunning verleend tot het aannemen en dragen vande gouden medalje 2e klasse, hem door Z. H. den Paus toegekend.
Z. M. - heeft op zijn verzoek eervol ontslagen als ontvanger de;- registratie en domeinen te Doesburg, L. Dittlinger, behoudens aanspraak op pensioen ;°aan A. H. Bakker Korff is vergund het aannemen en dragen der versierselen van ridder der Leopolds-orde, hem door Z. M. den Koning der Belgen geschonken.
Gedeputeerde Staten van Noordbrabant hebben aan de Tweede Kamer mededeeling gedaan van een adres, door de Staten hunner provincie aan den Koning ingediend, waarbij zij verzoeken, dat de eischen tot het storten van gelden door de koncessionarissen van den ontworpen spoorweg vau Tilburg—'s Bosch—Nijmegen , zoowel als voor den buurt-spoorweg Tilburg—Langstraat, tot bekostiging van defensiewerken worden ingetrokken, en in 't algemeen dergelijke eischen niet meer aan aanvragers van spoorwegkoncessiiin mogen worden gesteld.
KAMPEN, 9 Dec. De luthersche predikant Lohr heeft in de koncertzaal alhier eene voorlezing over het Koncilie gehouden, die druk bezocht was. Zijn redevoering was niet veel anders dan een herhaling van hetgeen reeds in het Handelsblad, de Nieuwe Rotterdamsche Courant enz. over de oekumenische Kerkvergadering werd opgedischt, versierd met eenige meer of minder juiste mededeelingen uit de kerkelijke geschiedenis. Z. Eerw. bragt natuurlijk ook den uit zijn klooster weggeloopen ex-pater Hyacinthe bij dit onderwerp te pas, en noemde hem een groot man, die aan de Katholieken een navolgenswaardig voorbeeld gaf. Het Koncilie zelf vond Z. Wei-Eerwaarde geheel onnoodig, en niet meer passend voor onzen tijd. Het scheen hem zeer te verwonderen , dat het nogtans gehouden werd. Hij verlangde voorts, dat er een nieuwe godsdienst zou ontstaan, doch het bleek niet of hij daar zelf de stichter van wenschte te wezen. In dat geval zou Kampen misschien nog beroemd worden, als de bakermat van de sekte der Lorrianen.
GRONINGEN, 9Dec. Door het stedelijk bestuur zijn reddingstoestellen voor drenkelingen geplaatst bij een aantal ingezetenen, die aan of in de onmiddellijke nabijheid van water wonen, zoowel binnen als buiten de stad, alsmede op verschillende andere publieke plaatsen, o. a. in de weeg- en brugwachters-huisjes. De bewaarplaatsen worden aangeduid door een wit bordje, waarop die toestellen zijn afgeschilderd. Wij juichen dezen maatregel ten zeerste toe, daarliet toch maar al te bekend is, dat velen op het ijs op verre na niet de noodige voorzigtigheid in acht nemen.
— De spoorweg werken alhier zijn thans zoo verre gevorderd dat spoedig, nu daarin door de wissels op het emplacement geen verhindering meer kan ontstaan , de spoorlegging naar Meppel zal worden aangevangen.
NIEUWE-DIEP, 9 Dec. Maandag avond nam zekere d. V, alhier plaats in den laatsten spooitrein naar Rotterdam, het plaatskaartje kostte hem ƒ 3,05; nabij Schagen gekomen, stak hij zijn hoofd uit het portier en nam de wind zijn pet mede; hij aarzelde geen oogenblik om uit den waggon te springen, daar hij, naar hij zeide, zijn pet niet in densteek wilde laten. Een op den weg aanwezige werkman vond den pet en een eind verder den onbezonnene, die eenige keeren in het zand of liever in het slijk was omgewenteld. Hij herkreeg spoedig zijn bewustzijn en had — wonder bovenwonder — hoegenaamd geen letsel bekomen ; hij wandelde naar Schagen, waar hij overnachtte. Den volgenden morgen wilde hij met het plaatskaartje van den vorigen avond zijne reis voortzetten, doch te vergeefs; er moest op nieuw ƒ 3,05 betaald worden. Als men slechts / I.— voor het logement rekent, dan kost die pet hem thans ƒ 4 en bijna het leven.
DALFSEN, 10 Dec. Gisteren begaven zich een aantal heeren en dames op het ijs, om zich met schaatsenrijden te vermaken. Het ijs was echter nog te broos, om de zwaarte te kunnen dragen, zoodat een twintigtal dames er doorzakten. Allen werden echter door de aanwezige heeren bijgestaan , en kwamen alzoo met den schrik en een koud bad vrij.
DELFT, 10 Dec. Wij vermeenen met zekerheid te kunnen melden, dat hier eenehefdadigheidspredikatie, ten behoeve der armen van de H. Vincentius-Vereeniging , dit jaar zal gedaan worden door dea leer Eerw. heer Mgr. J. T. van Brussel, kamerheer van Z. H. en deken aldaar (waarna eene kollekte zal geschieden), op Dingsdag den 14" December, des avonds ten 6 ure, in de Parochiekerk van den H. Jozef.
MAASTRICHT, 10 Dec. Naar men verneemt zal met Januarij e. k. een gedeelte der spoorweglijn Venlo-Hainbursr voor het algemeen verkeer geopend worden en wet de lijn Haltern-Munster. Keeds zyn de beambten aangesteld en moeten deze zich eerstdaags op hunne respektieve standplaatsen bevinden
---

Telegrammen.
PARUS, 10 Dec. Aan de leden van het Wetgevend Ligchaam zijn het Gele en het Blaauwe Boek rondgedeeld. Het Gele Boek bevat negen dokumenten betreffende het Koncilie. Het laatste daarvan is gedateerd 10 November. Voorte zijn er 18 stukken aangaande de turksche wet betreffende de nationaliteiten; het rapport van Nubar Pacha en dat der buitenlandsche kommissie, benevens 18 dépêches over de kapitulatiün in Egypte, 2 van de kommissie voor de Donau-vaart 15 over Tunis, 18 over Japan en 8 over aangelegenheden van handel. De meeste dezer stukken hebben betrekking op bekende feiten. r
In het Blaauwe Boek, dat den binnenlandschen toestand betreft, wordt met betrekking tot de zaken des handels onder anderen gezegd, dat op verschillende plaatsen de industrieelen klagten hebben aangeheven tegen het fransch-engelsch handelstraktaat, en dat het goevernement zich alsnu zal beijveren om die voorzigtigheid, welke omtrent zulke behartenswaardige belangen vereischt wordt, te doen zamengaan met de belangen der internationale transaktiëa, die onder het sedert 18Ö0 gevolgde stelsel gestadig ziin vooruitgegaan.
In het verslag omtrent den algemeenen toestand wordt gezegd, dat de staat van zaken in den Noord-Duitschen Bond en in Zuid-Duitschland geene aanmerkelijke veranderingen heeft ondergaan, en de betrekkingen met Duitschland zijn steeds van den meest vriendschappelijken aard geweest.
Wijders wordt gezegd, dat het rapport omtrent den ünanciëelen toestand later zal worden medegedeeld. In het Wetgevend Ligchaam hebben de heeren Pelletan en Picard de tusschenkomst van het bestuur in de verkiezing van Kerisouet gelaakt. De heer Latour heeft den heer Forcade verdedigd. Deze verklaarde, dat hij niet tot officfëel kandidaat was gesteld en sprak bepaaldelijk de bewering tegen, dat het goevernement ergens de keuze van officieele kandidaten had doorgedrongen. Alleen de oppositie, zeide hij, doet dit. De heer Picard ontken;le daarop dat de oppozitie ooit eenig imperatief mandaat erkende.
De heer Estancelin gaf te kennen dat het goevernement zich altoos had afgetrokken van de afgevaardigden, die somtijds legen de regering hadden gestemd.
MADRID, 10 Dec. De kommissie uit de Cortes, belast met een rapport ter zake van de verdwijning der kroon-juweelen, heeft geadvizeerd tot de benoeming van een komitee van enquête, met het doel om de daders voor den regter te brengen.
De minister van Binnenlandsche Zaken heeft, in antwoord op eene vraag van den Carlist Ochoa, bij de diskussie over de wet betreffende opheffing van den staat van beleg, verklaard, dat de Carlisten openlijk zamenspannen en dat er nog gisteren in Navarra geweerschoten zijn gewisseld, onder het aanheffen van den kreet: »Leve Karel VIII" De minister voegde er bij, dat, indien Don Carlos in Spanje kwam, het land hem zou vervloeken, in plaats van hem eene kroon te geven.
— De Regent heeft gisteren den Nederlandschen gezant met het gebruikelijk ceremonieel ontvangen. - De Cortes hebben met algemeene stemmen aangenomen het ontwern van wotgtot opheffing va» den staaT Z
LISSABON, 10 Dec. Door den heer öaiaanba is een briet geschreven en openbaar gemaakt, waarin hij verklaart, dat irij beda;:kt heeft voor de ambassade en van den Koning de opdragt heeft gekre'Kabinet zamen te stellen; hij beweert dat de ministers van Buitenlandsche Zaken , van Marine en van Openbare Werken hem gezegd hadden dat de heer Loulé, om reienen van gezondheid, niet in staat was aan het bewind te blijven. — Ook door den minister van Buitenlandsche Zaken is een brief geschreven en openbaar gemaakt, waarin hij de juistheid der beweringen van den heer Saldanha ontkent.
— Het Journal del Comercio beschouwt 's lands politieken toestand op dezen oogenblik als zeer ernstig, en zegt dat de Koning en het ministerie er door in opspraak zijn gebragt. Het blad eischt de aftreding van het Kabinet. Groote militaire maatregelen van voorzorg worden genomen. Onrustbarende geruchten zyn in omloop. Men verzekert dat overal e.ne buitengewone gisting merkbaar is. NEW-YORK, 10 Dec. De franschekanoneerbooten zijn vrijgelaten en naar Kuba gestevend. — De spaansche kanonneerbooten, die ii beslag waren genomen, zijn vrijgegeven en gaan naar Kuba. ROME, 10 Dec. De plegtige opening van het Koncilie heeft op ieder een diepen indruk teweeggebragt. Nadat de H. Mis door den kardinaal Patrizi was opgedragen, hield de aartsbisschop^ van Icone de openingsrede, waarna de Evangelie boeken op het altaar gebragt werden en Z. H. de bisschoppen tot den hand en voetkus toeliet. Vervolgens werden de lithurgische gebeden uitgesproken en hield Z. H. eene allokutie.
Het dekreet der opening door den sekretaris voorgelezen, werd bij akklamatie aangenomen, en de eerstvolgende zitting op den feestdag van Driekoningen vastgesteld. Ten drie uré was de plegtigheid, die zes uren duurde en waarbij ruim zevenhonderd prelaten tegenwoordig waren, met het zngen van den Te Denm geëindigd. De Keizerin van Oostenrijk was bij de opening tegenwoordig. Gedurende de ceremoniën is de orde geen enkel oogenblik verstoord geworden, en in de gansche stad heerschte vreugde.
FLORENCE, 10 Dec. Men verzekert dat de heer Sella definitief de opdragt tot amenstelling van een nieuw ministerie heeft aangenomen.
— De ünita Catholica berigt dat zij op den dag van 8 December 150,000 fr. aan den Paus heeft aangeboden; daarmede is bet half millioen voltallig, dat de lezers van dit dagblad voor de kosten van het Koncilie hebben verzameld.
---

