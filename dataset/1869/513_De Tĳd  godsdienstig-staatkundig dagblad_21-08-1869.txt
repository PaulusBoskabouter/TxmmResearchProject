AMSTERDAM, 20 Augustus.
Daar gebeuren vreemde dingen in onzen tijd; maar de menigte raakt er zoo aan gewoon, dat het waarlijk monsterachtige haar niet meer verbaast. Het gezond begrip der zaken, die buiten de stof bestaan, gaat verloren onder den invloed van de 19e eeuwsche begrippen , die zich liefst alleen met de stof willen bezig houden. En de 19eeeuw is zoo fier op de overwinningen, die zij op het stof behaald heeft, dat zij zich langzamerhand laat verleiden om op de wereld niets meer dan stof te willen zien, alles, al waren er geene andere dan stoffelijke krachten, te regelen naar de wetten, die de stof regeren. In zulk een toestand roept men alle mogelijke vrijheden uit en wel in de eerste plaats, als de voornaamste van alle, de vrijheid van godsdienst.
De vrijheid van godsdienst immers is het Evangelie van den dag, waarbij een ieder zweren moet. Dat is het beginsel waarom het vooral te doen is, zoodra men een katholiek land wil liberalizeeren, maar dat te gelijker tijd geheel en al versmaad wordt, ais men daartoe sterk genoeg is en het katholieke land liberalen genoeg bevat om het masker af te werpen. Dan moet de vrijheid van godsdienst plaats maken voor de verdrukking der godsdienst, die onverholen aanvangt. Gewis, er zijn alom in Europa millioenen eenvoudige lieden, die het beginsel der vrijheid volkomen ter goeder trouw aanhangen en het pogen in praktijk te brengen; maar daarnaast is het toch zeer opmerkelijk, hoe de geheele wereld als zamenzweert, om die vrijheid van godsdienst vooral te eischen van en tegen de katholieke Kerk; en zoo dikwerf die vrijheid van godsdienst tegen de katholieke Kerk geschonden wordt, dan te zwijgen en zelfs toe te juichen! Bij het moderne liberalisme geldt ten behoeve der Katholieken noch regt, noch wet. Dat. is in den regel het hoofddenkbeeld, het hoofdbeginsel van de 19e eeuwsche beschaving, en als de moderne verlichting spreekt van vrijheid van godsdienst, dan bedoelt zij daarmee niet zoozeer wat wij grondwettig noemen het regt van ieder om vrijelijk zijne godsdienst te belijden, dan wel het regt om volstrekt geen godsdienst te hebben en daarheen te streven, dat niemand eene godsdienst behoudt. Dit beginsel, in dezen zin opgevat, is meer algemeen verspreid onder de liberalen, dan men wel zou denken. Het wordt natuurlijk door hen zelden zoo klaar en duidelijk aangegeven, als wij 't hier doen; maar de grond der zaak is er toch, zónder eenigen twijfel, zelfs bij niet weinige liberalen in ons land. B. v. als men bij ons herhaaldelijk hoort spreken van de godsdienst verheven boven alle geloofsverdeeldheid: wat is dat voor een godsdienst? Het zegt of beteekent hoegenaamd niets en is een woord zonder beteekenis, los weg daarheen geworpen door iemand, -die niet weet wat hij zegt, of het spreekt de volstrekte minachting uit voor alle geopenbaarde eerediensten, die, gelijkelijk op ééne lijn geplaatst, alle valsch zijn. In de liberale pers intusschen vindt men bij ons, gelijk elders, deze strekking het klaarst aan den dag gebragt door de gedragingen, waaraan de liberale organen gewoon zijn zich over te geven. Bij ons te lande, wij belijden het, voor zoover het de Katholieken van Nederland betreft, maken zij geen bezwaar om hun regt van vrijheid van godsdienst te erkennen, slechts één punt uitgezonderd, en dat is een kardinaal punt, het onderwijs der jeugd op de openbare school, dat alleen gegeven wordt in de godsdienst der liberalen , dat is in de godsdienst boven alle geloofsverdeeldheid verheven, en van welke godsdienst ieder schoolmeester maakt wat hij wil, zonder dat eenige kontröle mogelijk is. Maar dit punt ter zijde gesteld, hebben wij in ons land geen klagen, ten zij omtrent de bedieningen, waarvoor allen gelijk regt hebben op het papier, maar de Katholieken groot onregt lijden in de praktijk. Toch let op de sympathiën, buiten 's lands aan den dag gelegd. Mei welk een enthusiasmus is bij ons te lande dooide gansche liberale pers onthaald de italiaansche roovergeschiedenis, die thans in schande en verrotting wegzinkt, gelijk zij verdient! Al het geweld, daar tegen de vrijheid van godsdienst gepleegd door liberale goddeloozen zonder God of godsdienst, heeft men hier toegejuicht of verwelkomd. Insgelijks heeft zij gedaan met de nog schandelijker revolutie in Spanje, die onmiddellijk ontaard is in onvrijheid van godsdienst. De vrijheid van godsdienst, die te Madrid werd uitgeroepen, had geen andere beteekenis, dan dat de katholieke godsdienst niet vrij mogt zijn, weshalve dadelijk door bandieten met verlof en onder goedkeuring van het goevernement, de katholieke godsdienst er onderdrukt, gekneveld en vervolgd werd: altijd tot groote blijdschap van de geheele liberale nederlandsche pers, die hare ingenomenheid in het minst niet verheelt. Honderde arme nonnen zijn daar met geweld uit haar eigendom gejaagd, op straat geworpen, oud, ziek en krank, zonder toevlugt, zonder brood en zonder toekomst. Dat was in strijd met alle regt, met het regt van eigendom evenzeer als met het regt van vrijheid van godsdienst. Welk liberaal blad heeft zich geërgerd aan de wreedheid, waarmee die arme spaansche nonnen door de revolutie behandeld zijn ? Diezelfde bladen, die, na dagen lang hunne kolommen te hebben bezoedeld met de leugen en den laster tegen de arme Karmelietessen van Krakau uitgedacht; die dagen lang tranen van medelijden, dikke krokodillen-tranen hebben geweend over het verdicht verdriet en het verdichte leed en het verdichte geweld der krankzinnige Barbara aangedaan, — diezelfde bladen hebben geen woord van beklagveil gehad voor het inderdaad schromelijk en onmenschelijk onregt, door de revolutie onmiskenbaar en op groote schaal tegen eene menigte van arme nonnen in Spanje en in Italië gepleegd. Talrijke wreedaardige gruwelen zijn begaan tegen die arme nonnen; maar zij waren niet krankzinnig, zij hadden 't volle besef van het onregt, dat onmenschelijkerWijze tegen haar gepleegd werd; en die haar kwelden wraren liberalen, die haar de vrijheid van godsdienst kwamen aanbrengen met ruw geweld èn stokslagen èn honger èn dood of kwelling. Waar waren toen de beken van tranen, nu zoo jammerlijk gestort over het verzonnen lijden van de arme Barbara Übryk, den Katholieken in Nederland als een godonteerend schandaal naar het hoofd geworpen en op straat achterna geschreeuwd ?
Het regt der Kalholieken, waar het in Europa geschonden werd, heeft hier bij de liberale pers geen aanspraak op waardering. Men ziet immers hoe zij er op uit is om eik voorwendsel aan te grijpen, om de Katholieken te doen verguizen in al wat hun dierbaar is, gretig van alles gebruik makende, wat haar voor dat doel wordt aangeboden, zonder ooit eenig onderzoek in te stellen of ooit te twijfelen aan iets van al hetgeen daartoe verstrekt wordt. Het kan niet zoo gemeen of zoo laag zijn, of het vindt dadelijk ingang, en wordt als dusdanig aangenomen en verspreid. En werpt iemand eenige bedenking op, dan maakt men zich kwaad; het feit moge verzonnen zijn, dat doet er niets toe: het zal en moet toch waar zijn; alles ter eere van de vrijheid van godsdienst, die men niet ongaarne jegens de Katholieken buiten 's lands geschonden ziet.
Dezer dagen zijn er twee feiten voorgevallen, zooals men ze weinig inde geschiedenis aantreft, feiten belrekkelijk de vrijheid van godsdienst: het eene door een keizer, het andere dooreen republikein verrigt. De Keizer van Busland heeft goedgevonden , om bij dekreet van 25 Julij jl. het roomsen-katholiek bisdom van Minsk op te heffen, den bisschop Mgr Wirtkiewicz te ontslaan van de bediening van dat bisdom en te bevelen dat het bisdom, van Minsk zal gevoegd worden bij dat van Wilna. Met andere woorden: Keizer Alexander doet niets meer of minder dan alsof hij Paus van Bome was. Eene grootere inbreuk op de vrijheid van godsdienst tegen de Katholieken is niet te maken. Daarom zal het ons benieuwen, of eenig liberaal blad tegen de willekeur van Keizer Alexander eenig bezwaar zal hebben. Let wel op, dat Keizer Alexander, een kerkvervolger van de 19e eeuw, bij de liberalen in Europa zeer in gunst staat en een liberaal man heet.
Intusschen heelt hij onder de republikeinen een mededinger: deze is de Prezident van Haïti, Sylvanus Palnave genaamd, die eerst den aartsbisschop van Port au Prince, Mgr. Testard du Cosquer heeft verjaagd, en nu onlangs bij besluit den aartsbisschop afgezet heeft: eene handelwijze, overeenkomende met die van den Keizer aller Bussen. Maar de Prezident voegt er toch nog een beding bij, waar Keizer Alexander niet meer aan denkt. De Prezident der republiek beveelt, dat hij, Prezident der republiek, als het noodig mogt zijn, zich zal verstaan met Z. H. den Paus, om een opvolger te benoemen. Waar de Tzaar zeker is dat hij alles alleen kan doen, daar twijfelt de Ppezident ten minste nog; daarom, als het noodig mogt zijn, zal hij zich met den Paus over de benoeming- van een opvolger verstaan.
Deze twee nieuwe feiten van. kerkvervolging, monstrueus door de aanmatiging, die daarbij uitkomt, zullen desniettemin geenszins de aandacht der liberale pers in Europa verdienen, en mogt zij er aan denken om er melding- van te maken, dan heeft men tien kansen tegen één, dat het geschiedt ten voordeele van het wederregtelijk. geweld tegen de vrijheid.
Blijkens het thans aan de Staten-Generaal ingediend zeer uitvoerig verslag omtrent den staat der hooge, middelbare en lagere scholen over 1867—68, werd nopens den gang van het hooger onderwijs meer in 't algemeen opgemerkt, dat van verschillende zijden geklaagd werd over den achteruitgang der klassieke studiën en de weinige kennis der latijnsche taal bij de meeste studenten; de reden werd door den utrechtsehen rek tor magnificus in de gebrekkige voorbereidende ontwikkeling van velen gezocht; aan eigen studie en zelfstandige wetenschappelijke ontwikkeling wordt niet genoeg gedacht, maar enkel aan mechanische voorbereiding voor de vereischte examina. Het getal studenten in de verschilleude vakken aan de drie hoogescholen bedroeg 1405 of 105 meer dan in 1866. Te Leiden waren ingeschreven 644, te Utrecht 586, te Groningen 175 en aan het atheneum te Amsterdam 177. Latijnsche scholen en gymnaziën waren er 59 met 1107 leerlingen. Omtrent het middelbaar onderwijs blijkt, dat er in 18 gemeenten burger- dag ot avondscholen, zoo mede hier en daar teekenscholen waren met 1610 leerlingen en 155 onderwijzers. De vruchten, welke dat onderwijs draagt, blijken, zegt het verslag, meer en meer zeer bevredigend te zijn ; vooral in de hoogste klassen beseffen de leerlingen zelven, van hoeveel praktiesch nut de kennis deinatuur werktuig- en scheikunde en van het teekenen hun in de uitoefening van hun bedrijf kan zyn. Op het einde van 1867 waren er 32 hoogere burgerscholen, hetzij met vijf- of driejarigen kursus, waarvan 12 rijksscholen, 19 gemeentelijke scholen enl bijzondere, door Rijk en gemeente gesubsidieerd. Het getal leerlingen bedroeg 2076 en 367 enkele lessen. Het onderwijzend personeel was 348. Omtrent de rezultaten der hoogere burgerscholen en de vruchten dier inrigtingen voor de maatschappij , kon in 1867 nog geen beslissend oordeel worden uitgesproken, nu die scholen nog slechts korten tijd in werking zijn. «Reeds nu blijkt evenwel, dat de vrees van sommigen dat deze scholen jongelingen zouden vormen, wel opgepropt met kennis, maar weinig ontwikkeld en zonder eigen oordeel, over 't algemeen ongegrond is en dat hare leerlingen integendeel veelzijdig worden ontwikkelden praktiesch gevormd." Over 't algemeen werden de beste uitkomsten verkregen van het wis- en natuurkundig onderwijs en van dat in geschiedenis, aardrijkskunde en de staatswetenschappen. Het onderwijs aan de openbare middelbare school voor meisjes te Haarlem, de eenige van dien aard, werd in 't algemeen geprezen. — De kosten van het middelbaar onderwijs bedroegen voor het Rijk, na aftrek der schoolgelden ƒ599,100.82. Het zuiver bedrag der rijks-uitgaven, sedert 1864 tot uit0 1867, bedroeg ƒ 1,512,087.68 J; dat der gemeentelijke uitgaven ƒ1,531,896.10. De uitgaven en ontvangsten der gemeenten voor de hoogere burgerscholen en scholen bedroeg ƒ446,039.31. Voor Rijk en gemeenten te zamen bedroegen de uitgaven in 1867 ƒ1,202,872.55).
Lager ondei-wijs. Openbare scholen 2584; gesubsidieerde bijzondere scholen 155, niet gesubsidieerde 594, totaal 3655 scholen tegen 3639 in 1866. Er waren bij alle scholen te zamen 3185 hoofden 3063 hulponderwijzers, 2424 mannelijke kweekelingen, 436 hoofdonderwijzeressen , 979 hulponderwijzeressen en 348 vrouwelijke kweekelingen. In het algemeen nam het onderwijzend personeel toe. Ofschoon het getal leerlingen hier en daar is toegenomen, valt over 't algemeen in 1867 op weinig gunstige uitkomsten te wijzen. Ook werd geklaagd over het te kort schoolbezoek , en het geregeld schoolgaan liet ook nog veel te wensehen over. Nog erger is dat een groot aantal kinderen van elk onderwijs verstoken is. Over schoolverzuim wordt mede geklaagd, zoo ook over het verminderd bezoek der avondschool. Kosteloos onderwijs genoten aan alle lagere scholen op 15 Januarij 104,579, op 15 April 100,359, op 15 Julij 96,853, op 15 Okt. 94,278 leerlingen. Het kosteloos onderwijs bedroeg gemiddeld 51 pet. van de schoolbevolking. Over het algemeen schijnt het kosteloos onderwijs het schoolbezoek te bevorderen. Echter heeft het heffen van schoolgeld geen nadeeligen invloed op het schoolbezoek. De omvang en de toestand van het onderwijs bleven nagenoeg als in 1866 met eenigen vooruitgang in alle provinciën. De uitgaven voor het Rijk na aftrek van eenige baten bedroegen in 1867 ƒ408,375.49 J of slechts ƒ249 meer dan in 1866. De gemeenteuitgaven bedroegen zuiver ƒ3,163.279.92, of ƒ3.657.73J meer dan in 1866. Alle kosten van het openbaar lager onderwijs te zamen ƒ 4,512,791.15} of ƒ 32.517.10 i minder dan in 1866.
In 252 gemeenten werd aan het einde van 1867 aan de openbare school geen schoolgeld geheven. De opbrengst van het schoolgeld bedroeg ƒ783.252.23} tegen ƒ805.878.90 in 1866. Aan gewone subsidiën werd verstrekt ƒ11.527, aan buitengewone ƒ39.103.32}. De inkomsten der onderwijzers beliepen ƒ 2.658.437.76 J of ƒ 68.588.461 meer dan i in 1866. In het leerplan van het onderwijs aan de Rijks-kweekscholen voor onderwijzers kwam geen verandering. Het gedrag der kweekelingen, hun ijver en hunne vorderingen werden over het algemeen zeer geprezen, zoo ook bij de normaallessen en bij de inrigtingen tot opleiding van onderwijzeressen. Het verslag wordt besloten met een overzigt nopens de bewaarscholen.
Bij gelegenheid dat de hoogwaardige kanunnik Pavy zich onder ons bevindt, verwijzen wij met een enkel woord naaide artikelen, welke wij in een vorig jaar over Mgr. de Lavigerie, Aartsbisschop van Algiers, en zijne liefdewerken hebben opgenomen. Toen een hongersnood fransch Afrika teisterde, zoo vreeselijk dat hij de Mahomedanen in menscheneters veranderde, trok zich die edele kerkvoogd, in zijn verheven christelijken menschenmin, de ongelukkige weezen aan, wier ouders den hongerdood ondergaan hadden, rigtte bijkans zonder middelen, maar steunend op den bijstand der fransche Katholieken, die niet uitbleef, gestichten voor hen op, waar zij gehuisvest, gevoed en gekleed werden en tevens de veel hoogere gaven van het brood des levens ontvingen. Het grensde aan het ongeloofelij ke wat die man in zijne godsvrucht en naastenliefde, met behulp zijner onderhoorige geestelijken, wrochtte tot heil van de verlatene jonge Muzelmannen en dikwijls ook van hunne bloedverwanten. Hij alleen vermogt meer tot leniging van de afgrijselijke ramp dan de fransche regering met haar generaals, legers, prefekten en ambtenaren-drom. Zij toonde dan ook den hoogsten eerbied voor zijn menschlievenden arbeid —tot dat de ergste tijden voorbij waren. Toen wilde zij hem noodzaken de arabische weezen weder aan hunne stammen terug te geven, uit wezenlijke of voorgewende vrees dat de Algerijnen — onder welke echter velen zelven hunne kleinen den Bisschop aanboden, met uitdrukkelijk verzoek ze tot Christenen te maken— aanstoot uit zijn streven nemen zouden, waarin de bezorgde bureaukratie prozehetenmakerij wilde zien. De maarschalk Mac-Mahon maakte zich tot haar tolk, en na vruchteloos de uitlevering verzocht te hebben, dreigde hij zelfs die op eigen gezag te zullen bewerkstelligen. Men mag heter voorhouden dat hij hier slechtsde wensehen, mogelijk wel de bevelen, des Keizers volgde. Maar met den moed van den belijder uit de eerste Christen-eeuwen bood de vastberaden prelaat tegenstand; hij beschouwde zich als den vader der jonge Arabieren, wilde zich zijn kroost niet laten ontrukken, en met geen ander wapen dan zijn vrijmoedig bisschoppelijk woord aanvaardde hij den strijd; de kolonisten in de stad Algiers trokken openlijk voor den Bisschop partij, die eindigde met te overwinnen en maarschalk, staatsbeambten en Keizer voor zich zag wijken.
Sedert laten zij hem met vrede, en rustig het stekje des Christendoms, door zijne weldadige handen op den mahomedaanschen bodem geplant, verzorgen, dat, zoo God er zijn zegen aan geeft, bestemd is om eenmaal een boom te worden, onder welks schaduw de ruwe volkeren van dat verre oord eenmaal de beschaving zullen genieten. Thans zoekt de Bisschop tot dat doel hulp bij de Christenen in Europa en Amerika. Toen wij de eerste maal onze lezers over Mgr. Lavigerieen zijne weeshuizen, waarhonderde en honderde inlandsche kinderen worden opgevoed, onderhielden, opende zich dadelijk een milde, ons onbekende hand, die ons duizendgulden daarvoor toezond, ofschoon wij om geen bijdragen verzocht hadden, en verscheideneanderegiften volgden. Ook deze week, aanstonds nadat wij de aankomst van den Hoogw. kanunnik Pavy hadden gemeld, zagen wij ons weder driehonderd gulden bezorgen voor dezelfde zaak. Die voorbeelden toonen genoegzaam welke warme sympathiën deze, ook in ons vaderland, ontmoet. Wij kunnen het dan ook geheel overbodig achten, het algerijnsche liefdewerk verder aan te bevelen en bepalen er ons slechts toe, het onzen lezers in herinnering te brengen.
De op Woensaag gehouden avondzitting van den Gemeenteraad werd ten ö u. iv m. geopend en heeft met gesloten deuren tot 9 u. 45 m. geduurd. Bij de hervatting der openbare vergadering waren o. a. aan de orde de volgende stukken:
W '15535. Voordragt van Barg. en Weth.; töt benoeming van eene hoofdonder¦wijïeres aan de openbare scholen van gewoon en meer uitgebreid lager onderwijs der2e kl. voor meisjes. Uit het aanbevolen drietal werd met 14 stemmen mevr. de wed. C. J. Cox Prince gekozen. N° 236. Voordragt van Burg. en Weth. tot benoeming van een hoofdonderwijzer aan de openbare scholen van gewoon en meer uitgebreid lager onderwijs der 2e kl., voor jongens. Üit het aanbevolen drietal werd gekozen de heer G. Groeneveld.
De Voorzitter doet medeeling van de ingekomen stukken, waaronder een adres van inspekteuren van polieie, verzoekende verhooging van jaarwedde. Nadat de heer Matthes den wensch heeft geuit dat op de Oude Turfmarkt spoedig weder worde opengesteld, althans voor voetgangers, het openbaar verkeer, daar gestremd ten gevolge van den bouw der kraaminrigting, sluit de Voorzitter de vergadering,
Het Staatsblad bevat het verslag der kommissie belast met het afnemen van de examens B, volgens artt. 61—65 van de wet tot regeling van het middelbaar onderwijs.
Men verneemt dat de geboortedag van Z. K. H. prins Alexander dit jaar in de rezidentie zal gevierd worden, waarmede de verwachte terugkomst van Z. M. den Koning op den 24" dezer in verband staat.
Wij vernemen met leedwezen, gewis door alle Katholieken van Maastricht gedeeld, dat de Eerw. pater Henriet, rektor van het kollegie der Jezuïeten der stad Maastricht, ons gaat verlaten om het rektorschap over het kollegie van Katwijk te aanvaarden.
Wij wensehen laatstgenoemd kollegie van harte geluk met de aanwinst van den Eerw. pater Henriet. De ijverige priester zal niet nalaten ook daar al het goede te doen, waarom wij zijn vertrek zoozeer betreuren. (C. d. I. M.)
s' GRAVENHAGE, 20 Aug. Z. D. H. prins Metschersky, die een geruimen tijd net Weerbaarheidsfeest aan de Bilt heeft bijgewoond, is van Utrecht naar deze rezidentie wedergekeerd. Na H. M. de Koningin en den russischen gezant een afscheidsbezoek te hebben gebragt, vertrekt hij naar Brussel.
— Mr. Jac. van Gigch, de verdediger der eerste negen veroordeelden ter zake der rotterdamsche ongeregeldheden voor het prov. geregtshof alhier, heeft rekwest aan Z. M. den Koning gerigt, waarin hij, op grond van verschillende overwegingen , verzoekt, dat de Koning aan de bedoelde negen veroordeelden zoodanige verligting of wijziging van straf zal toekennen , als waartoe Z. M. zich in dit bijzonder geval gedrongen zal gevoelen. — De advokaten der overige veroordeelden en die van den vrijgesproken Buys hebben, voor al de veroordeelden, een rekwest van adhaezie aan dat van den heer van Gigch ingediend.
— Bij het bezoek door H. M. de Koningin eergisteren gebragt aan het atelier van den jeugdigen beeldhouwer Simons, van Amsterdam, wiens voortreffelijk werk te Parijs, voor een paar jaren, op de groote tentoonstelling HD. aandacht had getrokken, heeft de vorstin zich een geruimen tijd allerminzaamst met dezen verdienstelijken leerling van Royer onderhouden en zijne nieuwste kunstgewrochten met levendige belangstelling gadegeslagen. Het pas voltooide medaljon-portret eener jonge dame, in sierlijke lijst, ter plaatse aanwezig, droeg, onder anderen, de goedkeuring der doorluchtige bezoekster dermate weg, dat H. M. het verlangen aan den kunstenaar uitte, om van zijne hand, op diezelfde wijze, HD. afbeelding te mogen ontvangen, aan welke vleijende begeerte door den heer Simons terstond gevolg zal worden gegevn, terwijl hij zoodoende op nieuw de gelegenheid heeft verkregen om zich, als kunstenaar, erkentelijk de eer waardig te betoonen, hem bewezen door de meest verhevene beschermster van al wat edel en groot is op het algemeen gebied van wetenschap en kunst, en op dat van het vaderland in het bijzonder.
VLAARDINGEN , 19 Aug. Heden morgen is alhier van de visscherij binnengekomen een der beide schepen , bestemd om den gevangen haring van diverse visschers naar hier over te brengen, en bragt 176 ton haring. Het gaat met de aanvoeren tot heden zeer traag, de aangebragte hoeveelheid te zamen genomen blijft nog maar van luttele beteekenis.
UTRECHT, 19 Aug. De uitslag van den wedstrijd op gisteren is geweest als volgt: le Prijs. Jhr. van Spengler, vice-prez. Nederl. Weerbaarheidsbond, met 41 punten; 2e prijs. S. W. v.d. Ploeg, van Weerbaarheid te Delft, met 40 punten: oe prijs. v. d. Esch, le luit. grenadiers en jagers, met 40 punten; 4eprijs. Katte rfeld, vau Pro Patria te Amsterdam, met 40 punten; 5e prijs. A. v.d. Ploeg, met 39 punten; 6e prijs. Berail, kapt. der artillerie, met 38 punten; 7e prijs. J. J. Becht, te 'sGravenhage, met 38 punten. NB. N° 2, 3 en 4 hadden voor de eerste maal evenveel punten; na kampgeschoten te hebben, kwamen zij in bovenstaande volgorde.
B 3. le prijs Z. K. H. prins van Oranje, met 45 punten; 2e prijs, baron van Haersolte, met 44 punten; 3" prijs, H."J.van Broekhuijsen, met 43 punten.
De wedstrijd met het geweer, afstand 300 en 600 passen, is nog niet geëindigd.
KAMPEN, 18 Aug. Maandag jl. werd onder de gemeente IJsselmuiden een hond gezien, lijdende aan watervrees, die daar en onder de gemeente "Wilsurn eenige koeijen, die in het land liepen, heeft gebeten ; de koe van den landbouwer G. Meuleman te Wilsurn, die eenige beten van dien hond ontvangen heeft, was woest en wild en liet een verschrikkelijk gekerm hooren; het beest werd doodgeschoten. Ook is de koe van den bleeker Rek veld in den gemeente IJsselmuiden om dezelfde oorzaak door den gemeente-veldwachter aldaar doodgeschoten. Van verdere aangebragte schade door bedoelden hond kan niets vermeld worden. In verband met dit geval heeft de Burgemeester der gemeente IJsselmuiden gelast, dat van heden af tot nader order de honden in die gemeente niet mogen los loopen. ZALT-BOMMEL, 19 Aug. Aan de spoorwegbaan van hier naar Hedel heeft eene belangrijke verzakking plaats, en wel in het gedeelte tusschen het station alhier en de brug. De groote massa aarde en zand, aan deze helling gebruikt, schijnt te zwaar te zijn voor den ondergrond. Het is te hopen, dat men deze verzakking spoedig zal weten te stuiten. Gelukkig dat men langs een noodweg nog zand naar de baan kan voeren.
EINDHOVEN, 18 Aug. Zondag 11. vertrok van hier per extra trein de processie Eindhoven-Kevelaar. Een twintigtal wagons waren benoodigd, om ruim 800 pelgrims te vervoeren. Alles liep, niettegenstaande die groote massa menschen, in de beste orde af. De processie keerde des anderen daags per zelfden trein terug. De massa belangstellenden, om de pelgrims aan het station af te halen, was zoo groot, dat men niet dan met de grootste moeite zich eenen doorgang kon banen. De deelneming van de omliggende gemeenten, om van die geschikte en goedkoope gelegenheid ont de bedevaart mede te doen gebruik te maken, was bijzonder groot.
BLOKZIJL, 18 Aug. Naar men verneemt, hebben eenige partikulieren in Friesland besloten, krachtige pogingen aan te wenden om een spoorweg van Harlingen over Bolsward, Sneek en Joure op Heereveen te verkrijgen. Men hoopt van het Rijk eenigen ünantiëelen steun te ontvangen.
---

BERIGT.
Geabonneerden op «de Tijd" worden herinnerd arm de verpligting om de aboinicuicnts-gclden van het loopend kwartaal, aan de administratie franteo te doen toekomen.
Zij knnncßi daartoe gebruik maken van ï"©siwïssels op Aansterdam j die aan alle postkantoren worden afgegeven tegen lo/0 van het bedrag. Ten einde verwarring te voorkomen, worden Geabonneerden verzocht den postwissel niet bijvoeging van ccfi der gedrukte adresstrookjes, waaronder hun -de Tijd" dagelijks wordt toegezonden , iv ecu couvert geadresseerd Aan tle Administratie van «de Tijd franlio over temaken.
---

