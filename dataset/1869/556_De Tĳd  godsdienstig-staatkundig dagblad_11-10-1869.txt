
«^Mn» Tot dit lummer he- lioort een Bijvoegsel, bevattende OFFICIEELE STUKKEN en het vervolg der ADVERTENTIËN. Vereemqinq „REGT VOOR AH!". o ,1 De Vereeniging heeft de eer, bij de verkiezingen van Dingsdag, 12 dezer, aan te bevelen: Voor het Lidmaatschap der Tweede Kamer: den Heer Mr. E.s|p. s'JACOB. Voor het Lidmaatschap van den Gemeenteraad: den Heer Mr. J. JR* CORVER HOOFT, (Oud-Wethouder). Amsterdam , 8 Okt. 1869. J. A. ALBERDINGK THIJM, Voorzitter. A. B. J. STERCK, fung. Sekret.
---

AMSTERDAM, 9 Oktober.
De tijd der opening van het algemeen vatikaansch Koncilie nadert met rassche schreden. Het cijfertal der dagen van de maand Oktober is reeds aanzienlijk, en den achtsten December van hetzelfde jaar zal die belangrijke wereldgebeurtenis een aanvang' nemen. De achtste December is een blijde herinnering voor het katholieke hart, en wat op dien dag begint, kan naar onze stellige verwachting niet dan zegenrijk zijn. Nu vijftien jaar geleden, was op dienzelfden dag Pius IX door vele eerbiedwaardige grijsaards, vertegenwoordigers met hem van de Kerk- van Christus, omgeven. De groote St. Pieterskerk was door een opeengédrongen menigte gevuld; maar er heerschte een stilte gelijk in het midden van den nacht. Daar klonk door den prachtigsten tempel deiwereld de stem van Pius IX; hij leerde aan alle geloovigen, wat God reeds in het Paradijs na den zondeval geopenbaard had, dat ééne vrouw eeuwigdurende vijandschap zou voeren tegen den helschen draak, dat derhalve die vrouw nimmer aan de zonde, begaan door de verleidingvan Satan, zou onderworpen wezen. Naauwelijks had hij de plegtige geloofsverklaring uitgesproken, waarop de duizende toehoorders en de gansche katholieke Kerk antwoordden met een onwrikbaar: ik geloof, of een traan biggelde langs zijn wangen. Een hoogere aandoening greep de omgeving aan en overal, waar men heen blikte, ontmoette het oog opgetogen aangezigten en vochtige oogen. Na een korte poos verhief Pius IX wederom de stem; maar nu was het, alsof de geest der profeten over Hem was neergedaald. In geestvervoeringriep hij uit: »Wel is onze mond van vreugde vol en springt onze tong op van blijdschap, en wij zeggen nederige n maar grooten dank, en zullen dien immer zeggen aan onzen Heere Jeris Christus, dat Hij door bijzondere gunst het voor Ons, onwaardige, heeft weggelegd: deze eer en lof en glorie aan Zijn allerheiligste Moeder toe te wijzen en op te dragen. Doch Wij koesteren tevens de zekere hoop en bezitten het vaste vertrouwen, dat van haren kant de gelukzalige Maagd, Zij, die geheel schoon is en onbevlekt, en den giftigen kop dcs wreeden serpents verplet en der wereld heil gebragt heelt, Zij, die het voorwerp is van den lof van Profeten en Apostelen, de eer der Martelaren en de vreugde en de kroon van alle Heiligen, die voor allen, welke in gevaar zijn, eene veilige toevlugt en getrouwe helpster is; Zij, de vermogendste middelares en verzoenster der wereld bij Haren Eeniggeboren Zoon; Zij, het hoogste sieraad, het eerepand en de onwankelbare beschermster der Kerk; Zij, die alle kelterijen immer heeft vernietigd en de geloovige volkeren en natiën uit allerlei zware rampen heeft gered, Zij, die Ons zelve van zoo vele dreigende gevaren heeft bevrijd , — nu ook welbehagen er aan vinden zal, om door hare vermogende begunstiging Onze Heilige Moeder de katholieke Kerk, met wegruiming van alle belemmeringen en tenietdoening van alle dwalingen, ter aller plaatse en bij alle volkeren dagelijks te doen toenemen in kracht en in bloei, en haar te doen regeren van de zee tot de zee en van den vloed tot aan het uiteinde der aarde, en haar'te doen genieten alle vrede en rust en vrijheid, opdat zoodoende de schuldigen vergiffenis, de kranken genezing, de kleinmoedigen sterkte, de neêrslagtigen vertroosting, de beproefden hulp erlangen mogen, en alle dwalenden, van verduistering des geestes verlost, tot het pad der waarheid en der geregtigheid wederkceren, en het worde ééne schaapskooi en één herder." Tot zoover Pius IX, op den schoonsten dag zijns levens.
De dageraad van de verlossing deiwereld brak aan met de onbevlekte ontvangenis der Moeder-maagd. De verlossing onzer eeuw zal dagteekenen van den 8n December 1854, waarop Pius IX verklaarde met zijn onfeilbaar woord, dat de waarheid der Onbevlekte Ontvangenis door God zelven in de gewijde oorkonden geopenbaard , en steeds in en met de leer der Kerk gepaard ging. Wij weten, dat deze taal met minachting door sommigen zal worden vernomen; maar ook weten wij, dat zij in het hart van het grootste gedeelte onzer lezers zal weerklank vinden. Reeds van oudsher heeft de Kerk in hare getijden geroepen tot de gezegende Mceder-maagd: »Gij hebt alle ketterijen vertrapt over den ganschen aardbodem." Waarom zou Zij de groote ketterij onzes tijds, door Gregorius XVI met één woord uitgedrukt: de vrijheid van het verderf, liberlas perditionis, niet vertrappen'? Elke verheffing der Moeder is een verheffingdes Zoons; en de verheffing van den Christus is een vernedering van den Antichrist.
Wij verwachten niet, dat het Koncilie als met een tooverslag het aanschijn der aarde zal vernieuwen. Maar wie vijftig jaren na ons leeft, zal een geheel andere wereld zien, dan wij aanschouwen. Het Koncilie zal de dwalingen des tijds aantasten in het hart, daar tegenover zal het de christelijke waarheid duidelijk omschrijven. Verdraaijingen en uitvlugten zullen niet langer mogelijk wezen. Men zal katholiek, roomsch katholiek, katholiek volgens den geloofsregel van het vatikaansche Koncilie wezen, of men zal ketter zijn. Het is mogelijk, dat enkelen van ons zullen heengaan, zeggende gelijk de scharen tot Christus: »Ditwoord is hard, wie kan het hooren." Maar zij gaan van ons weg en met zich zullen zij alle verdeeldheid wegnemen; niet langer zal men bij den naam Katholiek, kunnen voegen: liberaal, nederlandsch, enz. om zich te onderscheiden van een roomseh- Katholiek. Dit reeds is veel gewonnen en wel zoo veel, dat daardoor de goddelijkheid onzer Kerk klaarblijkelijk wordt. Het zal blijken, dat Zij één is, gelijk Christus ze gewild heeft; dat Zij,room.?c/«-katholiek zijnde, nog rust op de rots van Petrus, waarop de hemelsche Bouwmeester ze gegrondvest heeft.
Veel is gesproken over de onfeilbaarheid des Pausen in zijn hoedanigheid van algemeen leeraar der Kerk, welke door het Koncilie plegtig als evangelische waarheid zou worden uitgesproken. Wat daarvan komen zal, weten wij natuurlijk niet; oischoon de gissing niet geheel ongegrond is, wanneer wij zien, hoe de groote Aartsbisschop van Mechelen, Mgr. Dechamps, met het oog op het aanstaande Koncilie, deze onfeilbaarheid verklaart, bewijst en verdedigt in zijn overheerlijk werk: V infaillibilité el Ie Concile general. Overigens wij herhalen , dat niets hakend is van 'alles, wat op het Koncilie zal worden behandeld. Maar in de veronderstelling, dat die onfeilbaarheid verheven werd lot een kerkelijk leerstuk, hetwelk niemand kan loochenen zonder openlijk ketter te zijn; wij zouden daarin een zwaren slag zien to3gebragt aan de dwalingen des tijds. Behoort tot deze niet de losbandigheid des geestes, die vrijheid van denken, van meening, van geweten, van wetenschap , enz. wordt genoemd'? Wanneer echter de katholiek, op straffe van afvallig van zijn geloof te worden, aannemen moet, dat de Paus onfeilbaar is, wanneer hij de Kerk leeraart; dan moet hij tevens erkennen, dat er een levend, voortdurend gezag bestaat boven onzen beperkten geest en onze twijfelzieke wetenschap; en waar blijft dan de zoogenaamde vrijheid van geweten ?
Is de Paus onfeilbaar;" hij is het niet van natuurswege, door zijne talenten en schranderheid; hij is het door de leiding der bovennatuurlijke Voorzienigheid Gods, opdat het gebed van Christus vervuld worde, waarmee hij bad voor Petrus, hel hoofd der Kerk, dat zijn geloof niet mogt bezwijken. Maar dan ook moet de Katholiek belijden, dat zijn Kerk een goddelijke Kerk is, waarover de Heer aanhoudend waakt; op haar mag hij vertrouwen als op Christus zelven, dewijl Deze in de Kerk leeft endoor de Kerk leert en werkt; hij zal den vooruitgang der wetenschap en de verlichting onzer eeuw, waar zij in strijd komen met ons christelijk geloof, onmiddellijk kunnen verwerpen als een beklagenswaardige afwijking van den menschelijken geest.
Eindelijk, is de Paus onfeilbaar en moet de Katholiek, om Katholiek te zijn en te blijven, aan die onfeilbaarheid gelooven, dan zullen wij den zin der Schrift beter begrijpen; dan zullen wij de volle waarheid inzien van de woorden^ »Gij zijt Petrus en op deze Steenrots" zal ik mijn Kerk bouwen." En , is onze katholieke Kerk de Kerk, die Christus gebouwd heeft op Petrus; dan zijn van haar ook die andere woorden gezegd: »en de poorten der hel zullen haar niet overweldigen." Welk een troost, welk een vertrouwen , welk een spoorslag om voor die Kerk te lijden en te strijden, zal dit wezen voor de Katholieken!
Het is hier onze bedoeling niet, verder over het leerstuk der onfeilbaarheid te spreken; een dagblad is voor de behandeling van zulk onderwerp een minder geschikte plaats. Wie de zaak grondig wil kennen^hem raden wij de lezing aan van hejnwvcnvermelde werk van Mgr. DechampsJ In dit ééne voorbeeld wilden wij slechts doen zien, hoe het Koncilie tot de onderdrukking der dwaling en de vernieuwing van het kerkelijk leven kan leiden.
Hier verwachten wij een tegenbedenking : op die wijze zal de dwaling gesloten worden buiten uw Kerk en zóó zal het Koncilie een gewigtige gebeurtenis zijn voor uw "'Kerkgenootschap. Maar gij, Katholieken, koestert stouter verwachtingen. Gij hoopt, dat het Koncilie ook de wereld zuiveren zal van de dwaling. Hoe kan het Koncilie, buiten de grenzen der Kerk, eenig uitwerksel hebben? Op die vraag zullen wij in een volgend artikel trachten te antwoorden.
By de verkiezing, die aanstaanden Dingsdag in de hoofdstad moet plaats vinden voor een lid der Tweede Kamer, bevelen wij onzen stadgenooten de kandidatuur van den heer Mr. E. H. 's Jacob aan. Hij is een man van ruime ervaring, degelijke kennis en groote welbespraaktheid. Dit wordt ook door zijn tegenstanders erkend, die eigenlijk maar één grief tegen hem aanvoeren, namelijk dat hij niet behoort tot de' liberale partij. I Het is niet voldoende meer, dat men liberale gevoelens heeft, men moet ook deel uitmaken van de partij. Onafhankelijkheid van karakter en zelfstandig oordeel zijn tegenwoordig in Nederland gebreken, en wie ze bezit wordt onwaardig geacht om plaats te nemen in de Kamer. Voor ons zyn ze echter geen reden van uitsluiting. Het tegendeel van dien, en daarom schrijven wij gaarne een woord tot ondersteuning van dezen kandidaat, aan het adres van allen, die niet meenen, rat een kandidaat bepaald verworpen moet worden, als hij geen partij-man is.
Dit motief beeft ook gediend, om den heer Corver Hooft, bij de jongste vernieuwing van den Gemeenteraad, op zijde te zetten. Naar onze wijze van zien, behoorden politieke partijinzigten bij de verkiezingen voor den Gemeenteraad zich niet te doen gelden. Daarenboven was het verwijderen van den heer Corver Hooft een grove ondankbaarheid. Hij had beter van eene burgerij verdiend, wier financiëele zaken hij zoovele jaren, met groote zorgvuldigheid en opoiï'ering van tijd en rust, behartigde. Het Handelsblad beweert, dat deze gewezen minister van financiën der hoofdstad zijn ambt echter wel wat veel in behoudenden zin uitoefende. Laat het zoo zijn; hij is thans in die betrekking vervangen, en het komt er nu ncsg slechts op aan te weten, of hij een goed raadslid wezen zal. Wij gelooven van ja, want moeijelijk zal men iemand vinden, die zoo door en door de behoeften en belangen van Amsterdam kent. Moet nu de stad verstoken blijven van zijn buitengemeene kennis en doorzigt, alleen omdat hij vroeger, als wethouder van financiën, van konservatieve sympathiën blijk heeft gegeven? Het zou ongelukkig wezen als de partijzucht zoover gedreven werd, en in ons oog zou het der burgerij tot eer verstrekken, wanneer zij den heer Corver Hooft aanstaanden Dingsdag zijn plaats in den gemeenteraad terug gaf.
De socialistische kongressen, onlangs te Bazel en Lausanne gehouden, geven nu ook der Arnhemsche Courant stof tot eene beschouwing, aan het slot waarvan zij zegt:
•De communisten on socialisten, en welke andere economische fractie ook, mogen zoovele besluiten nemen als zij verkiezen, hunne theoiiën zullen geen werkelijkheid "worden; maar misschien zullen hunne bespiegelingen nieuwe ideeën doen ontstaan, en wanneer deze goed zijn en tot verbetering van de bestaande instellingen strekken, zullen zij ook eenmaal in de maatschappij toegepast worden.
•De waarheid alleen kim overwinnen, en zoo wij, evenals de reactionairen, bet communisme en socialisme, de republiek en den internationalen vrijdenkersbond bestrijden, wij ontzeggen hun toch het regt van bestaan niet: uil hunne dwalingen kan het goede geboren worden. Al die vreeselijke congressen maken ons daarom niet beducht; integendeel , al die dwalingen en utopicn, al dat tasten en zoeken naar verbeteringen kan en moet de maatschappij eenmaal tot voordeel strekken".
/ Het blad schijnt die kongressen alzoo
vreedzame bijeenkomsten te houden, waarop slechts wat gepraat wordt over utopiën. Het let er niet op dat zij in naauwe betrekking staan tot verbonden, die zich gereed maken om, bij de eerste gelegenheid de bßste, in nanm dezer utopiën, de gansche maatschappij ten onderste boven te keeren, en in Spanje worden daartoe, thans reeds, op groote schaal pogingen aangewend. Dat mag tasten en zoeken nèrar verbetering wordea genoemd, het blijft daarom niet minder: roof, plundering en doodslag, en dat dit de maatschappij tot voordeel zal strekken, zien wij vooralsnog niet in.
De Arnhemsche Courant maakt ons heden op een vrij dwaze drukfout oplettend , in ons hoofdartikel van eergisteren, welke aan de aandacht van onzen korrektor is ontsnapt. Er staat daar namelijk , bij de vermelding der bloedverwantschap tusschen Thomas van Genua en de kroonprinses van Italië, het woord zuster in plaats van broeder.
Volgens het Handelsblad is de heelde Brauw voornemens zijn voorstel tot wijziging der onderwijswet, binnenkort weder aanhangig te maken.
Te Utrecht zijn achtereenvolgens verschillende zittingen gehouden eener vergadering van reeders, kooplieden en andere belanghebbenden bij de stoomvaart tusschen Nederland en Noord-Amerika. De heer Jansen, van wien het denkbeeld hiertoe was uitgegaan, leidde de beraadslagingen, en had zich als sekretarisssen de heeren van der Tak van 's Hage- en van der Aa van Amsterdam toegevoegd. Na zeer uitvoerige en zakelijke woordenwisselingen, werden in de laatste zittingen verscheidene rezolutiën aangenomen, waarvan de voornaamste waren die op de uitgangshaven in Nederland en de subsidie van den Staat betrekking hadden. Wat het eerste punt betreft, verklaarde de vergadering, dat Vlissingen nu de meest gunstig gelegen haven van ons klein land is, en de eenige, thans geschikt voor de vaart van stoomschepen op Amerika, die aan de eischen van het personen- en goederen-vervoer uit het buitenland en van de nationale belangen voldoen. Na verwerping van een voorstel, strekkende om subsidie onvermijdelijk noodzakelijk te verklaren, nam zij een ander aan, waarin alleen het wenschelijke werd uitgesproken, dat de Staat de regtstreeksche stoomvaart op Amerika ondersteune. Eindelijk benoemde de vergadering een uitvoerend komitee, met den heer Jansen aan het hoofd, dat heeft toegezegd in de allereerste plaats in relatie te zullen treden met de Koninklijke Nederlandsche Stoomboot- Maatschappij.
Men verneemt dat voor engelsche rekening koncessie is aangevraagd voor het maken eener haven op de kust van Zuidholland nabij den nieuwen Maasmond, die door spoorwegen, aan de eene zijde langs de Maas met Rotterdam , aan de andere zijde achter langs Monster en. Loosduinen met Scheveningen in verband zou worden gebragt. De laatste tak zou welligt tot aan het nieuwe station van den Rijn-spoorweg te 's Hage worden verlengd.
Men verwacht dat de afdeelingen dei- Tweede Kamer heden het onderzoek van de staatsbegrooting voor 1870 ten einde zullen brengen.
Aan de Tweede Kamer is een adres ingediend door het hoofdbestuur der Vereeniging tot heil des volks, waarbij het de aandacht van de Kamer vestigt op eene zaak, welke meer en meer de bezorgdheid wekt van allen, die de welvaart en het ware heil des nederlandschen volks ter harte nemen. Het wenscht dat de Kamer de noodige stappen doe, die tot een geheele afschaffing der kermis kunnen leiden.
De Noordstar ontleent uit eene geloojwaardige bron, dat door de Regering reeds eenige maanden geleden een besluit is aangenomen om den Koning de ontruiming der kust van Guinea voor te stellen, welk besluit echter bij den raad van State zulk een tegenstand heeft uitgelokt, dat de Regering voorloopig het plan heeft laten rusten.
De Noordstar zegt dat berigt uit eene geloofwaardige bron te hebben ontvangen, maar er toch niet voor te willen instaan.
Men leest in de N. R. Ct.
»Gelijk reeds vermeld is, houdt liet gerucht te 's Gravenhage stand, dat de heer M'y'er als goeverneur-generaal van Nederlandsch-Indië zal teruggeroepen worden. Men zegt thans, dat er ernstig sprake is van zijne vervanging door den heer Gevers Deynoot, burgemeester van 's Gravenhage, broeder van het oud lid der Tweede Kamer van de Staten- Generaal.
»Wij kunnen aan dit berigt geen hooger waarde toekennen, dan aan het gerucht, eenige dagen geleden, dat de heer van Bosse tot goeverneur-generaal zou worden benoemd. Zoo wij wel onderricht zijn, dan is er van deze benoeming nooit sprake geweest. Dat de verdienstelijke burgemeester van den Haag tot die gewichtige en zware taak zou worden geroepen , achten wij ten eenemale onwaarschijnlijk."
Gisteren ochtend omstreeks 10 ure is alhier in de Passeerderstraat bij de Prinsengracht een meisje uit een raam yevallen , en in deerniswaardigen toestand naar het Binnen-Gasthuis o-ebra^t Gisteren morgen werd op de Prinsengracht het lijk opgehaald van een manspersoon, die in den nacht van 2 op 3 dezer, van eene partij huiswaarts keerende, bij ongeluk aldaar in hetwa, ter schijnt te zijn geloopen, zonder dat | dit door iemand is opgemerkt.
Z. M.'beeft benoemd tot notaris binnen het arrondissement Hoorn , ter standplaats de gemeente Terschelling, S. Brons Boldingh.
LEIDEN, 8 Okt, Gisteren morgen ten half twaalf ure had het volgende voorval plaats. Terwijl de heer B. v. H., student aan de Leydsche hoogeschool, even buiten de geamoveerde Wittepoort, zich vermaakte met paardrijden, passeerde hem het regernent veld-artiüeiïe , in garnizoen te 's Hage, bezig zijnde een militairen marsch te maken. Het paard van genoemden heer B. v. H. begon te steigeren, ten gevolge waarvan zijn berijder het ongeluk had er af te vallen en met zijn been onder een der kanonnon teregt te komen, waardoor hij vrij ernstige kneuzingen bekwam. (L. B.)
RIJSWIJK, 8 Okt. In den nacht van Woensdag op Donderdag jl. had hier bij den tuinder M. een brutale diefstal plaats met inbraak. Er wordt ongeveer ƒ230, een gouden halsketen en eenige kleedingstukken vermist. Men is nog niet op het spoor der daders.
DEVENTER, 8 Okt, Een treurig ongeval had gisteren plaats in den houtzaagmolen van Mej. de wed. P. Stoffel Gz. Een arbeider, G. Maatman, was bezig de machine, terwijl zij in gang was, te smeren en gebruikte daarbij een ladder; deze schoot uit en de ongelukkige geraakte tusschen de kamraderen, die hem vastklemden en mede sleurden. Toen de machine, hierdoor geschokt, stil stond, was hij een lijk. Vooral het hoofd en de borst waren verpletterd. Hij was in het voorjaar gehuwd.
GRONINGEN, 7 Okt. De minister van Binnenlandsche Zaken deelde dezer dagen mede, dat het in de provinciën Groningen en Friesland bestaande komitee, ter bevordering van de aansluiting van den noorder-spoorweg bij de pruissische westbaan, nog met de pruissische regering in onderhandeling was, over de hulp van die zijde te verleenen. Thans vernemen wij, dat de pruissische regering werkelijk eene toezegging gedaan heeft, die het uitzigt opent op een gewenschten uitslag van de dezerzijds gevoerde onderhandelingen. Die regering heeft zich namelijk bereid verklaard tot het verleenen van eene zeer belangrijke ondersteuning. Nadere bijzonderheden aangaande deze voor het Noorden des rijks zóó hoogst belangrijke zaak, konden wij nog niet te weten komen. Intusschen verneemt de Winsch. Ct., dat de pruissische regering bereid is om, behalve de werken ter verruiming van het station te Ihrhove, eene zoo belangrijke bijdrage toe te staan, dat deze, gevoegd bij de ondersteuning door de nederlandsche regering toegezegd, het bedrag oplevert, hetwelk volgens de meening van het komitee door subsidiën moet worden gevonden, zoodat dan ook het komitee de hoop koestert, dat de grootste .zwarigheden alsnu overwonnen zijn. (Gr. Ct.)
---

