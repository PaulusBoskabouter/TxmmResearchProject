Voorberigt.
Reeds meermalen was ik voornemens geweest, den landbouw op het eiland Wieringen, vooral om zijne eigenaardigheid, in zijn geheelen omvang te beschrijven, doch telkens stuitte ik op één bezwaar, namelijk om zoodanig te schrijven, dat mijn opstel voor den eenvoudigsten landbouwer niet alleen duidelijk verstaanbaar was, maar door hem ook met eenig genoegen kon worden gelezen. Het valt niet geheel te ontkennen, dat bij het eenvoudig landbouwend publiek over het algemeen weinig lust tot lezen bestaat. Korte stukjes, vooral in een luimigen stijl, worden gelezen en herlezen, doch wetenschappelijke werken over den landbouw, zelfs practische nmdedeelingen , worden als te droog, te stijf of te onbevattelijk ter zijde gelegd. Meermalen had ik hierover nagedacht, en den stijl waarin gewoonlijk over den landbouw wordt geschreven, met den smaak en het karakter der eenvoudige landbouwers vergeleken, en naar aanleiding daarvan ben ik bij het schrijven van dit stukje geheel van den gewonen weg afgeweken. Mij geheel in hun midden verplaatst hebbende en gelijk ik als landbouwer gewoon was dan met den een en dan weder met den ander een gesprek over den landbouw aan te knoopen en daarbij rond voor mijne wijze van zien uit te komen, heeft mij bij het schrijven tot gids verstrekt. Het groote belang, hetwelk de landbouwer heeft bij het lezen over het vak bij ondervinding kennende, zou het mij hoogst aangenaam zijn, als ik door het schrijven van dit stukje iets mogt hebben bijgedragen, om den leeslust, ook bij den eenvoudigsten landbouwer op te wekken. Mogt het met even veel genoegen worden gelezen, als het door mij geschreven is, en mogt het bovendien nog eenig nut stichten, dan zou ik mij voor mijne moeite ruim beloond achten. Beekbergen, 1869. H. BOSKER. 21
1. Bene wandeling over het eiland. Mogelijk zijn er, die bij het zien van bovenstaanden titel zullen denken : het eiland Wieringen, dat kleine eilandje, kan de landbouw daar zooveel wetenswaardigs opleveren, dat het de moeite waard is, hem te beschrijven? Ja lezers! het is een klein eilandje, naauwelijks meer dan bij name bekend. De landbouw is er binnen enge grenzen beperkt, en laat ook hier, evenals overal, veel te wenschen over; de landbouw kan ook daar veel worden verbeterd. Ik stel mij daarom voor hem te beschrijven, zooals hij inderdaad wordt uitgeoefend, en er dan nog eenige wenken bij te voegen omtrent datgene, waarin hij, volgens mijn inzien, verbetering behoeft. Eene landbouw-beschrijving verkrijgt eerst dan meer waarde, wanneer de lezer vooraf met den aard en de ligging van den grond en met het klimaat der plaats eenigermate bekend wordt gemaakt. Wij zullen ons dus in de eerste plaats eene wandeling over het eiland moeten getroosten, en daar wij nu toch wandelen gaan want rijden op een landbouw-uitstapje beteekent al zeer weinig zullen wij er van nemen zooveel wij kunnen, zoowel het schoone , als het goede en het kwade. Wij zullen onze wandeling beginnen op Westerland, op de plaats waar gewoonlijk de postschuit aanlegt, en wel op den Westerlander zeedijk in de nabijheid van het buiten kustlicht. Hier zullen wij eenige oogenblikken vertoeven, ten einde het westelijk gedeelte des eilands eens te overzien. Van hier hebben wij een zeer schoon gezigt op het dorpje Westerland, hetwelk schilderachtig gelegen is op het hoogste gedeelte des eilands. Op den voorgrond zien wij een vlak veld, overtogen met een groen tapijt; daar achter verheft zich het kleine kerkje van Westerland, prijkende met een stomp torentje, benevens het schoolgebouw en eenige in het geboomte bijna verscholen hofsteden, allerliefst tegen de helling der hoogte gelegen. Links van deze groep zien wij eenige houten gebouwen; zij zijn op geringen afstand van elkander gebouwd; dit is de quarantaine-inrigting ; op den achtergrond liggen onderscheidene hofsteden op de dertien ellen boven volzee gelegen heuvelachtige hoogte verspreid, terwijl regts van het kerkje een en ander met eene groep huizen en boomgaarden wordt gesloten. Van hier wandelen wij langs den Hoelmdijk , tot nabij de Hoelmer hoogte; van hier hebben wij een der schoonste gezigten , welke het eiland oplevert. Op den voorgrond, even als boven, een laag vlak veld; in het midden hiervan ligt een klein boschje; dit is eene eendenkooi. Links van ons zien wij het boven beschreven Westerland met al zijne bevalligheden; regts van ons zien wij Westerklif, bestaande uit eenige hofsteden in het geboomte verscholen, niet onbevallig tegen de hoogte liggen. Op den achtergrond hebben wij een ruim zeegezigt, waarachter het oog rust op het eiland Texel, hetwelk aan de kim als uit zee schijnt op te rijzen, terwijl een weinig links het Nieuwediep, met een mastbosch van schepen, zeer duidelijk te onderscheiden is. Van den Hoelm wandelen wij langs den Zuiddijk, tot nabij de aansluiting van den polder Nieuwland, van waar wij een goed gezigt hebben over het eiland in zijne .geheele lengte en op Hippolitushoef, dat achter de zoogenaamde dorper Koog zeer bevallig op eene hoogte gelegen is. Op den voorgrond zien wij nogmaals laag vlak land, waarvan een gedeelte ± 1.2 el beneden volzee gelegen is; het is een groen veld, door vele kronkelende slooten als zoovele miniatuurriviertjes doorsneden. Links van ons zien wij Oosteren Westerklif, zeer hoog gelegen en op den achtergrond in dezelfde rigting, Westerland, hetwelk er ook van hier niet onbevallig uitziet. Regts van ons zien wij het oostelijk gedeelte des eilands , met tal van dorpen, buurten en gehuchten; v66r ons ligt Hippolitushoef, het voornaamste dorp van Wieringen; in het centrum staat de Hervormde kerk, prijkende met een kapitalen spitsen steenen toren, omgeven door eene rij nog al tamelijk hoog opgegroeide iepenboomen. Op eenige ellen links van hier staat de in 1867 nieuw gebouwde Roomsch Katholieke kerk, met een klein spits torentje, terwijl op eenige ellen regts van eerstgenoemde kerk, de in 1861 nieuw gebouwde Doopsgezinde kerk zich statig verheft, een en ander omgeven door tal van huizen en boomgaarden. Van hier wandelen wij verder langs den Zuiddijk en Stroeërdijk tot aan de Stroeërsluis, van waar wij het middelste gedeelte des eilands zullen overzien. Hier zien wij nogmaals een laag groen vlak veld voor ons; op eenige ellen afstands van den dijk een miniatuur meertje: dit is de zoogenaamde Houkes; een weinig verder een boschje: dit is eene eendenkooi; het geheel is omgeven door hoog land, links ligt de hoogte van de Elft, waar de hofsteden over de geheele uitgestrektheid verspreid liggen; daarna Hippolitushoef, en zoo achtereenvolgens van de linker- naar de regterzijde, de buurten en gehuchten: Zandburen, Noordburen, Noord-Stroe buurt, Waai, de Kerkebuurt en het dorpje Stroe, de gehuchten Smerp en Vartrop , het dorp Oosterland en de buurten de Heid en Oud-Gest.
De kerk van Oosterland prijkt met een kapitalen toren, welke ver uit zee gezien kan worden, waartoe
Zijne hooge ligging veel bijdraagt. Eindelijk wandelen wij langs den Stroeërdijk tot aan den akkerweg; wij wandelen dezen weg in, om van af de hoogte van de Heid nog eens terug te zien over de Stroeër Hoog naar Hippolitushoef, , hetwelk van hier gezien, zeer aardig in het geboomte verscholen ligt. Zuidwaarts hebben wij van hier een schoon gezigt over den polder Nieuwland, wij zien als het ware op het land; in dezelfde rigting zien wij over zee, den vasten wal van Noord-Holland, de stad Medenblik , de dorpstorens van Hoogwoud, Aartswoud, Winkel en meer anderen. Oostwaarts zien wij laag land, de zoogenaamde Molger, , daarachter ligt de Gest, waar de hoeven op een hoog terrein zeer verspreid liggen, en op het zuid-oostelijkste punt des eilands ligt het nederige dorpje den Oever, terwijl wij, behalve in eene westelijke rigting, den horizont rond ziende, een overheerlijk zeegezigt hebben. Voegen wij hier nu nog bij, dat al het hooge land, behoudens eene gestadige afwisseling van hoogten en laagten, verdeeld is in regelmatige en onregelmatige deelen van ± 1110 tot 1 bunder, en 'al de daartusschen liggende grootheden, gescheiden door regtlijnige aarden wallen, ter breedte van 4 tot 5 palm en ter hoogte van 8 tot 9 palm, zeer netjes van graszoden opgezet, en veelal verhoogd door op dezelve paaltjes te slaan en langs deze, aan de boveneinden, schroten of latten te spijkeren; of enkel door hekwerk, ter hoogte van 9 tot 10 palm, welke elkander regthoekig of onder een bepaalden hoek snijden, of als zoo vele perpendiculairen, op eene gemeenschappelijke basis getrokken, en daarbij tal van kudden schapen, afgewisseld door vele groepjes runderen, en hier en daar een of tweepaarden, en dit alles weder afgewisseld door golvende graanakkers en bloeijende aardappelvelden, dan zal men ons geredelijk toestemmen, dat een en ander aan dit eiland een regt eigenaardig en allerbevalligst voorkomen geeft. Waren wij uitgegaan om landschappen te schilderen, dan zouden wij thans het belangrijkste gezien hebben, wat Wieringen dienaangaande oplevert, en verstonden wij de kunst, om gelijk PAULUS POTTER met het penseel om te gaan, wij zouden waarlijk iets leveren, wat velen in het anders zoo vlakke Nederland niet verwacht zouden hebben. Het schoone van Wieringen hebben wij gezien; thans willen wij zijn bodem wat van naderbij beschouwen. Wij wandelen van de Heid door den Molger, , om daar een kijkje op het lage hooiland te nemen en zoo over de Gest, naar den Oever. Inmiddels houden wij naauwkeurig aanteekening van hetgeen wij zien en hooren, teneinde hierna alles zooveel mogelijk mede te doelen. Van den Oever gaan wij langs den in 1866 aangelegden grindweg, welke van het eene tot het andere einde des eilands loopt, over Oosterland en Stroe naar Hippolitushoef.— Hippolitushoef. is nog al een net en flink dorp; hier vindt men behalve de drie reeds genoemde kerkgebouwen een kapitaal schoolgebouw met onderwijzerswoning, het raad- of gemeentehuis en een gebouw voor den opzigter van 's rijks waterstaat, benevens vele nette burgerhuizen. Hier resideert de burgemeester der gemeente Wieringen, met den secretaris en een wethouder; hier woont de waarnemende kantonregter, , de dijkgraaf van Wieringen, de ontvanger van 's Rijks belastingen, de gemeente-ontvanger, twee geneesheeren , twee predikanten, een van de Hervormde en een van de Doopsgezinde gemeente, benevens een Roomsch Katholiek pastoor en vele gegoede burgers en landgebruikers. Men vindt er een goed logement, het zoogenaamde Sehippershuis, met eene ruime bovenzaal. Hier vergaderen gewoonlijk in de wintermaanden, op donderdag het digtst bij volle maan, de leden van het departement Wieringen van de Maatschappij tot nut van 't algemeen. Ook vergaderen hier de leden van de afdeeling het eiland Wieringen van de Hollandsche Maatschappij van Landbouw. Wij zullen er eens even opsteken en eene kleine verversching nemen; intusschen zullen wij ons eenige oogenblikken verlustigen in een overschoon gezigt over het westelijk gedeelte van het eiland, de ruime zee op Texel en het Nieuwediep. Wij worden er gul en rond ontvangen, en de bediening is zeer goed. Van hier wandelen wij langs den grindweg, door de Belt naar Westerland; intusschen nemen wij gedurig een kijkje op het land, en treden tevens bij dezen en genen landbouwer binnen, steeds met papier en potlood in de hand, om een en ander op te teekenen; wij wandelen regt uit, bij den Poelweg verlaten wij den grindweg en zoo langs den zandweg naar de quarantaine inrigting. Hier zullen wij onze wandeling staken en keeren naar moeder de vrouw terug, teneinde bedaard onze aanteekeningen na te zien, en uit ons geheugen een en ander aan te vullen en alzoo van alle stukken en brokken een, kon het zijn, goed geheel te vormen. 2. De bodem des eilands. De strekking van dit eiland is van het zuidwesten naar het noordoosten, in welke rigting het op eene gemiddelde breedte van 3/4 uur eene lengte van 3 uur heeft, terwijl de geheele omtrek 5 uur gaans bedraagt. De geheele oppervlakte beslaat thans ±. 2452 bond. 21*
land, waarvan het zoogenaamde Oude land 1947 bund . bevat. De polder Nieuwland met zeedijk, vorstkade, kanaal, boezem, hoofdslooten , wegen enz. 477 bund. en de Normer Ven, met voorgrond, 28 bunders. De heuvelachtige en dus zeer ongelijke bodem van het eiland ligt gemiddeld 2 el boven volzee, terwijl de hoogste deden zich tot 13 ellen boven volzee verheffen. De lage deelen liggen van O. tot 1.2 el beneden volzee. Duinen vindt men er niet, de geheele oppervlakte wordt bebouwd of met vee beweid. Het eiland wordt behalve eenige deelen hooge stranden, door kapitale dijken en andere zeeweringen voor het geweld der zee gedekt. De hoogste deelen van den bodem bestaan uit zand; deze zijn van diluvialen oorsprong, terwijl de lage deelen van alluviale formatie zijn, welke ontstaan zijn deels door aanslibbing uit zee, deels door opgroeijing in zoet water. De hooge zandgronden vormen een zeer heuvelachtigen en in breedte zeer verschillenden rug, strekkende zich in de rigting van het Zuidwesten naar het Noordoosten van het eene tot het andere einde des eilands uit, met eenige zijtakken in de rigting van het Noordwesten naar het Zuidoosten over de geheele breedte des eilands; deze zijn de hoogten van Wester- en Oosterklip, de Elft, de Heid, Oud Gest en de Gest. De laatstgenoemde is nogtans door eene smalle strook alluvium, de zoogenaamde Molger, van de hoogte van Oosterland gescheiden. Dit is ook min of meer het geval met de Westerlanderhoogte, welke door eene lage strook lands, de zoogenaamde Hollebalg en het Woudstrand, van de Normerhoogte gescheiden is. De Molger wordt aan de noordzijde door een kapitalen aarden dijk met kettingpaalwerk gedekt, terwijl de zuidzijde door een aarden dijk met eene wierriem werd gedekt, tot het indijken van den polder Nieuwland, zoodat deze dijk thans als Slaperdijk onderhouden wordt. De Hollebalg wordt aan de zuidzijde gedekt door een aarden dijk met eene wierriem, en aan de noordzijde door een inlaagdijk , gelegen benoorden den grindweg, waar verder noordwaarts het land in een vlak zeestrand, het zoogenaamde Woud, uitloopt. De inlaagdijk is gelegd om hooge vloeden, welke het Woud mogten overstroomen te keeren , aangezien dit gedeelte des lands slechts 2.5 El boven vol zee ligt. Verder vindt men er nog eenige afzonderlijk gelegen heuvels langs den zuidkant des eilands, zooals de zoogenaamde Burger, gelegen bij den ingang van den polder Nieuwland, en die als eene verlenging van den Elft kan worden beschouwd, en nabij Westerland de zoogenaamde Houkes , de plaats, waar de postschuit af- en aanvaart; deze hoogte kan als eene verlenging van een zijtak van af de Westerlanderhoogte worden beschouwd. Het diluvium op Wieringen ligt dus in den vorm van een kam, waarvan de tanden min of meer regthoekig van den rug uitschieten, terwijl de tusschenruimten door alluviale gronden worden aangevuld. De hoogte van Westerland wordt voor het onvruchtbaarste gedeelte des eilands gehouden, bestaande de bovengrond uit dor, grijs zand, de ondergrond uit zand vermengd met keisteenen, welke zoo nabij de oppervlakte liggen, dat ze dikwijls met den ploeg worden bovengeploegd. Het hooge land van Wester- en Oosterklief, de Elft en de Held, zijnde de zijtakken van het diluvium, bestaat uit ligt zand, terwijl de ondergrond op vele plaatsen leem bevat; de rolsteenen liggen hier merkelijk dieper. In den omtrek van Hippolitushoef is de bodem merkelijk vruchtbaarder dan de reeds beschrevene; deze meerdere vruchtbaarheid is een gevolg van de meerdere zorg aan het land besteed. De aard van den grond is dezelfde, behalve langs den noordzijde, waar de grond meer leem bevat. Op de hoogte van Stroe is de grond merkelijk zwaarder. Ofschoon de bovengrond grijs zandig is, ligt de leem hier op vele plaatsen zoo hoog, dat de gras- en graanwortels hem kunnen bereiken. Het is nogtans niet te denken, dat deze er diep in zullen dringen, want het leem is vast en bevat eene groote hoeveelheid ijzeroxyde. Op de hoogte van Oosterland is de grond merkelijk beter in kultuur, ofschoon de aard van den grond weinig van den voorgaanden verschilt. Op de hoogte van de Gest is de bovengrond op enkele plaatsen min of meer zavelachtig, doch verschilt in vruchtbaarheid niet van die op Oosterland. Over het geheel kan men aannemen, dat het hooge gedeelte des eilands, van het westen naar het oosten, bestendig in vruchtbaarheid toeneemt. Wordt de Westerlanderhoogte voor het onvruchtbaarste gedeelte des eilands gehouden, de Westerlander Koog, dat is het lage en enkel voor hooiland geschikte gedeelte, is het beste van het lage land. De bodem bestaat meerendeels uit klei van zeer goede zamenstelling , zijne ligging is ±, gelijk met volzee, zoodat hij eene natuurlijke afwatering door een duikersluisje in zee heeft, voldoende voor hooiland. Werd dit land door een molen droog gehouden, dan zou het zeer geschikt voor bouwland zijn. De Hollebalg ligt iets hooger ; hier wordt het land gedeeltelijk voor hooi- en gedeeltelijk voor weiland gebruikt; de grond is hier, even als de boven be-
schrevene, kleiachtig, doch hij verzuurt door een te hoogen waterstand, tot onberekenbaar nadeel van de landeigenaars. Wanneer zullen zij dit beginnen in te zien? De dorper Koog is gedeeltelijk het laagste land des eilands, en wordt door een vijzelwatermolen van het overtollige water ontlast. De bodem van dit hooiland is klei- of zavelachtig en op sommige plaatsen bedekt met eene laag plantaardige stof, ter dikte van 2 tot 3 palmen; deze zod ontstaat door opgroeijing van de graszode, doordien het land bestendig tot boven toe vol water wordt gehouden. De Stroeër Koog is over het geheel niet zoo goed als de voorgaande, als zijnde het land hier meer verpest door ijzerverbindingen; zijne ligging is zoodanig, dat men zich met eene natuurlijke afwatering tevreden stelt. De Molger ligt iets hooger, , wordende hier een gedeelte van het land als weiland gebruikt. De oever Koog is mede vrij goed hooiland. Al het hooiland wordt gedurende den winter onder water gehouden. Na deze korte beschouwing van den bodem des eilands, zullen wij eens kennis maken met zijne bevolking. 3. De bewoners des eilands. De bevolking bedraagt thans ± 2100 zielen. Gemiddeld telt men er jaarlijks 67 geboorten tegen 31 sterfgevallen. Het klimaat op Wieringen is zeer gezond, terwijl men er tot heden toe verschoond is gebleven van besmettelijke ziekten. Over het geheel verkeeren de bewoners van dit schoone eilandje in een welvarenden toestand, waartoe hun aard en hun karakter voorzeker niet weinig bijdragen, want van hen kan naar waarheid gezegd worden, dat zij ijverig en werkzaam zijn, en hieraan eene gepaste zuinigheid paren. Hun omgang is eenvoudig, rond en openhartig, en in vele opzigten veel meer beschaafd dan wel met de meeste bewoners van het boerenland het geval is. Zij zijn gul en gastvrij; zoo ergens, dan is het onder het dak van den Wieringer, waar men deze voorvaderlijke deugd in eere ziet gehouden. De bekende Noord-Hollandsche zindelijkheid is ook hier algemeen heerschende , en zoowel in als om de woning en in den stal tot zelfs in kleinigheden waar te nemen. Vraagt gij den Wieringer naar een en ander aangaande zijn land, zijn vee, het eiland en zijne medebewoners des eilands, gaarne deelt hij u alles mede, wat gij van hem zoudt verlangen te weten. Wij zullen nu eens nagaan, hoe dit nijvere volk zijn bodem bebouwt, en hoe het zijne kudden verzorgt. 4. De akkerbouw. Dat het land op Wieringen in kleine boerderijen verdeeld is, blijkt terstond, als men het bundertal met de bevolking vergelijkt, en men daarbij weet, dat, ofschoon niet allen, toch bijna ieder huisgezin eenig land in gebruik heeft, hetzij in eigendom of in huur. Men begroot dat de meeste landbouwers gemiddeld ± 10 bunder land in gebruik hebben, terwijl er slechts enkele hoeven zijn, waarbij 20 tot 36 bunder land gebruikt wordt. Van de 1947 bunder wordt ± 275 bunder als bouwland gebruikt, en men begroot de uitgestrektheid hooi- en weideland op ± 1500 bunder, terwijl de overige 272 bunder door dorpen, hofsteden, wegen, waters enz. wordt ingenomen. Voor bouwland worden uitsluitend de hoogste gedeelten van het land gebruikt; men zou bijna kunnen zeggen, het bouwland bestaat enkel uit de toppen der heuvelen. Verwisseling van bouwland met groenland behoort hier tot de uitzonderingen; bouwland blijft bouwland, is hier regel. Men verbouwt rogge, zomergarst, haver en aardappelen; tarwe, boonen en erwten worden niet dan bij uitzondering verbouwd. Van de 275 bunder wordt jaarlijks ±- 100 bunder met rogge, 50 met zomergarst en 50 met haver bezaaid, terwijl er ±. 75 bunder met aardappelen wordt bepoot. De vruchtsomloop is dus min of meer driejarig. He le jaar rogge na aardappelen; nadat de aardappelen gedolven zijn, wordt het land tweemaal geploegd en goed geëgd, daarna met 1.8 tot 2 mud rogge bezaaid en ingeëgd en daarna met 60 tot 70 wagens á 3/4 kubiek el besten stalmest overgemest. In de laatste jaren is men meer en meer begonnen den mest 3766r de bezaaijing onder te ploegen. 2e jaar zomergarst. De roggestoppel wordt gewoonlijk voor den winter omgeploegd, in het voorjaar goed geëgd, en daarna met 60 wagens stalmest bemest, en de mest ondergeploegd, en vervolgens met 2 mud, of wanneer er op rijen gezaaid wordt, met 1i mud garst per bunder bezaaid of met haver zonder mest. De bewerking van het land blijft dezelfde; men gebruikt gewoonlijk 21 tot 3f mud zaaihaver. 3e jaar aardappelen, zonder mest, doch alsdan wordt het land gewoonlijk driemaal geploegd; men gebruikt 9 tot 10 mud pootaardappelen per bunder. Enkele boeren zaaijen het ie jaar haver; alsdan wordt het land in het voorjaar met 60 á 70 wagens mest per bunder bemest en de mest ondergeploegd, en daarna rogge, hetwelk ook zeer goed schijnt te bevallen. Het 3e jaar garst, bemest, de mest ondergeploegd, en het 4e jaar aardappelen zonder mest. Het land wordt gewoonlijk 10 tot 15 duim diep geploegd (1) ; daaronder is de grond z66 vast, dat men er zeer wel op zou kunnen dorschen ; hij bestaat uit leem of uit oer of minstens uit eeuwen oud zand, zoo vast als een dorschvloer. In de laatste jaren zijn eenige landbouwers begonnen dezen vasten grond met den grondwoeler los te maken, hetwelk zeer goed bevalt. De rijenteelt neemt om de Oost (men spreekt op Wieringen van om de Oost en om de West, hiermede bedoelende het oostelijk of westelijk gedeelte des eilands) merkelijk toe, doch om de West weinig, ofschoon het om de West even als om de Oost zeer goed bevalt; men begroot dat door het op rijen zaaijen en het land van onkruid zuiver te houden, de opbrengst met 1/4 verhoogd wordt. Voor zoo verre de granen niet op rijen wordt gezaaid, laat het wieden hier nog al iets te wenschen over. In de rogge heeft men nog al veel last van waterraaijen , lang raygras , Agrostis spica venti, windhalm of windvangend struisgras, muggepoot of muggebeen, medel of metel; vooral in regenachtige zomers groeit dit gras hier zeer menigvuldig, vandaar waarschijnlijk de plaatselijke benaming van waterraaijen. Klimop, Convolvulus arvensis , klokjeswinde, kleine winde, winde, windom , windsel, liend , lijn, binde, slingerroos, is ook hier een lastig onkruid, hetwelk zich niet zelden boven de roggehalmen verheft en deze naar den grond trekt. Blaauwe bloemen, Centauria eyanus , roggebloem, tremske, bol. Kweek, Agrop,yrunz repens, kruipend tarwegras, peengras, kruipkoorn, leedgras of lidgras, vijter, pijngras, puingras, grondpein , paken , duinreep, strekgras of trekgras, is ook hier nog al zeer menigvuldig en vooral zeer lastig in de rogge. Distelen, Oirsium arvense, akker-vederdistel, stiekel, stekel, haverdistel, korendistel, boerenplaag, laten ook hier hunne doornen voelen. Eindelijk heeft men in de rogge, vooral in natte zomers, nog al last van sweek , Bromus secalinus , drep of rogge dravik, draverik, dreps. In de zomergranen heeft men veel last van schinkel, Poly,qonun Pereicaria , platzaad of de perzikbladige duizendknoop, wilde wilg, roowilg, roodpoot of roodbeen, roodschonk, krodde, platte krodde ; dit onkruid groeit hier in overgroote menigte en is ook vooral in aardappelvelden een lastig onkruid. Krodde, Sinapis arvensis, herik, herk, hevrik, hedrik, herdrik , hering, krok , krod, keek, kiek, gele kiek, robert , kleedt ook hier menigen garst- en haverakker in gele uniform. Melde, Chenopodium album, ganzevoet, witte of gladzadige ganzevoet, wilde melde of mel, luismelde, stokt:nel, milt, opgaand modderkwaad , is hier een menigvuldig voorkomend onkruid. Ten slotte noem ik nog de akker-kromhals, Lyeopsis arvensis. Deze onkruidplant heb ik hier in haveren garstakkers veelvuldig waargenomen. Ofschoon niet zoozeer tot de lastigste onkruidplanten behoorende, kan zij door hare sterke vermenigvuldiging toch dikwijls zeer lastig worden. Niettegenstaande al deze kwelgeesten, waartegen de landbouwers steeds hebben te strijden en zij daarenboven met een uit zijnen aard schralen zandbodem te doen hebben, weten zij er nog al aardig wat van te halen. Ten bewijze daarvan laat ik hier volgen eene tabel, inhoudende de gemiddelde opbrengsten in de laatste acht jaren, in mudden en per bunder uitgedrukt, alsmede het gemiddelde gewigt per mud.
1861 1862 1863 1864 1865 1866 1867 1868 GEMME. GEWIGT. Rogge. .. . 25 36 44 35 29 28 27 30 31.5 70 ii, 75 pd. Zomergarst . 37 37 55 50 35 44 40 31 41 50 á6O pd. Haver. .. . 36 43 70 55 40 52 55 35 48.2 40 á45 pd. Aardappelen 150 250 280 240 200 245 175 140 210
per bunder opleverde, wegende 75 pd. per mud. Zoodanige opbrengst van zandgrond is voorzeker zeer belangrijk te noemen. Den bodem des eilands hebben wij leeren kennen. Ook weten wij nu hoe zijne bewoners hem bewerken, Tarwe wordt, zooals reeds gezegd is, zeer weinig verbouwd, ofschoon er voorbeelden zijn, dat om de Oost wintertarwe verbouwd is, welke tegen 30 mud (1) Alle maten en gewigten in deze beschrijving voorkomende, zijn de Nederlandsche.
en met welk gevolg zij den akkerbouw drijven. Thans zullen wij de zaak van eene andere zijde beschouwen, en wel met betrekking tot de bron van alle groeikracht, den mest. In de eerste plaats moeten wij in aanmerking nemen, dat rogge, garst en haver hier uitsluitend voor eigen consumtie worden verbouwd. Van de aardappelen wordt een 'gedeelte uitgevoerd, terwijl integendeel wordt ingevoerd: tarwe, voor zooveel er door de bevolking wordt verbruikt; paardeboonen , garst , haver en betrekkelijk veel lijnkoeken voor veevoeder. Mest wordt er hoe ook genaamd niet ingevoerd, doch de stalmest wordt nog al goed verzameld; neemt men nu verder in aanmerking, dat hier slechts 1/6 gedeelte van het land als bouwland wordt gebruikt, en dat het hooi natuurlijk in den mesthoop teregt komt, terwijl het groenland bijna nimmer bemest wordt, zoodat al de mest naar het bouwland wordt gebragt , dan kan men gereedelijk aannemen, dat aan het bouwland ruim zooveel voedingstof of plantenvoedsel in de gedaante van mest wordt teruggegeven, als er in de gedaante van graan en stroo wordt afgehaald. In den regel wordt het bouwland om de twee of om de drie jaar bemest met 60 of 70 wagenvrachten of = 45 of 52,5 kubiek el per bunder, derhalve in de 5 jaar met 130 wagenvrachten of 97 kub. el, of jaarlijks gemiddeld met 26 wagenvrachten of 19.4 kub. el stalmest per bunder bemest. De gier wordt, vooral om de Oost, zorgvuldig in gemetselde of met steenen opgezette gierputten verzameld en met de gierkar over het bouwland, of veelal over het weiland gebragt; om de West laat de gierverzameling nog al iets te wenschen over. Voor zoo verre de mest, als boven beschreven, voor de haverbezaaijing wordt gebruikt, wordt hij in het voorjaar uit de mestput gereden, terstond ondergeploegd, terwijl de mest, die voor het roggeland bestemd is, in den voorzomer wordt uitgereden en op het te bemesten land in een hoop gezet. In de laatste jaren zijn eenige landbouwers begonnen den mest in deze hoopen met slootaarde of wiermolm te vermengen, teneinde het uitdroogen van den mest zooveel mogelijk te voorkomen. Uit een en ander kan men gereedelijk afleiden, dat de akkerbouw op Wieringen, in vergelijking met vele andere plaatsen, niet gerekend kan worden achteruit te zijn; ofschoon ook hier nog veel te verbeteren overblijft, zien wij desniettemin een bestendig streven naar vooruitgang, naar verbetering in de uitoefening van het bedrijf. En hiermede stappen wij vooreerst van den akkerbouw af, teneinde de veeboerderij eens naauwkeurig na te gaan. 5. De veestapel. Zooals reeds boven gezegd is, wordt de uitgestrektheid hooi- en weideland begroot op 1500 bunders. Op deze oppervlakte worden gehouden gemiddeld ± 160 paarden, ruim 1000 runderen en ruim 10,000 schapen. Hierbij kan men in de maanden April en Mei nog 7100 lammeren voegen, waarvan in de laatste week van Mei en in de eerste van Juni ± 5600 stuks worden opgeleverd, terwijl de overige tot instandhouding der kudde worden aangehouden. De meeste boeren houden gemiddeld 1 paard, 6 tot 8 runderen en 50 tot 60 schapen, terwijl enkelen 2 paarden, 10 tot 20 runderen en 100 tot 150 schapen houden. Met betrekking tot het bundertal is deze veestapel voorzeker ook zeer belangrijk te noemen, doch of men al een betrekkelijk groot aantal vee houdt, zou al zeer weinig beteekenen, wanneer men hierbij de kwaliteit buiten rekening liet. Wij verlangen er nogtans meer van te weten; het is ons er nu eens om te doen, te weten te komen, hoe de Wieringer boer met zijn vee omspringt en wat hij er van weet te maken, en wij zullen beginnen met 6. De paarden. De Wieringer paarden worden op de plaats gefokt. Zij zijn niet groot, doch sterk en taai en dus zeer geschikt voor den arbeid. Van de 160 zijn er ± 85 merriën en 55 ruinen, terwijl er ± 20 steeds beneden 2 jaar zijn. Er wordt gewoonlijk één hengst gehouden. De paarden worden hier in den zomer zonder uitzondering in de weide aan het zeel gehouden en gerept; dat is, zij worden aan een touw op het eene einde voorzien van een ijzeren pen in de weide vastgezet en 2 of 3 maal daags verzet; doch wij zullen in dezen de Wieringer benamingen behouden, zeel voor touw, soors voor pen, reppen of reuppen voor verzetten of verteuren , te meer daar deze manier van veehouderij aan Wieringen bepaald eigen is. Het is dus niet meer dan billijk, dat wij, over het vee aldaar sprekende, dit doen met behoud van de aan Wieringen alleen eigene naamwoorden. Voor het in de weide vastzetten der paarden gebruikt men een zoogenaamd grim. Zoodanig grim is zamengesteld uit twee houtjes, lang ± 35 duim, breed van achteren 5 á 6 en van voren 3 á 4 duim, en dik 3 duim. Deze houtjes worden op de smalste einden met ijzeren plaatjes beslagen, buiten het einde van het hout in een oog uitloopende. Deze houtjes worden aan elkander verbonden door een ijzeren plaatje, ter breedte van 3 duim en ter lengte van 7 á 8 duim, op de einden rond en dun uitgesmeed en zoo door de oogen van de houtjes gebogen. Door ieder houtje worden twee gaten geboord in eene schuinsche rigting , zoodat een van de bovenzijde hier doorgestoken touwtje met het hout een scherphoekigen driehoek vormt. Aan het toppunt hiervan wordt het bovenstuk van het halster vast gemaakt, en wel zoodanig, dat de houtjes, wanneer het paard het halster wordt aangedaan, in eene horizontale rigting blijven hangen, zoodat het voorplaatje steeds vrij van den neus van het paard hangt. Ten einde een en ander meer duidelijk te maken, heb ik eene teekening van zoodanig grim hier bijgevoegd. Verder kan ik hiervan nog mededeelen , dat door ieder houtje op het breede einde een gat wordt geboord; in het zeel wordt op 30 á 35 duim van het eene einde een knoop gelegd, nu wordt dit einde door de houtjes gestoken, zoodat de knoop aan de buitenzijde komt te liggen, vervolgens wordt ook op het einde een knoop gelegd, zoodat de houtjes op de einden niet meer dan 30 duim van elkander kunnen wijken, doch tegen elkander gedrukt kunnen worden. Wordt nu het paard zoodanig grim aangedaan en het zeel met de pen in den grond vastgezet, en het dier mogt willen beproeven deze los te rukken, dan nijpen de houtjes tegen elkander en drukken alzoo aan beide zijden tegen den neus van het paard; dit verwekt pijn, zoodat het alle moeite spaart en rustig aan het zeel blijft staan. Enkele paarden zijn er, die er den slag van krijgen, het zeel over den rug te werpen en alsdan den hors weten los te rukken. Denzulken wordt een touw met een lossen ring om het eene voorbeen gelegd en wel onder den kogel; door dezen ring wordt het zeel gestoken en alzo° wordt ook deze gewoonte bedwongen. In den winter worden de paarden evenals elders op stal gezet en met hooi, stroo en haver of garst gevoed. 7. De runderen. Ook de koeijen worden hier, zonder uitzondering, in de weide aan het zeel gehouden, doch wij zullen van den laagsten trap beginnen. De kalveren worden op de plaats geteeld, en in de 2 eerste weken gevoed met 4 kan zoete melk per dag, telkens in twee giften, en daarna nog 2 weken met 5 kan zoete melk, 's morgens en 's avonds telkens 2.5 kan, vervolgens met 8 kan karnemelk of karnemelk en wei per dag, altijd in 2, giften; later in de weide houdt men hiermede vol tot omstreeks Augustus. In het land worden zij aan het zeel gezet met een grim om den kop, nagenoeg als dat voor de paarden. Houdt men met karnemelk op, dan wordt ook hun water tot drinken voorgezet even als het andere vee. Gedurende den eersten winter, op stal worden ze met hooi en stroo gevoed en erlangen als toevoeder om de Oost 114 van een lijnkoek of 1 kop haver, of bij velen 314 kop haver per dag, terwijl men om de West 117 lijnkoek per dag of 1 koek in de week of wel niets toevoedert. In het tweede jaar in den zomer in de weide aan het zeel, veelal op het slechte land of althans niet in de beste weide. In den winter op stal, hooi en stroo en bij enkele boeren 113 lijnkoek per dag als toevoeder, bij velen niets. Het derde jaar in den zomer in goede weide aan het zeel. In den winter op stal hooi en stroo en als toevoeder, de ossen en geldevaarzen en vaarmelkkoeijen, 1 lijnkoek en 3 kop meel van paardeboonen per dag; anderen rekenen gedurende den winter op 100 lijnkoeken en 2 mud boonmeel per stuk. De kalfvaarzen en koeijen hooi en stroo en als toevoeder 1 lijnkoek per dag. Het vee wordt op gezette tijden tweemaal daags gevoederd, 's morgens van 6 tot 8 en 's avonds van 4 tot 6 uur. Op eene vraag, die ik deed aan een der landbouwers, hoe men op Wieringen gewoon was het vee in den winter op stal te voederen, kreeg ik ten antwoord: „Tweemaal daags, hooi, stroo en water, 's morgens van 6 tot 8 en 's avonds van 4 tot 6, net als iaat (vader) deed!" Doch de oude vos wist wel beter; hij mag taat in het tweemaal daags voederen van het vee navolgen, in vele dingen wijkt hij onbeschroomd van het voorbeeld van taat af. Reeds voor langen tijd had ik hem leeren kennen als een der ijverigste voorstanders van vooruitgang en verbetering in den landbouw. De koeijen staan hier op een zeer hoogen grupstal, met den kop naar den hooiberg. In den hooiberg is langs den stal eene kleine opening gelaten, zoodat het hooi door luikjes in het voorschot met de hand voor het vee wordt gelegd. Het hooi wordt veelal telkens in twee giften gegeven, en na het hooi wordt het water met den emmer voorgezet. Na het drinkwater wordt er stroo en daarna toevoeder gegeven. De put voor drinkwater is gewoonlijk achter de koeijen in den stal; het water is veelal zeer goed. Het een- en tweejarige vee wordt, voor het op stal gaat, geschoren. Dit wordt bijna nimmer verzuimd. Als reden hiervoor geeft men op, het beter en gemakkelijker schoonhouden van het vee, vooral het reinigen en zuiver houden van ongedierte.
---

DE LANDBOUW EN VEETEELT OP HET EILAND WIERINGEN,
GESCHETST DOOR H. BOSKER. (Met eene gelithographeerde kaart.)
Aan de bewoners van het eiland Wieringen, voor de vele blijken van vriendschap en toegenegenheid, welke mij gedurende mijn bijna vijftienjarig verblijf in hun midden mogten te beurt vallen, wordt dit o_pstel uit erkentelijkheid en tot aandenking opgedragen door DEN SCHRIJVER.
---

