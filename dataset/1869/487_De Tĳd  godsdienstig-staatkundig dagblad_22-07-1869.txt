AMSTERDAM, 21 Julij.
Het proces, den waardigen en hooggeachten bisschop van Linz aangedaan, en hetgeen daarop gevolgd is, toont op nieuw het. ware karakter van het liberalismus aan, zijn innigen haat tegen de Kerk en zijn afkeer van de vrijheid. Wat heelt toch de bisschop misdreven ? Niets anders dan dat hij in een herderlijken brief de geloovigen van zijn diocees er aandachtig op gemaakt heeft,hoe een louter burgerlijke echtverbindtenis in het oog der Kerk geen huwelijk is, en voor haar met konkubinaat gelijk staat. Ditisde katholieke leer, niets minder en niets meer, en de bisschop bezat dus het regt om haar in herinnering te brengen, en zou aan zijn pligt te kort geschoten zijn als hij het in de tegenwoordige omstandigheden had nagelaten. Immers de oostenrijksche regering heeft in haar konfessioneele wetten, met verkrachting der duidelijkste bepalingen van het konkordaat en de plegtig beloofde trouw, zulke zoogenaamde huwelijken, buiten de Kerk gesloten, van kracht verklaard. De bisschop van Linz is de eenige niet, die in een mandement daartegen is opgekomen; vier-en-twintig andere oostenrijksche bisschoppen hebben hetzelfde gedaan. Doch een moet voor allen boeten.
Het schijnt het liberaal bestuur van Weenen enkel te doen geweest te zijn om de oostenrijksche bisschoppen, in den persoon van Mgr. Rudigier, schrik aan te jagen, wat deerlijk mislukt is. Von Reust had zijn vertrouwde, den heer Hofiman, en het cis-leilhaansch ministerie zijn prezident, graaf Taafte, naar Linz gezonden, om den kerkvoogd te bewegen zich uit eigen beweging voor de regtbank te stellen. Die staatslieden hadden ook den Keizer bewogen om zijn kabinets-chef, den heer Braun, dezelfde reis te doen aanvaarden. De laatste bragt zelfs de belofte uit Weenen mede dat de regering den bisschop zou ontslaan van de verschijning voor de regtbank, zoo hij schriltclijk wilde verklaren dat zijn doel, met de uitvaardiging van het mandement, slechts geweest was som dengeloovigen dekatholieke Kerkleer voor oogen te stellen." Alles te vergeefs. Zulke verklaring zou geheel met de waarheid overeenkomstig geweest zijn, doch tevens als erkenninggegolden hebben van het regt eener wereldlijke vierschaar om uitspraak te doen in geloofszaken. Vandaar dat de slandvastige bisschop volhardend bleef weigeren.
Nu moest en nu zou een veroordeeling volgen. De jury te Linz, van welk diocees de overgroote meerderheid, zooals gebleken is, met hart en ziel aan haar bisschop is verknocht, bestaat gedeeltelijk uit Protestanten, gedeeltelijk uit met zorg gekozen, zwakke of slechte Katholic-
ken. Het vonnis werd geveld, en nu zou, volgens den gewonen loop van zaken, de bisschop de gevangenisstraf hebben moeten ondergaan. Dit bedoelden de weener staatslieden echter niet. Geenszins een bisschop-martelaar, maar een plooibaar bisschop, die zijn kromstaf boog voor de willekeur der liberale bureaukratie, verlangden zij, en dit voornamelijk, om zoodoende den wederstand van het gansche episkopaat te breken. Maar dewijl noch list, noch onderhandelingen, noch woeste tooneelen in de bisschoppelijke stad, waar zij geheele troepen weener straatvolk heen gezonden hadden om rumoer te maken, mogten baten, gaven zij den strijd op, onder voorwendsel dat het vonnis der jury het beginsel had uitgemaakt, (wat niet het geval is, dewijl de bisschop bare kompetentie steeds nadrukkelijk, heeft betwist) en daarna het feit zelf van betrekkelijk weinig gewigt was, ontving de bisschop ongevraagd gratie van den Keizer, door de bemiddeling van den minister van Justicie, den heer Herbst, den man, die de geheele zaak op touw heeft gezet. De bisschop verklaarde daarop, dat hij het vonnis, waardoor hij veroordeeld is, voor nul en geener waarde houdt, en bijgevolg het keizerlijk dekreet, dat hem genade schenkt, evenzeer. Ziedaar nu welke de uitslag geweest is van den liberalen veldtogt, die zooveel gerucht heeft gemaakt. Het oostenrijksche liberalismus, met zijn vrijheid van drukpers, vrijheid van godsdienst, scheiding van Kerk en Staat, enz. enz., dat in zijn proces tegen het mandement van Mgr. Rudigier niet alleen het regt, het gezond verstand en den eerbied aan de Kerk verschuldigd, maar ook zijn eieen beginselen met voeten trad, heeft hierbij een even hatelijke als belagchelijke rol gespeeld. Wat heeft het nu uitgewerkt met het dwaze streven om de Kerk te doen buigen ? Dit: dat Mgr. Rudigier, door zijn toedoen met de eerekroon des belijders versierd, een edel voorbeeld gegeven heeft van kloek en onbevreesd verzet tegen onregtvaardig geweld, dat al de Katholieken van het keizerrijk met bewondering vervult en tot navolging aanspoort.
Zooals wij in de nieuwsberigten hebben medegedeeld, meldt de londensche Weekly-Register, dat er bij vele leden der hooge anglikaansche geestelijkheid eene sterke overhelling naar Rome te bespeuren is, bij gelegenheid van het aanstaande Koncilie. Dit is, gelijk onze lezers weten, het eenige verblijdende teeken niet, dat hoop geeft op een terugkeer van steeds meerdere Engelschen tot het geloof hunner vaderen. Er waait tegenwoordig een katholieke luchtstroom door de anglikaansche kerk, zooals ook blijkt uit de taal van haar voornaamste orgaan, de Church-News. Wij nemen uit een zijner laatste nummers een merkwaardig artikel over, dat handelt over den vaak vergeten eerbied, door engelsche reizigers op het vaste land aan de katholieke bedehuizen verschuldigd. Men vindt in dit opstel meermalen de meening uitgesproken, dat den Anglikanen geen Protestanten maar Katholieken zijn, in gemeenschap met de Kerk van Rome. Dit is natuurlijk een dwaling, maar een dwaling, die van krachtige katholieke sympathiën getuigt. Moge God den wenseh verhooren, in een der laatste zinsneden dezer beschouwing uitgesproken, en de scheidsboom doen vallen, die de kerken van Rome en Engeland nog scheidt!
»In een jaargetij, als zeer vele engelsche toeristen zich over het vaste land verspreiden, kan het goed wezen om hun te herinneren, wat hunne pligten, als leden van de katholieke Kerk, in den vreemde zijn.
»Wij vernemen voortdurend klagten over het profane en oneerbiedig gedrag, van Jan Rap (1) en familie, als zij vreemde kerken bezoeken, van hun praten , hard loopen en lagchen bij de godsdienstoefeningen. Wij hebben een troep engelsche pleizier-reizigers z;en spuwen in een wijwatersvat. De lezers van de Church-Ntws zullen waarschijnlijk niet op zulke lage wijze aanstoot geven, dat zelfs Murray's reiswijzer de reizigers moet waarschuwen om zich als fatsoenlijke menschen te gedragen, als het veel is om te verwachten dat zij zich als Christenen gedragen — eene zeer noodige waarschuwing, die weinig opgevolgd wordt. »Van oneerbiedigheid zullen wij echter nu niet spreken, doch van schisma. Wij Engelschen moeten niet vergeten dat wij leden zijn van de katholieke Kerk, en dat, ofschoon de Paus ons ignoreert, en Rome ons niet erkent, wij evengoed leden zijn van het huisgezin des geloofs als een katholiek vreemdeling, dat dus ook de Kerk in den vreemde, welke in gemeenschap met Rome is, de Kerk is door God ingesteld, en dat alle Protestantismus louter ketterij en schisma is. Alleen de bisschoppen en priesters met geldige jurisdiktie, in Frank(l) Jack Snob.
rijk, Duitschland, Zwitserlanden Italië, zijn in gemeenschap met Rome. De bisschop van Londen of de aartsbisschop van Kantelberg heeft niet meer regt om bisschoppelijke magt in een diocees op het vaste land uit te oefenen, dan de bisschop van Genève of de aartsbisschop van Rome in Engeland. In den strengen zin des woords, doet een engelsche priester , die in den vreemde, in een gevestigd katholiek diocees, een gemeente oprigt, e°n schismatieke daad, juist als een roomsch priester, die altaar tegen altaar zou plaatsen in een engelsche gemeente. Het bestaan van koloniale vikariaten is ongelukkigerwijze een noodzakelijk kwaad. Hun schismatieke toestand wordt hun opgedrongen — helaas! dat hij door de meesten gezocht wordt!
»Vele onzer landgenooten leven in den vreemde en moeten op de eene of andere wijze de genademiddelen ontvangen. De aldaar gevestigde Kerk weigert hun deze middelen, behalve op voorwaarden, welke zij niet kunnen aannemen: eene formeele verklaring, dat de bedieningen , tot dien tijd ontvangen, niet geldig zjjn, en eene formeele belofte van gehoorzaamheid aan den Bisschop van Rome als «Stedehouder van Jezus Christus."
sDoch als de schismatieke toestand aan de engelsche vikarissen opgedrongen wordt is verbroedering met het Protestantismus geene noodzakelijkheid, en toch, in tallooze plaatsen dient dezelfde kapel voor de godsdienstoefening van Anglikanen en Protestanten; en engelsche geestelijken schamen zich niet om de diensten bij te wonen van luthersche, zwingliaansche of kalvijnsche leeraars, die tot het katholieke priesterschap in dezelfde verhouding staan, als Korah , Dathan en Abiram lot de dienst van Aaron stonden. »De meerderheid der engelsche vikariaten in den vreemde wordt aangevuld door de koloniale en kontinentale Vereeniging. welke, volgens algemeene bekendheid, puriteinsch is. Verleden zomer ontmoetten wij een amerikaansch priester aan boord van een stoomboot van een der zwitsersche meren. »Ik geloof dat uwe engelsche Kerk," zeide hij, »doet gelijk Jakob, toen hij ging om Ezau te ontmoeten, van wiens gemoedsstemming hij niet zeker was.
»»Hij plaatste al het slechte van de kudde vooraan, doch hield alles wat waarde had met zich achteraan, en zoo plaatste hij de rivier tusschen zich en Ezau. Gij schijnt nu al het tuig van uwe geestelijkheid over het kanaal te sturen, om de roomsche Kerk te ontmoeten, en het betere gedeelte van ulieden wordt netjes thuis gehouden."
»Genoeg ondervinding hebbende van vikarissen op het kontinent, konden wij niets doen dan met hem instemmen en het feit betreuren. Wij raden den reizigers aan, alle vikariaien te vermijden, waar de bedienaren door de koloniale en kontinentale Vereeniging zijn benoemd. Sommige vikarissen in den vreemde zijn anders benoemd: deze zijn meestal stijve Anglikanen, doch juist hunne stijfheid bewaart hen voor overeenstemming met ketters en schismatieken. » Waarom een reiziger, die voor eenige weinige Zondagen op het kontinent zal verblijven, er eenige anglikaansche godsdienstoefeningen zou bijwonen, zien wij niet in. »Waar de minste argwaan bestaat van eenzelvigheid met het Protestantismus, daar moet hij ze zekerlijk vermijden. De katholieke Kerk van de plaats, waar hij zich bevindt, is de regte gevoegelijke tempel voor zijn godsdienstoefening. Hij zal daar het zuivere woord Gods hooren preken; en is hij soms verpligt naar oveidreven leering te luisteren, laat hij zich dan herinneren dat in tallooze engelsche kerken platte ketterij wordt geleerd. Hij zal daar de sakramenten vinden «behoorlijk toegediend volgens Christus bevel in al datgene, wat noodzakelijk daartoe vereischt wordt," en dit veel meer en eerbiediger dan in de meeste kerken te huis; en, vooral, hij zal bij door God ingestelde en toegelaten bedieningen tegenwoordig zijn, tei wijl de anglikaansche in den vreemde er slechts door kunnen onder de omstandigheden , waarin wij geplaatst zijn. Als de reiziger eene protestantsche godsdienstoefening bijwoont, helpt en ondersteunt hij die valsche leer, ketterij en schisma, om wier bevrijding hy in de litanie bidt. Als hij naar de anglikaansche kapel gaat, is hij toch gehouden om een vroegmis in de roomsche parochie-kerk bij te wonen. Het wantrouwen en de tegenzin, waarmede vreemde Katholieken de engelsche kerk beschouwen zijn te wijten aan het gedrag van het engelsche volk in den vreemde" dat openlijk verklaarde overeen te stemmen met andersdenkenden op het kontinent. Zij, die met afschuw een vergaderplaats in Engeland zouden ontwijken, zullen toch bij de dienst van protestantsche leeraren in den vreemde tegenwoordig zijn — die menschen zijn met niet meer magt bekleed dan een andersdenkend prediker in Engeland, — en zich verbinden aan vereenigingen zoo door en door schismatiek als vele kerkgenoot-' schappen in Engeland te huis.
»Het is de bepaalde pligt van allen, die bidden voor den vrede van Jeruzalem, om vreemd Lutheranismus, Kalvinismus enz. van zich af te stooten, en hun uiterste best te doen om te toonen dat de engelsche Kerk, van welke zij leden zijn, waarlijk een is met de Kerk van Rome, in geloof, bedienaren en sakramenten; terwijl de protestantsche ligchamen takken zijn, van den waren wijnstok afgesneden, van welke de roomsche, anglikaansche en oostersche gemeenschappen levende twijgen zijn.
»Wie kan zeggen, hoe verschillend Rome geneigd zou zijn om ons te beschouwen als onze landgenooten, die in den vreemde waren of verbleven, systematiesch katholieke kerken hadden bezocht, zich bereid hadden getoond om bij te dragen tot het oprigten en versieren van katholieke altaren en tot het onderhouden van katholieke eeredienst? Als de Kerk op het kontinent Anglikanen en Protestanten op een lijn stelt, dan ligt de schuld bij ons zelven. Wij hebben gemeene zaait: gemaakt met elke verpestende sekte, die het geloof der Christenen in den vreemde vergiftigt. Wij hebben gewerkt met vijandige traktaten , om het geloof den eenvoudigen te ontworstelen en door ons voorbeeld het zaad van twijfel en heiligschennis te verspreiden; en gelijk een man herkend wordt aan zijn gezelschap, zoo ook een christelijke gemeenschap. Door ons b'y Protestanten aan te sluiten, zijn wij als Protestanten beschouwd gaan worden. Laat ons volhouden in het beweren van onze katholiciteit, en in Gods goeden tijd, zullen wij den slagboom, die de kerken van Engeland en Rome scheidt, verbroken zien, en deze zich zien vereenigen om het geloof van Christus te prediken aan hen, die zich in de duisternis van het Lutheranisme en Calvinisme bevinden en in de schaduw van den dood en het ongeloof.
De minister van Marine brengt ter kennis van belanghebbenden, dat op een nader te bepalen tijdstip, aan het lokaal van het departement van Marine te 's Gravenhage, een vergelijkend examen zal plaats hebben van jongelingen, die tot scheepsklerk bij dé nederlandsche zeemagt wenschen benoemd te worden.
Het getal der open plaatsen bepaalt zich tot zes.
Ouders of voogden, die verlangen dat hunne zonen of pupillen tot dat examen worden toegelaten, dienen, vóór of uiterlijk op den 31n Julij aanstaande, een op zegel geschreven verzoekschrift in aan den minister van Marine, waarin moeten vermeld zijn de naam, voornaam, het beroep en de woonplaats der ouders of voogden.
Bij koninklijk besluit van den 20° dezer, is aan de nagemei Ie kommissiën uit de Staten der provincie Groningen vergund hare werkzaamheden na de sluiting der zomervergadering dier Staten van°lB69 voort te zetten: I°. aan de kommissie in zake de vereeniging en verbetering der scheepvaartkanalen en de indeelinS der provincie in nieuwe waterschappen; 2°. aan de kommissie voor het onderzoek der koncept-reglementen voor de waterschappen in de provincie voor zoo ver die waterschappen nog niet zijn georganizeerd volgens de bepalingen van het daarop bestaande grondreglement. Het Staatsblad bevat het besluit van den 7" Julij 1869, bepalende de plaatsing in het Staatsblad van het additioneel artikel tot het postverdrag tusschen Nederland en Frankrijk van 22 Jan. 1868, vastgesteld te 's Gravenhage den 22a Junij 1869 en betreffende de wederkeerige vrijstelling van dagbladen, enz., van zegelre«-t. Z. M. heeft benoemd: tot plaatsvervangend kantonr. te Sneek, mr. L. R. A. Hamerster Dijkstra; tot ridder der orde van den Nederl. Leeuw, P. J. Werden; op hun verzoek eervol ontslagen: als notaris te Leiden, .1. P. W. Senermer; als kantonregter te Beetsterzwaag, F. A. van Boelens; vergunning verleend: aan S. W. Ruyssenaers, tot het aannemen en dragen der versierselen van grootofficier met de Ster der Medjidié-orde, en aan H. P. van Karnebeek, tot het aannemen en dragen der versierselen van officier derzelfde orde, hun door den Sultan van Turkije geschonken; A. Darimon erkend en toegelaten als konsul van Frankrijk te Rotterdam, en zulks op den voet van vreemd onderdaan. Verkorte balans der Ned. Bank volgens de Staats-Courant: Disconto-rekening ... ƒ 52,566,793 49 Beleening-rekening . . » 39,523,840.— Munt en muntmat. . . » 85,352,891.041 Belegd Reservefonds. . » 3,110,230.— Geb. enmeub. d.Bank. » 430,172.661 Diverse rekeningen . . » 41,632.331 f 181,025,649.892l Kapitaal ƒ 16,000,000.— Reservefonds » 3,344,259.61 Bankbiljetten in omloop.» 135,302,085.— Bank-assignatiën in oml.» 2,304.36 Rekening-cour.-saldo's. » 25,439,899.791 Diverse rekeningen ..» 934,101.13 f 181,025,649.89} Niettegenstaande het strenge verbod van in de tentoonstellingszalen te rooken, schijnt iemand heden ochtend aldaar een brandende sigaar te hebben weggeworpen , waardoor in het decoratief°een begin van brand is ontstaan, die gelukkig tijdig werd gebluscht. Nadere bijzonderheden zijn ons no? onbekend, maar wij spreken stellig de overtuiging uit van alle weldenkenden, wanneer wij een ieder dringend verzoeken in het algemeen belang, aan deze zoo noodzakelijke bepaling de hand te helpen houden. (H.)
Bij de verkiezing van 13 leden voor den gemeenteraad, zijn gisteren ingekomen 1984 biljetten.
Het terrein der Internationale Tentoonstelling alhier is van 15—19 Julij door 21,952 personen bezocht geworden.
Gisteren namiddag omstreeks 5_ ure, is bij het afladen van een grooten ijzeren ketel, bestemd voor de bierbrouwerij van den heer Heineke, een werkman door een noodlottig toeval daa onder geraakt, waardoor hij zeer ernstig is gekneusd en verwond. Hij is dadelijk naar het Buiten-Gasthuis vervoerd.
's GRAVENHAGE, 21 Julij. Z. Exc de generaal baron von Langenau. Oostenrtjksch gezant bij het nederlandsche Hot, heeft gisteren de eer gehad door Z. M. den Koning in een bijzonder gehoor te .worden ontvangen, om HD. zijne hulde te brengen na de terugkomst van zijne buitenlandsche reis. De baron en baronnes zijn bij H.M. de Koningin ter audiëntie toegelaten.
— Gisteren is alhier gearriveerd en aan het Hó tel Poules afgestapt, de nieuw benoemde gezant van Zweden en Noorwegen bij het nederlandsche Hof, de heer O. Stenerson.
— Z. M. de Koning zal, naar wij vernemen, reeds aanstaanden Donderdag uit de residentie naar het Loo vertrekken> (-D. v. Z.) ROTTERDAM, 20Julij. Gisterenmorgen is aan den Zeedijk te Kralingen de bliksem geslagen in de woning van A. van der Wiel. De straal heeft zich een weg gebaand door het woonvertrek heen en is den schoorsteen uitgegaan. De vrouw des huizes is aan het hoofd ligt gekwetst geworden; de andere nogal talrijke huisgenooten zijn er met den schrik afgekomen. Aan de voorzijde van het huis z'yn een geheel raam, stijlen enz. verbrijzeld.
WARMOND , 20 Julij. Ten gevolge van het hevige broeijen van hooi heerscht eene groote bedrijvigheid bij vele landbouwers , die, thans aan het eind van den hooi bouw zijnde, het gewonnen hooi uit de bargen moeten halen, het verspreiden en weder op nieuw bergen. De oorzaak van dit broeijen moet worden toegeschreven aan het nog niet droog genoeg binnenhalen van het hooi, dat tijdens den veelvuldigen regen in het begin van den hooibouw is gewonnen.
TIEL, 20 Julij. Gisteren barstte hier
oen zwaar onweder over de stad en hare omstreken los: het hield bijna anderhalf uur aan, van acht tot half tien ure; een meisje van cirka twintig jaren, de dochter van den tuinman v. D., werd op den "Waaldijk door den bliksem getroffen en viel terstond dood neder; hare zuster, aan hare zijde gaande, zeeg bewusteloos neder, maar is gelukkig later weer bijgekomen. De bliksem is ingeslagen in 2 boeren hofsteden, te Geldermalsen en Dreumel; ook loopt er een gerucht dat hetzelfde heeft plaats gehad te Leeuwen en Deyl. De weldadige regen, die het onweder vergezelde, heeft het aardrijk ïeer verkwikt.
HEENVLIET, 19 Julij. Door het natte weder in Junij is de hooibouw vertraagd, zoodat thans de inzameling nog in vollen gang is; de kwaliteit is uitmuntend, en de opbrengst zal veel beter wezen dan die van het vorig jaar. Door het schoone weder begunstigd, zal het koolzaad spoedig gedorscht worden en belooft het over 't geheel ook eene groote opbrengst. Ook is met het vlasplukken een begin gemaakt en met uitzondering van enkele stukken is dat produkt eveneens goed uitgevallen. De tarwe, rogge en gerst beloven bij veel stroo ook eene zware korre!, en doen een even goede kwaliteit als in het vorige jaar verwachten. De paardenhoonen hebben in geen jaren zoo veel belovend gestaan als thans. De vroege aardappelen zijn voortreffelijk, en hoewel hier en daar het bederf zich in het loof vertoont, mag men bij aanhoudend droog weder verwachten, dat dit van weinig invloed op de knollen zal zijn. De late aardappelen staan ook vrij goed, hoewel men hier en daar nog al veel achterblijvers ontdekt, als een gevolg van de vele slechte poters, die in het afgeloopen jaar gewonnen zijn. Boom vruchten zijn er over het geheel weinig, de late nachtvorsten hebben haren nadeeligen invloed vooral aan de boomen, die zure appelen voortbrengen, ruimschoots doen gevoelen, daar vele boomen nu na St. Jan bij de tweede uitbotting pas een beter aanzien krijgen.
Het vee is uitmuntend gezond, en de prijzen der boter zijn langzaam stijgende.
ZALT-BOMMEL, 21 Julij. Geene tijding heeft in lang den bewoners van Maas en Waal zooveel regtmatige reden tot blijdschap gegeven, als het verrassend berigt van de verleende concessie aan de heeren G. Hendriks en R. C. Murman, tot het aanleggen van een spoorweg van Nijmegen naar Zalt-Bommel door Maas en Waal. Lag deze, zoo vruchtbare streek van ons vaderland, geheel buiten aanraking met de staatsspoorwegen en was, in den laatsten tijd, tengevolge der steeds toenemende verzanding der rivier voor Druten, het handelsverkeer zeer belemmerd en de expeditie per stoomboot tamelijk lastig en moeijelijk geworden, de geconsessione°rde spoorweg zal in eene dringende behoefte voorzien. Geheel Maas en Waal, maar vooral Druten, het hart van het district, de stapelplaats der tabak, het middelpunt van den handel, zal er de voordcelen van ondervinden. Reeds is het te voorzien dat het station Druten, voor geen ander dorps-station in levendigheid van verkeer en drukke expeditie zal onderdoen. Aan geen lijn bestond grooter behoefte. Ze wees zich als van zelve aan. Als verbindings-lijn van twee groote spoorwegnetten wacht haar een schoone toekomst. Mogen de wakkere en soliede ondernemers, wier tact en bekwaamheid boven allen lof verheven is, op hunne onderneming een in alle opzigten gunstig succes ondervinden. Zonder twijfel is dit de eenparige wenseh van allen tusschen Nijmegen en Bommel. (T. C.) STEENWIJK, 19 Julij. Een ontzettend voorval had alhier in den afgelooji;! nacht plaats. Zekere K., kleermaker, heeft in twist met een ander persoon, deze met zyn schaar op vreeselijke wijze in het onderlijf gestoken, zoodat men vreest dat het leven van den gekwetste er mede gemoeid zal zijn. De dader is in arrest genomen. BLOKZIJL, 18 Julij. Als eene bijzonderheid wordt vermeld, dat in den tuin van zekeren V., in 't naburige Giethoorn, een appelboom staat, die in de maand Mei gebloeid heeft, daarna door de rups van blad en bloem werd beroofd, en nu weder voor de tweede maal in vollen "bloei staat.
---

