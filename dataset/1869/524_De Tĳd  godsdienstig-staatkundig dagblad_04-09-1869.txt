AMSTERDAM, 3 September.
Het onderwerp, dat wij gisteren behandelden, vervolgende, geven wij thans nogmaals het woord aan de Rotterdamsche Courant, om haar stelling te ontwikkelen tegen sommige bedenkingen. Zij spreekt aldus:
»Geef voor de kermis beter volksvermaken in de plaats, wordt ons telkens gezegd. Maar heeft dit argument, wel beschouwd, eenige kracht ? Ontbreekt bet dan, ontbreekt het in onze groote steden, ontbreekt het hier in Rotterdam vooral, aan middelen tot uitspanning en vermaak, ook voor het volk? Veeleer het tegenovergestelde heeft plaats, en ook zonderde kermis, is er wellicht gelegenheid en aanleiding tot uitspanning te veel, te weinig zeker niet. Waar ons schoone park voor allen open staat, Boymans' museum voor vijf cents is te zien, -voor enkele stuivers stoombooten en spoorwegen den handswerkman naar Delft, 's Hage en Scheveniijgen overbrengen, goedkoope volkstreinen gelegenheid geven de hoofdstad met haar merkwaardigheden, of de schoone dre"ven van Gelderland te bezoeken, mag men niet meer klagen dat betamelijke genoegens niet zijn onder het bereik van het publiek. Laten daarbij nu en dan nog andere gelegenheden worden opengesteld, gelijk nu waar het bestuur der Diergaarde, op loffelijke wijze, den handwerksstand het middel geeft, voor één kwartje, den dierentuin te gaan zien, of waar men, voor één gulden heen en en terug, de tentoonstelling in Volksvlijt kan bewonderen — dat alles is voortreffelijk en goed; maar men erkenne dan ook dat het tijd, meer dan tijd is om een eind te maken aan onhebbelijkheden en ergerlijke anachronismen als een Rotterdamsche kermis is in deze negentiende eeuw."
De Rotterdamsche Courant twijfelt of het argument, dat zij bestrijdt, eenige kracht heeft. Dat het kracht bezit, blijkt, dunkt ons, uit de moeite, welke hier wordt aangewend om het te wederleggen; en dat die kracht niet gering is, uit het ontoereikende dezer wederlegging. Het blijft daarna, Wat het daarvoor was. Zelfs is het door de te kort geschoten poging om het te niet te doen, sterker geworden. En evenwel heeft de Rotterd. Cour. eenige nieuwe wapenen tot haar dienst gehad, en andere, verroeste en versletene , wijselijk laten liggen. De vindingrijkheid der kennisafschaffers, die nieuwe volksvermaken aanbevelen, gaat gewoonlijk niet verder dan tot: 1° mastklimmen; 2° zakkenloopen; 39 gemeenschappelijk gezang, vergezeld door een uitdeeling van broodjes en chokolade. Men moet geen het minste begrip van ons volk hebben, als men meent dat het algemeen en •fflet geestdrift naar deze soort van vermakelijkheden ijlen zal. De proeven , welke er mede genomen zijn, bewijzen het. Daarenboven de welmeenende maar ietwat onnoozele burgers, die ze bedacht en bekostigd hebben, begingen een groote fout. Zij maakten er steeds een schouwspel van voor een publiek, veel te deftig om zelf in de mast te klouteren of in zakken te hinken, maar dat met een beschermend gezigt kwam zien hoe dit den minderen man afging. Nog meer dan de aard dezer vermakelijkheden, moest zulk een houding het volk afschrikken, dat altijd meer kijkers en tehuisblijvers dan meedoeners leverde. Het viert zeer ongaarne feest, even als schoolkinderen, onder opzigt, en gevoelt zich, in den regel, beleedigd door een afdalende belangstelling van de «grooten", die in zijn °og als bemoeizucht en verwaandheid geldt.
Laat ons nu eens nagaan wat de Rotterdamsche Courant voorstelt. Het zou zeker wenschelijk wezen dat het volk aan de door baar genoemde uitspanningen de voorkeur gaf boven de kermisvermakelijkheden; maar dit is niet genoeg. Wil het voorstel doel treffen, dan zouden die uitspanningen moeien overeenstemmen met den smaak, de eigenaardigheden en de beschavingstrap dergenen, voor wie zij hier bestemd worden, en wij gelooven dat dit alles behalve het geval is. Wordt die overeenstemming gemist, dan is het onverschillig of de aangeboden gelegenheden bestaan of niet. Buitendien zijn er daaronder, die in kleinere steden dan Rotterdam niet aanwezig zijn, en anderen, welke men met den besten wil niet als vermakelijkheden kan aanzien. Het bezoeken van een schilderij-muzeüm bijvoorbeeld mag men zonder aarzelen van de lijst schrappen. Gevoel en liefde voor de kunst worden zelfs onder de beschaafde klassen in het hedendaagsche Nederland niet overvloedig aangetroffen, en bij devolksstanden ontbreken zij nagenoeg" geheel. Het is dus een nutteloos werk om hen naar een muzeüm te verwijzen; van de meesterstukken, daar ten toon gehangen, zullen zij de schoonheden niet opmerken en zelden de onderwerpen begrijpen. Het is waar, er zouden filantropen te vinden zijn, om hun voor de eersten de oogen te openen, en hun omtrent de laatsten uit den schat hunner kennis te laten putten. Men moet er zich niettemin op voorbereiden,dat, wanneer het volk van het plan, om zijn amuzement in onderwijs te doen bestaan de lucht krijgt, het, indien dit mogelijk is, nog dubbel zoo kermisgezind zal worden als thans. Wandelingen in het fraaije rotterdamsche park zullen er evenmin aan bevallen. Zeker in wandelen ligt genot, maar het meest voor degenen, wier beroepsbezigheden hen het grootste gedeelte van den dag achter de schrijftafel of den kantoorlessenaar vasthouden. En zelfs zijn er onder hen en hun echtgenooten nog zeer velen, die dat genot eerst dan waarderen, als zij kans hebben om niet alleen boomen en grasperken, maar tevens equipagies en zwierige toiletten te zien. Doch spreek den arbeidersstand, die van den vroegen morgen tot den laten avond onvermoeid handen en voeten rept, niet van wandelingen! Men zou even goed eeen postiljon kunnen voorslaan om, op zijn vrijen dag, een toertje te paard maken! Uitstapjes met den spoortrein naar de omstreken, van Gelderland of naar de hoofdstad zijn, met de verblijfkosten, ondanks de goedkoope volkstreinen, voor gezinnen uit de volksklassen zeer duur, en kunnen door het meerendeel der kennishouders niet worden bekostigd.
Bovendien kermisvermakelijkheden zijn plaatselijk, en wil men ze afdoende door andere vervangen, dan moeten die andere ook plaatselijk zijn. Reisjes kunnen er evenmin voor dienen als het bezoeken van muzeüms of het bewonderen van tentoonstellingen in het Volkspaleis. Van al wat boven opgesomd werd, kan eigenlijk alleen de dierentuin in aanmerking komen; maar het genoegen, aldaar ook door het volk te smaken, is voor veelvuldige herhaling niet vatbaar en bovendien te kalm. In alle tijden en bij alle natiën hebben zich de volksvermaken door levendigheid en opgewektheid onderscheiden. Zonder deze heeft het volk geen pret, en degenen, die gelooven dat het belust zal worden op de bedaarde, deftige, rustige en in zijn oog zeer vervelende manier van zich te ontspannen der meer beschaafde standen, hebben de ondervinding tegen zich. Üp de vraag hoe de kermis, als algemeen volksfeest, te vervangen zou wezen, blijft dus de Rotterdamsche Courant, zoowel als de anderen, welke van haar gevoelen zijn, het antwoord schuldig.
Wat ons betreft, wij zijn er verre af om de wenschelijkheid dezer afschaffing te bestrijden. Wij betoogen alleen dat de kwestie niet zoo eenvoudig is als velen zich verbeelden, en, gelijk wij reeds vroeger gezegd hebben, betwijfelen wij of de afschaffing iets anders wezen zou dan eene verplaatsing van het kwaad, waar men een einde aan verlangt te maken. Hierbij moeten wij opmerken, dat er in vroegere tijden vele aanbevelenswaardige vermaken, voor het volk geschikt, bestonden , waarvan algemeen gebruik gemaakt werd en nu geen spoor meer te vinden is. Waar zijn die tallooze kegelbanen van voorheen gebleven? Ouden van dagen herinneren zich nog dat er om Amsterdam meer dan honderd waren; nu nog slechts een of twee. Waar treft men, behalve hier en daar in een boerendorp, dat ze als eene zeldzaamheid aan de wandelaars vertoont, kolf- en kegelbanen aan, die eenmaal het volk zulk eene gezonde en gezochte verpoozing verschaften? En die volksstrijdperken, de maliebanen, wier ruimte en prachtige beplanting den bezoekers van Utrecht en 's Gravenhage nog verkondigen hoe mild in een lang vervlogen tijd voor de uitspanning der menigte werd gezorgd, — wat is er van geworden? Dit alles en meer van dezelfde soort is dood.
Het volk heelt den zin voor zulke vermaken verloren, en het met drooge oogen aangezien, dat de eene gelegenheid daarvoor na de andere werd opgeruimd. Geef het die gelegenheid op nieuw, het zal haar ongebruikt laten. Het strekt niet tot zijn schande dat het geen smaak vindt in ui?spanningen, waarvoor het geen aanleg heeft, als koncerten, verhandeliii.en, kunsttentoonstellingen, drentelen langs openbare wandelplaatsen en dergelijke. Maar het is een veeg teeken, en het getuigt van achteruitgang der volk-beschaving, dat — natuurlijk behoudens de loffelijke uitzonderingen — zich vermaken, voor onze lagere klassen hetzelfde is gaan beduiden als dronken zijn, tieren en erger. Daarom is de kermis dan ook geen anachronisme, zooals het door ons aangehaalde blad haar noemde, maar, met al haar ongebondenheden, helaas! een verschijnsel, dat bijzonder in onze eeuw te huis behoort. Wie tegen dat kwaad wil kampen moet het in zijn oorzaken aantasten, en niet alleen in zijn gevolgen.
Nog eens, wanneer men, als men daar kans toe ziet, de kermissen wil afschaffen, zal men bij ons op geen tegenstand stuiten; maar men bedenke dat men daardoor slechts een der uitingen van het kwaad, niet het kwaad zelf zal hebben opgeheven. En hij, die het gaat bestrijden, zal spoedig ontdekken dat hij het zoowel bij de hoogere als bij de lagere standen aantreft, waarover later meer.
Zooals men uit onze buitenlandsche berigten gezien zal hebben, heeft de regtbank te Krakau bevolen, dat de overste van het Karmelitessen-klooster aldaar en de met haar gevangen genomen zuster in vrijheid zouden worden gesteld. Uit de weener dagbladen blijkt nu nader, dat, ofschoon de regering een strenge enquête had gelast; ofschoon de minister van Justicie aan den keizerlijken prokureur bij het geregtshof opzettelijk geschreven had om zijn ijver aan te wakkeren ; ofschoon de regtbank gearbeid heeft onder den aanhoudenden drang van een tegen de kloosters opgehitste openbare meening, — geenerlei misdaad of vergrijp der Karmelitessen is kunnen gekonstateerd worden.
Het regterlijk onderzoek heeft nu ten volle bevestigd dat de ongelukkige Barbara Übryk, sedert twintig jaren, aan een vreeselij ke en ongeneesbare ziekte heeft geleden, welke spoedig het karakter van razernij aannam. Haar op te sluiten was een noodzakelijkheid. Het is waar dat zij, bij het bezoek der overheid aan het klooster in deerniswaardigen toestand is gevonden; maar in het gasthuis, waarheen zij werd vervoerd, heeft zij niet nagelaten om zich spoedig in denzelfden toestand van naaktheid en onzindelijkheid te brengen; ook hier verscheurde zij in aanvallen van razernij hare kleederen, en vernielde en bezoedelde alles wat zij aanraakte. Overigens is door het regterlijk onderzoek bewezen, dat verscheidene buren van het klooster sedert jaren wisten dat daarin een krankzinnige non was opgesloten, en dit zeer natuurlijk vonden, zoodat er ook van geheime kerkering geen sprake zijn kan.
En dit is nu de afloop van een zeer eenvoudige en verklaarbare toedragt van raken, welke der lih-_al- pers van het buiten- en binnenland tot aanleiding en voorwendsel heeft gestrekt om weken lang de grofste verdichtselen te verspreiden. Zij moest dienen om de kloosters met schande te overladen, maar er is slechts schande uit voortgevloeid voor de liberale dagbladen.
In de gisteren gehouden zitting van den gemeenteraad werd het rapport der kommissie van financiën op de voordragt van burg. en weth., ten geleide der rekening en verantwoording van de ontvangsten en uitgaven dezer gemeente over 1868, waarvan de konkluzie strekt tot goedkeuring van gemelde lekening, even als het rapport van dezelfde kommissie op de voordragt van burg. en weth., ten geleide van de supplementbegrooting A der inkomsten en uitgaven van deze gemeente, vo_r de dienst 1869 aangenomen.
De voordragt van burgemeester en weth., ten geleide van het ontwerp eener nieuwe verordening, regelende de belangen der Rijnvaart en de policie van de rijnhaven, en zulks naar aanleiding van de herziene rijnvaart-akte, werd zonder beraadslaging en zonder hoofdelijke omvraag aangenomen.
De missive van burgemeester en wethouders ten geleide van nadere toelichtingen van kuratoren van het Athenaeum Illustre, betreffende de som van ƒlO,OOO voor benoodigdheden voor het fyziologiesch laboratorium aangevraagd, werd met 15 tegen 13 stemmen aangenomen. Vervolgens werd aangenomen, het rapport der kommissie van financiën op de voordragt van Burg. en Weth., ten geleide van de koncept-verordeningen op de heffing en invordering van regten voor het begraven op de algemeene begraafplaatsen alhier, met memorie van toelichting. Nadat besloten was het adres van het bestuur der Maatschappij voor den werkenden stand en van hare afdeeling Ambachtsschool vaor de arbeidende klasse, houdende verzoek dat ook voor 1870, ten behoeve van die school, eene subsidie van f 4000 uit de gemeentekas worde toegestaan, bij de beraadslaging over de gemeente-begrooting 1870 te behandelen, en nadat nog eenige andere ontwerpen in behandeling waren gebragt, ging de Raad uiteen.
Naar men ons van goederhand mededeelt moeten de berigten, door ons en vele andere bladen verspreid omtrent eene aanstaande echtverbindtenis van H. K. H. prinses Marie der Nederlanden, beschouwd worden allezins voorbarig te zijn geweest. (D. .. Z.)
Z. K. H. prins Frederik zal aanstaanden Zondag-morgen de rezidentie verlaten , zich op reis begevende naar Muskau, het vorstelijk landgoed in Silezië.
Het admissie-examen aan de hoogeschool te Utrecht is thans vastgesteld op 22 Sept. e. k., waartoe men zich heeft aan te melden bij prof. de Jong, sekretaris der litt. lakulteit.
Men schrijft ons uit 's Gravenhage, dat daar in sommige kringen het gerucht loopt, als zou de tijding van den moord op onze reizigster, jonkvr. A. Tinne, gepleegd, een y>Livingstonecanard" zijn. Bloedverwanten der jonge dame hadden die tijding niet ontvangen. Er bestond wel grond om aan de mogelijkheid van zulk een moord te denken. Doch te vergeefs was er geïnformeerd naar de bron, waaruit dat stelegram" zou zijn voortgevloeid , hetwelk dezer dagen vrij algemeen was verspreid. Wij hopen hartelijk, dat onze correspondent zich niet vergist. De moedige jonge dame heeft wel een ander lot verdiend, dan in de binnenlanden van Afrika door de hand der wilden om te komen. (A. D. v. N.)
Bij beschikking van den minister van Binnenlandsche Zaken zijn, met ingang van 1 Oktober 1869, bevorderd tot opzigter van den waterstaat der 2° klasse J. van der Harst, thans opzigter der 3e kl., en tot opzigter van den waterstat der 3<* kl. J. A. van der Kallen, thans opzigter der 4e klasse.
Bij gelijke beschikking is, na voorafgaand vergelijkend examen, met ingang van denzelfden datum, benoemd tot opzigter van den waterstaat der _<* klasse W. P. Stratingh, te Groningen.
Bij beschikking van den minister van financiën is bepaald dat de navolgende ambtenaren bij de administratie der posterijen 'hunne funktiën zullen uitoefenen als volgt, te weten: de kommiezen der 2« kl.: W. J. Snellen, ten postkantore te Delft; A. Rijs.r, ten postkantore te Gorinchem; de kommies der •3 ü., L. H. Balfour van Burleigh, ten postkantore te Amsterdam.
Z. M. heeft benoemd: tot leden der kommissie van administratie over de strafgevangenis voor jeugdige mannelijke veroordeelden nabij Doetinchem, D. Ouwersloot, mr. R. D. Baart de la Faille, j| hr. P. A. C. M. van Haeften, P. A. C. H. T. A. Werdmüller van Elgg en J. Ankersmit; tot notaris binnen hetarrond. Rotterd ter standplaats de gem. Rotterdam, M. Dijkman: tot raadsheer in het prov reregtshof in Limburg, mr. M. V. Nijst; tot griffier bij het kantonger. te Rauwerd, mr. K. Klein; op hun verzoek eervol ontslagen: als notaris ,te Rotterdam, F. Dijkman; als leden der kommissie van administratie over de strafgevangenis voor jeugdige mannelijke veroordeelden nabij Doetinchem, D. Simons, J h Pasteur E. G. A. baron van Pallandt, C. H. Japing en T. J. Belle; F.Schweighard W van de Velde en G. Andreae, allen te Bath, is vergund het aannemen en dragen van de medalje der 2" kl voor Burgerlijke Verdiensten, aan ieder hunner door de belgische regering geschonken. °
Gisteren is er in het V, boven Zeeburg, eene proeve genomen, door de officieren van 's Rijks marine-werf, met eene torpedo, die het gewenschte rezultaat had. Dat werktuig, gevuld met 100 ned. p. kruid, op ruim 1000 ned. el van den vasten wal en op 4 el onder den waterspiegel, en geplaatst onder een daartoe vervaardigd vlot van stevige balken, had een treffend effekt, Tusschen het kommandó aan den wal van „ vuur" en de ontploffing zelve, lag een ondenkbaar oogenblik, zelfs op dien afstand, en 4 el onder water. De uitwerking van zoodanige ontploffingen is niet te beschrijven.
Gisteren namiddag, omstreeks 61 ure. wilde een zevenjarige knaap zich van de houten brug over de Lauriergracht bij de Baangracht begeven op de zolderschuit zijns vaders, welke onder die brug doorvoer, doch hij sprong mis en viel in het water. Z\jn vader dit ziende, sprong hem na, doch verdween in de diepte daar hij niet kon zwemmen, waarop zich drie personen te water begaven, en na veel inspanning de zelfvoldoening' mogten smaken, beide drenkelingen levend aan wal te brengen, onder daverende toejuiching der zaamgevloeide menigte. — Terzelfder tijd werd een kind van 5 door een knaap van 10 jaren uit de Lindengracht gered.
NIEUWE DIEP, 2 Sept. Gisteren morgen is Zr. Ms. fregat metstoomvermogen Admiraal van Wassenaar, kommandant kapitein ter zee F. R. Toewater, op de gebruikelijke wijze in dienst gesteld. De etat-major is reeds bekend. Bedoelde bodem is bestemd voor eene reis in de Middellandsche Zee en zal tevens de ned. vlag prezenteeren bij de openinovan het Kanaal van Suez.
— Naar wij vernemen, zal Zr. Ms. stoomschip Valk eenige veranderingen ondergaan en spoedig gereed worden gemaakt, om tegenwoordig te zijn bij de opening van bovengezegd Kanaal. Z. K. H. prins Hendrik zou bij die gelegenheid daar aan boord zijn.
BARENDRECHT, 2 Sept. Als een navolgenswaardig voorbeeld ten gerieve der vlasindustrie, is het misschien niet on dienstig te vermelden, dat het vlas valden heer N. R. Barendrecht alhier bewassen m den Anna-Paulowna polder, (provincie Noord-Holland), van daar naspoor tot Rotterdam is virvoerd, waardoor het in één dag ter plaatse zijner bestemming was, terwijl de kosten niet meer bedroegen dan anders per scheepsgelegenheid.
Dit is, voor zooverre bekend, de eerste maal dat voor de verzending van het vlas van den spoortrein gebruik is gemaakt, en de goede uitslag daarvan zal zeker wel aanleiding geven, om in het vervolg van deze nieuwe wijze, boven het tot nog toe gevolgde trage scheepsvervoer, te proliteeren.
WIJHE, 3 Sept. Enkele ijmkers hebben de korven reeds van het veld teruggehaald. Zij verklaren dat het honigge*win dit jaar buitengewoon gunstig' is en dat de bijen nu nog dagelijks de korven gemiddeld 3 oude ponden zwaarder maken. Het is echter te voorzien dat het gewin weldra zal ophouden, wijl de nachten te lang worden en het reeds verscheidene morgens gevroren heeft.
KORTGENE, 3 Sept, Betreffende de veldgewassen in dezen omtrek kan gemeld worden, dat de tarwe, hoewel veel minder dan in het vorige jaar, toch een vrij goeden oogst belooft. De aardappelen staan niet gunstig. De verwachting omtrent een goeden oogst is zeer gering. Eveneens is dit het geval met de erwten. De boonen daarentegen staan goed en beloven veel. Het koolzaad, hoezeer men daarover ook in andere streken klaagt, is hier zeer medegevallen; eveneens is het gesteld met het vlas. De meekrap heeft door het vochtig weder veel geleden, doch komt nu weer wat bij.
AMEIDE, 1 Sept. Voor engelsehe rekening wordt alhier veel hooi geladen, dat naar Hardinxveld wordt vervoerd, alwaar men het ter verzending in pakken perst van 100 Ned. 6*?. Eerstdaags zal er weder eene nieuwe veerboot in dienst gesteld worden van Vreeswijk-Rotterdam en tusschen liggende plaatsen, waarvan de direktie gevestigd is te Krimpen a/d Lek. WAALWIJK, 2 Sept. Gisterenavond ten ongeveer 10 ure werd dê cipier der gevangenis alhier het slagtoffer van een sluipmoord. De verslagene, gewoon om 's avonds zijn hond buiten te brengen, werd bij het terugkeeren afgewacht door een gepensionneerd marechaussee welke, zooals bekend is, hem een woedenden haat toedroeg en die tot het volvoeren van deze wandaad expresselijk van uit's Hertogenbosch, zijne tegenwoordige verblijfplaats, schijnt gekomen te zijn, en hem met een pistoolschot een kogel in de borst joeg, waaraan de verslagene, na een paar kreten geslaakt te hebben, onmiddellijk is bezweken. Op het geknal van de pistool en de jammerkreten van den stervende toegesneld, heeft men noch wapen, noch moordenaar gevonden, en moest de policie, die onmiddelijk een onderzoek instelde, zich tot gissingen bepalen, doch de booswicht heeft reeds de tegen hem opgevatte vermoedens bevestigd, door zich in den loop van den nacht, vrijwillig in de handen der policie te werpen en zijne misdaad te bekennen. Het verder onderzoek wordt heden in tegenwoordigheid van den heer officier van Justicie uit *s Bosch in loco voortgezet.
WINSCHOTEN, 1 Sept. Door de arrondissements regtbank alhier werd in hare zitting van heden van alle regtsvervolging ontslagen zekere spoorwegwachter, te Nieuwe Schans gestationeerd; 't was geen spoorwegzaak, maar eene schoolzaak die den man op de bank der beschuldigden plaatste. Hij, gehuwden vader van drie kinderen, werd eenigen tijd geleden vervolgd wegens het niet betalen van schoolgeld, de man beweerde daartoe niet in staat te zijn én beriep zich op zijne geringe bezoldiging. De gemeentelijke fiskus begreep het anders en liet een krijgsman bij den belasting (schoolgeld) schuldige inlegeren , ten einde hem tot betaling te dwingen, aan dezen werd al datgene toegediend, wat ook het deel was van de overige leden des gezins. Bij het naderen van den avond maakte men het den logé duidelijk dat hij op den grond zoude moeten overnachten, omdat het getal slaapplaatsen niet meer dan twee bedroeg en het hoofd des gezins vermeende niet verpligt te zijn vrouw of kroost tot dat einde van den vloer gebruik te doen maken. Het hoofd des bestuurs, hiervan onderrigt, beschouwde zulks als eene weigering, in strijd met de wet, waarbij o. a. de inlegering van een krijgsman wordt geregeld, en verbalizeert deswege. Het openbaar ministerie eischte veroordeeling tot eene geldboete van tien gulden ot een dag gevangenisstraf, de regtbank sprak evenwel den beklaagde vrij tot niet geringe voldoening van hen, die berekenen kunnen dat met eene verdienste van negentig cents 's daags misschien in de ligchamelijke behoeften van een gezin , uit vijf personen bestaande, kan worden voorzien, maar niet in die van ligchaam en geest beide. BREDA, 2 Sept. Op 21 Sept. zal alhier een groote tentoonstelling van paaiden gehouden worden. Het benedengedeelte van het groot Arsenaal is door Z. Exc. den Minister van Oorlog welwillend voor deze tentoonstelling beschikbaar gesteld. Door de edelmoedigheid van Z. K. H. Prins Frederik der Nederen andere hooggeplaatste personen, benevens van het gemeentebestuur van Breda, zullen vele geld- en andere prijzen worden toegekend. Een gouden me dalje werd o. a. uitgeloofd door Z. K. H. den prins van Oranje.
BLOKZIJL, 2 Sept. Bij een paar veehouders alhier heeft zich bij hun vee de tongblaar geopenbaard; hoewel in geen ergen graad, is het toch te hopen dat zulks geen voortgang mag maken. Het bestuur dezer gemeente heeft de ingezetenen gewaarschuwd tegen het gebruik van melk, afkomstig van zulk vee, ais zeer schadelijk voor de gezondheid, tenzij ze vooraf goed gekookt .wordt.
---

