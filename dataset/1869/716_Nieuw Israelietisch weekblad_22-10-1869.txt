ALEXANDER VON HUMBOLDT EN DE BIJBEL.
■ In een der jongste nommers van der Israelit komt onder bovenstaand opschrift eene hulde voor aan den grooten natuuronderzoeker, den Aristoteles der 19de eeuw, bij gelegenheid dat het honderdjarige jubilé van zijne geboorte gevierd werd. De geniale Humboldt was een natuuronderzoeker, eenig in zijne soort. Niet zoo als Karl Voigt, Buchner, Laplace, Moleschott en Darvin, die allen het geheele uitspansel onderzocht, maar God niet gevonden hébben, wier streven daarheen gerigt was, in de natuur, door den eenigen en eeuwigen God geschapen, den Schepper te verdringen; wier wetenschap daarin bestaat, door allerlei geleerde en sophistische grootspraak het bewijs te leveren, dat God eigenlijk eene hersenschim is, door enkele bekrompen hoofden nagejaagd, maar dat enkel en alleen de natuur, de wereld, da kosmos, het eeuwig bestaande en oneindige, dien naam mag dragen. Hoeveel ontzettende ondeugd en wat al verregaande onzin verbergen zich achter deze met kolossale verwaandheid uitgebazuinde theoriënl Het goddeloos beginsel van het oude heidendom, waartegen onze profeten, door Gods adem bezield, hunne door merg en been dringende redenen en bedreigingen geslingerd hebben, wordt tegenwoordig, na drieduizend jaren, door de valsche profeten der natuurwetenschap verkondigd met eene laatdunkendheid, die helaas! ook overgeërfd is door zoo menig rabbijn van de moderne rigting. Wat een Jesaja tegen de verloochenende baaiprofeten van het goddeloos heidendom verkondigde, heeft nog heden de meest volledige bewijskracht. Zal dan de bijl zich beroemen tegen hem, die daarmee houwt? Zal eene zaag zich verheffen tegen hem, die haar trekt? alsof de staf dengeen bewoog, die hem zwaait, en de stok, dien men opheft, geen hout meer was (Jesaja X: 15). Hoe hemolhoog verheft zich de reuzengestalte van den grooten Humboldt boven deze dwergen! Hij beschouwde de wetenschap niet, om met Bacon te spreken, als een toren, van waar men op alles hoogmoedig kan nederzien, of als een hoogen burg, waar men strijden kan, zonder neergeveld te worden, evenmin als eene werkplaats of een winkel, waar men arbeidt, verkoopt, ruilt en zijn voordeel najaagt. Voor hem is zij de rijke schatkamer, die de eere Gods en do welvaart van het menschdom in zich fcevat. Hoe Humboldt over den Bijbel dacht, deelen wjj den lezers van dit blad in het volgende mede. Wij vertrouwen, dat zij dit als een welkom geschenk zullen beschouwen. *) De Hebreeuwsche poëzij heeft voor de bewoners der westersche landen, bij hare innerlijke en verheven grootheid, nog de bijzondere aantrekkelijkheid, dat zij met de plaatselijke geloofsherinneringen van de aanhangers van drie wijd verbreide godsdiensten, de Mozaïsche, de Christelijke en de Mohammedaansehe, veelvoudig dooreengevlochten is. Door zendingen, welke de handelsgeest en de veroveringszucht van vele zeevarende volken begunstigen, zijn de geographische namen en natuurbeschrijvingen der Oostersche landen, welke de schriften van het Oude Verbond voor ons bewaard hebben, diep in de bosschen der Nieuwe Wereld en op de eilanden van de Zuidzee doorgedrongen. Het is een karakteristiek kenmerk van de natuurpoëzij der Hebreeuwen, dat zij, als terugkaatsing van het monotheïsmus [ééngodendom], steeds het geheel des Heelals in zijne eenheid omvat, zoowel het aardsche als het lichtende hemelruim. Zij vertoeft spaarzamer bij het bijzondere der verschijnselen, maar verlustigt zich in de beschouwing van groote massa's. De natuur wordt niet geschetst als iets, dat op zich zelf bestaat, dat door eigen schoonheid is verheerlijkt: zij vertoont zich den Hebreenwschen zanger steeds in betrekking tot eene hooger besturende, geestelijke magt. De natuur is hem een geschapen, geordend iets, de levendige uitdrukking der alomtegenwoordigheid Gods in de werken der zinnenwereld. Derhalve is de lyrische dichtkunst der Hebreeuwen reeds ten aanzien van onderwerp of geest grootsch en van eenen eerbiedwaardigen ernst; zij is droefgeestig en vurig verlangend, wanneer zij den aardschen toestand der meuschheid aanroert. Merkwaardig is ook nog, dat deze dichtkunst, niettegenstaande hare grootheid, zelfs in de vlugt der hoogste, door de betoovering der mazijk te weeg gebragte geestverrukking, bijna nimmer mateloos wordt, gelijk de Indische poëzij. Aan de zuivere beschouwing van het Goddelijke toegewijd, zinnebeeldig in de taal, doch klaar en eenvoudig in de gedachten, schept zij behagen in gelijkenissen, die, bijna rhythmisch, steeds op dezelfde wijze terugkeeren. Als natuurbeschrijvingen zijn de schriften van het Oude Verbond eeue getrouwe afspiegeling van de gesteldheid des lauds, waarin het volk zich bewoog, de afwisseling van woestheid, vruchtbaarheid en Libanontische boschbedekking, welke de grond van Palestina aanbiedt. Zij schetsen de eigenaardige bijzonderheden van het klimaat in geregelde tijdsopvolging, de zeden der herdersvolken en hunnen aangeboren afkeer van den landbouw. De epische of geschiedkundige *) Letterlijk uit de Nederd. vert. van de Kosmos overgenomen. I voorstellingen zijn van eene natuurlijke eenvoudigheid, schier nog minder opgesierd, dan Herodotus, getrouw volgens de natuur, zoo als, bij zulk eene geringe verandering der zeden en van alle betrekkingen des nomaden-levens, de latere reizigers zulks eenparig getuigen. Meer opgesmukt echter en een rijker natuurleven ontvouwende, is de lyrische poëzij der Hebreeuwen. Men zou kunnen zeggen, dat iv den ClVden Psalm alleen, bet beeld van den geheelen Kosmos is voorgesteld: »De Heer, die met het licht zioh als met een kleed bedekt, die den hemel spant als een tapijt. Hij heeft de aarde op haar fundamenten gegrondvest, zij kan niet wankelen in eeuwigheid. De bergen rezen op, de dalen daalden, ter plaats, die Gij voor-elk hadt vastgesteld. Gij steldet [de wateren] een perk, die zij niet overschrijden kunnen, noch andermaal de aarde bedekken. Hij zendt beken uit in de valleijen, die tusschen de bergen kronkelen. Zij drenken al 't wild gedierte des velds. Boven haar woont het gevogelte des hemels, en zingt van tusschen 't loof der takken. Sapvol staan de boomen des Heeren, de cederen Libanons, door Hem geplant; waar allerlei gevogelte nestelt, en de ooijevaar zijn huis bouwt in de dennen". Er wordt beschreven »de zee, groot en onmetelijk van ruimte; daar wemelt leven, zonder getal; gedierte, klein en groot. Daar wandelen schepen, daar zeegedrochten, die Gij formeerdet, om daarin te spelen!" Er wordt *het gras voor het gedierte, het gezaaide door mensehen-arbeid besteld, de vrolijke wijnbouw en de verpleging ner olijf boomen" geschetst. De hemelligckamtn geven aan dit natuurbeeld zijne voltooijing. »De Heer schiep de maan tot berekening der tijden; de zon kent de plaats hares ondergangs. Dan valt de duisternis, 't wordt nacht, waarin al 't woudgedierte omzwerft. De leeuwen brullen den roof te gemoet, en vragen van God hunne spijze. De zon gaat op, zij maken zich weg, en leggen zich neder in hunne holen. De mensch gaat uit tot zijnen arbeid, en tot zijn akkerwerk, tot aan den avond". Men staat verbaasd, in een lyrisch dichtstuk van zulken geringen omvang, in weinige groote trekken, het Heelal, Hemel en Aarde, geschetst te zien. Aan het bewegelijke elementenof grondstoffelijke leven, aan de natuur, is hier des mensohen stil en vermoeijend bedrijf, van den opgang der zon tot het einde van het dagwerk aan den avond, tegenovergesteld. Deze tegenstelling, deze algemeenheid van opvatting inde afwisselende werking der verschijnselen, deze terugblik op de alomtegenwoordige, onzigtbare magt, welke ».de aarde vernieuwen" of tot stof verbrijzelen kan, maken den grond uit van het plegtige eener minder levenswarme en gemoedelijke, dan verheven poëtische beschrijving. Dergelijke beschouwingen van den Kosmos keeren meermalen ') terug (Psalm LXV: 7—14 en LXXIV: 15—17), het volledigste in het XXXVÜstc hoofdstuk van het oude, ') Edele weerklanken der Oud-Hebreeuwsehe dichtkunst treft men nog aan in de elfde eeuw, in de Lofzangen van den Spaanschen Synagogedichter Salomo ben Jehnda Gabirol, die eene dichterlijke omschrijving van bet pseudo-aristotelische boek over de wereld aanbieden. Ook de aan het natuurleven ontleende trekken bij Mose bon Jacob ben Esra zijn vol kracht en verhovenheid. veelligt vóór den tijd van Mozes geschreven boek Job. De dampkringswerkingen (meteorologische processen), welke in het wolkenkleed plaats hebben, de vorming en oplossing der dampen bij verschillende rigtingen van den wind, hnn kleurenspel, het ontstaan van hagel en van den rollenden donder worden tot ir, bijzonderheden aanschouwelijk beschreven ; ook vele vragen voorgesteld, die onze hedendaagsche natuurkunde onder meer wetenschappelijke uitdrukkingen voorstellen, doch niet bevredigend oplossen kan. Het boek Job wordt algemeen voor het volkomenste gehouden, wat de Hebreeuwsche poëzij heeft voortgebragt. Het is even schilderend in de voorstelling van afzonderlijke verschijnselen, als kunstrijk in den aanleg van de geheele didaktische zameustelliug. In alle hedeiidaagsche talen, waarin het boek 'Job is overgezet geworden, laten zijne natuurbeelden van het Oosten eenen diepen indruk achter. «De Heer wandelt op de hoogten der zee, op den rug der door storm hoog opgestapelde golven. — Het morgenrood grijpt de aarde bij hare zoomen aan en geeft menigmaal de gedaante aan het wolkenhulsel, gelijk des menscuen hand aan de vormbare klei".— De levenswijzen der dieren worden geschetst, van den woudezel en van het paard, van den buffel, van het nijlpaard en van den krokodil, van den arend en van den struisvogel. — Wij zien «den zuiveren ether in de zoelte van den zuidewind als ecu gegoten spiegel over de dorstende woestijn uitgestrekt1)". Waar de natuur kariglijk hare gaven uitdeelt, sclieipt zij het verstand dis menseben, dat hij op elke verandering in den bewegelijken dampkring, alsook in de wolkenlagen, eenen vorscheuden blik werpt; dat hij in de eenzaamheid der dorre woestijn en in die van den golvenden oceaau elke wisseling der verschijnselen tot in hare voorboden naspoort. Het klimaat is, vooral in de dorre en rotsige gedeelten van Palestina, geschikt, om tot zulke waarnemingen op te wekken. Ook aan verscheidenheid van vorm ontbreekt het der dichterlijke letterkunde der Hebreeuwen niet. Terwijl van Jozua tot Samuel de dichtkunst eene krijgshaftige geestdrift ademt, biedt het kleiue boek van de korenaren lezende Ruth een natuurtafereel aan van hoogst naïven eenvoud en van eene onuitsprekelijke bekoorlijkeid. Göthe !), in het tijdperk van zijne gcesidrift voor het Oosten, noemt het «het liefelijkste, dat ons, episch en idyllisch, is overgeleverd geworden". >) De plaatsen uit het boek Job heb ik aan de vertaling en uitlegging van Umbreit ontleend. De langste en meest kenmerkende dierbeschripfing in het boek Job (XL: 20—XLI: 25) is die van den krokodil [Leviathan genoemd]; en toch is juist in deze beschrijving een der bewijzen vervat, dat de vervaardiger van het boek Job uit Palestina zelf geboortig was. Daar nijlpaarden en krokodillen eertijds in de geheele Nijl-delta gevonden werden, zoo moet men zich niet verwonderen, dat de kennis van zoo zonderling gevormde dieren zich tot in het nabijgelegen Palestina verbreid had. *) Göthe in het Commentar zum west-bstlichen Divan, S. 8. Zoo dacht Alexander von Humboldt over Bijbel en bijbelsche natuurbeschouwing. Zulk een heerlijk getuige voor de Goddelijkheid der heilige schriften, als Humboldt was, weegt meer op de weegschaal der openbare meening, clan al de geschriften van hen, die wanen, zich verdienstelijk te maken, wanneer zij het dierbaarste, dat voor den mensch op aarde bestaat, verguizen, verachten, ja, belagchehjk maken. Vrij gevolgd naar Medegedeeld door A. Kohut. A. M. C.
---

DE GLAZENMAKEESGEZEL. Naar het Hoogduitsch, van E. KULKE.
(Vervolg) «Gij vertrekt niet?" vroeg Jakob Glazenmaker vergramd. «Neen, thans te vlugten, zou schandelijk, zou eene laagheid zijn. Ik heb mijn woord gegeven, dat ik hier zou blijven". «Deze daad geldt niets. Een «Neder" (gelofte), waartoe men gedwongen wordt, is geen «Neder", en de hand, die men verpligt is te reiken, heeft geene kracht en is niet verbindend. God zal het u vergeven, indien gij u zelven voor vrouw en kinderen spaart". «Neen", zeide Samuel, «dat gaat niet aan. Indien ik middelerwijl door tusschenkomst van een derde, vóórdat ik bij den bestuurder was, vernomen had, wat voorgevallen is, welligt ware ik dan heengegaan en het gevaar ontweken. Immers, dan had hij geene verantwoording, daar hij had kunnen bewijzen dat ik, toen hem het bevel werd uitgereikt, niet meer te vinden was. Thans echter, na mij te hebben laten ontbieden, na mij getoond te hebben, dat hij gemagtigd is, zich terstond van mijn persoon te verzekeren, mij in de gevangenis te laten werpen, en nu hij mij op mijn woord vrij gelaten heeft — neen, wat er ook gebeure, ik ben geen schandelijk verrader en zal geen ander in het verderf storten, om mij uit een gevaar te redden. Hoe het ook gaan moge, ik blijf hier". Gebeden en bedreigingen waren vruchteloos: zij vermogten niets op Samuel, die onwrikbaar bij zijn besluit bleef. Reeds waren de eerste sporen van den aanbrekenden dag zigtbaar, toen de bedroefde ouders hunne schreden huiswaarts keerden. Met een voorgevoel, dat hun het hart beklemde, verbeidden zij den dag. Het was de gruwelijkste nacht, dien zij ooit doorgebragt hadden.
Jakob Glazenmaker ging 's morgens bij den bestuurder. «Wat is er toch gaande?" vroeg hij.
«Lieve broeder", antwoordde de bestuurder, «geloof mij, ik weet niet wat ik doen moet. Ik heb helaas een grooten misslag begaan". «Welke is die?" «Dat ik uw schoonzoon heb laten ontbieden. Ongelukkig komt het verstand altoos te laat. Had ik in plaats van uw schoonzoon u laten roepen, dan had hij het hazenpad kunnen kiezen, en ik had van niets behoeven te weten. Ihans ecnter is het te laat!" «En wat zoudt gij wel zeggen, indien hij werkelijk gevlugt ware?" «Niets anders, dan dat ik ieders vertrouwen zou verliezen. Trouwens, dit onderstel ik van hem niet", zeide de bestuurder kalm. «Gij kunt ook daaromtrent onbekommerd zijn. Ik moet u echter zeggen, dat het wel- een waagstuk is, wat gij gedaan hebt. Gij hebt nogtans niet misgerekend. Eerst heden nacht heb ik mijn schoonzoon leeren kennen. Ik heb hem altoos voor een goeden jongen gehouden, doch zoo iets, dat had de duizendste niet gedaan; want gij hadt moeten hooren, wat wij al gedaan hebben, om hem tot de vlugt te bewegen. Hij bleef echter onwrikbaar; hij bleef bij zijne woorden: ik ga niet heen; de bestuurder is verantwoordelijk voor mijn persoon, en ik heb hem mijne hand gegeven. Kortom, wat geven die Vele woorden ? hij is een man, wiens gelijke men in geheel Moravië te vergeefs zou zoeken. Doch, broeder, wat is thans te doen?" «Hoor eens, Jakob", zeide de bestuurder, «wat gij mij van uwen schoonzoon vertelt, bevreemdt mij niet. Indien ik hem niet voor een regtschapen, eerlijk en vastberaden man gekend had, had ik hem niet vrij gelaten. Verder valt daarover omtrent hem niet te spreken. Zoo gij wilt, neem dan een wagen, en ik rijd terstond met u tot den opperregter. Welligt is er iets te doen; ten minste hoop ik gewaar te worden wat er omgaat". «Goed", zeide Jakob, die terstond een wagen ging halen. Hij spoedde zich, die oude man, en liep huis aan huis op de gansche markt rond. Te gelijk hoorde in de woning van den pachter der belastingen de meid, die in de keuken bezig was, het schrille geluid als van een gebroken venster in de woonkamer, toen terstond daarop de vrouw bij haar kwam en haar beval, dadelijk bij den glazenmaker te gaan zeggen, dat hij oogenblikkelijk moest komen. «O ja, terstond moet dat gebeuren, omdat een ruit gebroken is", bromde de meid in zich zelve, nadat de vrouw weder in de woonkamer was gegaan. Zij haastte zich dan ook niet, en was nog in de keuken, toen de vrouw, ongeduldig, te tweeden male bij haar kwam en vroeg: «Zijt gij reeds bij den glazenmaker geweest?" «Zonderling, gij hebt mij niet eens gezegd, bij welken glazenmaker ik moet gaan, bij den ouden of den jongen". «Ga maar bij wie je wilt, doch haast je wat, en zeg hem, dat hij oogenblikkelijk komen moet". «Is dat eene beweging maken om een brokje glas!" prevelde de meid weder en ging heen. Ik had echter wel eens willen hooren, wat zij gezegd zou hebben, indien zij geweten had, dat de vrouw de vensterruit met opzet had stukgeslagen. Dan toch ware zij zeker niet bij den glazenmaker gegaan, want eene oude dienstmeid speelt in huis gaarne de rol der vergeldende regtvaardigheid. Waarom had de pachtersvrouw echter met opzet de ruit stukgeslagen? Was het blinde vernielingswoede, zoo als men die bij ruwe gemoederen dikwijls vindt? Was het eene kinderachtige luim, waaraan zich ook dikwijls volwassen kinderen overgeven? Was het een gevolg van gramschap, die zich niet zelden aan onschuldige, gebrekkige voorwerpen koelt? Niets van dat alles; zij was van een zacht gemoed, zij was verstandig, en als zij getergd werd, wat nog al dikwijls geschiedde, dan verkropte zij hare smart. En toch moet het eene oorzaak hebben, wanneer men met opzet een ruit breekt. Ja, dat was ook zoo ; het was het gevolg eener mededeeling, haar door haren man gedaan. De inhoud zijner mededeeling had haar ten hoogste verbitterd. «En dat hebt gij gedaan? en daarop draagt gij nog roem voor mij ?" Dit was alles wat zij antwoorden koe, toen hij met een spottenden lach het vertrek verliet. (Wordt vervolgd.)
---

