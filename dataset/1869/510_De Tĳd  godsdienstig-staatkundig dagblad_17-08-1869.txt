AMSTERDAM, 16 Augustus.
Paris est le cerveau de la Franee, Parijs is het hoofd van Frankrijk, heeft een man des volks gezegd; Paris est le cmur de la Franee, Parijs is het hart van Frankrijk, heeft een Keizer, heeft Napoleon 111 gezegd. Of het eerste dan wel het tweede gezegde het meest waarheid behelst, hebben wij niet te onderzoeken; het is buiten allen twijfel dat de eerste niet zonder grond en de tweede niet zonder reden sprak. Naar den strengen eisch der waarheid is er slechts ééne stad in de wereld, die inderdaad het hoofd en te gelijker tijd het hart van het uitgebreide rijk is, waar zij de hoofdstad van is. Maar die stad ligt niet aan de Seine, waar de heerscher soms meer dan driemaal vraagt — niet door woorden, maar door werken: wilt gij nog meer gemitrailleerd worden, zoo niet, erkent mij voor uwen monarch; die stad ligt waar de zetel staat van hem, aan wien tot driemaal toe de eenige Redder vroeg: »Simon, zoon van Jonas, bemint gij mij ?" de zetel van hem, die ook tot driemaal toe antwoordde: «Heer! gij weet dat ik u bemin:" en bij vrijer keus dan ooit een volk zijn Keizer heeft gekozen, werd Simon, Bar-Jonas, tot oppermonarch van het geheele Christenrijk, zoo schapen als lammeren, benoemd. Dezen gekozene werd de pligt, dat is de magt en de last, opgelegd om al zijne broederen in het rijk, in het geloof van Christus te bevestigen en te bewaren, te verdedigen en te handhaven. Waar deze gekozene is, daar is het bevestigde en bevestigende hoofd van het Christenrijk; waar deze gekozene is, daar is het driemaal beminnend en driemaal beminde hart van het Christenrijk : alleen van het pauselijk Rome, dat is heden het Rome van Pius IX, kan met waarheid gezegd worden: Rome is het hoofd, Rome is het hart.
Dewijl Napoleon evenwel van centralizatie houdt, willen wij die twee gezegden over Parijs te zamen nemen en zeggen: Parijs is het hoofd, Parijs is het hart van Frankrijk. Na te gaan hoe dat hoofd denkt en dat hart gevoelt voor Napoleon 111 op den dag van het groote Napoleonsfeest, van den ;ls° Augustus, is onze taak van heden.
Deze 15e Augustus moest immers van de honderd jaren, sedert de stichter der Napoleonieden op de wereld verscheen, de luisterrijkste zijn. Aldus was de wil, aldus luidde het woord des Keizers, die op den 11° April jl. le midden van Parijs, uit eene ontelbare menigte stemmen hoorde opgaan een tot nog toe op de pleinen van Parijs ongehoord: leve Pius IX! Het was^toen de vijftigste verjaardag der wijding tot priester van hem, die Koning van Rome is; het was de dag van 's Pausen Jubilee. Nog trilde die kreet door het hoofd en het hart van Frankrijk, toen de Keizer, als in wedstrijd optredende, den honderdsten verjaardag van de geboorte des eersten Napoleons als een hoog te vieren feest, als een nationaal Jubilee der wereld verkondigde. Dat de vorst twee namen in wedstrijd heeft willen brengen: die van een Paus en die van een Keizer, tegen den naam van Pius IX en den naam van Napoleon I, gedoogt bij velen geen twijfel. Hoe magtig de laatste naam ook zij, het scheen ons gevaarlijk, ook reeds op dien dag, een zwaard tegenover het kruis op de weegschaal te werpen. Doch wat toen nog toekomst was, is nu reeds het tegenwoordige; en meer dan toen kan gezegd worden, is heden reeds gebeurd: Pius met het kruis is bij zijn Jubelfeest voor de oogen van alle volken, op alle stranden, onder alle hemelen, in glans en glorie al hooger en hooger gestegen, en Napoleon met 't zwaard is al lager en lager gezonken. Wij hebben destijds het stuk van Napoleon 111, dat ons zijn aanstaande nationaal Jubilee verkondigde, bestempeld als een der onhandigste, die ooit aan zijne hand ontglipten. Bij het Pius-Jubilee hadden wij alle volken der katholieke wereld en schier alle vorsten van Europa rondom den Paus ter feest zien gaan; maar hoe, dachten wij toen bij ons zelven, hoe zullen te Parijs bij het Napoleons-Jubilee de vertegenwoordigers der volken kunnen verschijnen, welke door dien gevierde zijn geplunderd en gestroopt geworden ? Die er weleer op roemde een parvenu te zijn, moest het dien dag ondervinden. Doch was het niet moeijelijk, aan die ongelegenheid te ontsnappen? Niet te Parijs, maar in Korsika, te Ajaccio zou de Keizer dien dag beginnen en eindigen, daar zou hij als ter bedevaart gaan, waar eens de reus als kind heeft gespeeld, waar eens de eerste klanken van de lippen vloeiden, die aan de grootste legers der duizend laatste jaren den aanval en de overwinning in het hart hebben gesproken; den heiligen grond zou hij eeren, dien eens de eerste schreden drukten van hem, die het blanke strijdros den weg naar alle hoofdsteden van Europa heeft geleerd. Naar Ajaccio evenwel is de Keizer niet getogen; en waarom niet? Omdat alle vooruitzigten, die hij zich bij zijn Jubilee had voorgespiegeld, in rook zijn vervlogen; omdat waar hij lichtende punten meende te ontdekken, zich vele onweerswolken hebben te zamen gepakt, omdat — wij aarzelen het niet te zeggen — zijn Jubilee-brief zijne laatste daad van eigenmagtigen Keizer is geweest; het eerstvolgend plegtige stuk was een begin van de abdikatie, namelijk zijn voorstel van het senatus-konsult van 2 Augustus.
Hij sprak nog in zijn Jubilee-brief van de vele puinhoopen, die zich in dat lange tijdsverloop hebben op elkander gestapeld, en thans zou men kunnen spreken van de puinhoopen, die gedurende het korte tijdsverloop sedert dien brief tot heden zijn vermeerderd. De veelvermogende minister Rouher, aan wien de alles vermogende Keizer het napoleontische Jubilee ter kennis bragt, mag zelf tot die puinhoopen gerekend worden; en kon toen nog gezegd worden, dat boven al die puinhoopen de groote figuur van Napoleon I is staande gebleven, heden moet gezegd worden, dat Napoleon 111 niet is staande gebleven, en dat zijn Jubilee is gevallen al fondo: zoo laag mogelijk. Om drie redenen moest het goed zijn, volgens Napoleon 111, dit eeuwfeest plegtig te gedenken, zooals hij het wilde: 1" om de zoo vooruitgaande twijfelzucht te bestrijden met de verknochtheid aan het vaderland te beloonen; 2° om het vertrouwen op de toekomst aan te wakkeren, en 3° om in deze vereering van Napoleon I eene der schitterendste uitingen van den goddelijken wil te erkennen. Eerstens moest dit napoleontiesch Jubilee de twijfelzucht, over wier vooruitgang zoo geklaagd wordt, bestrijden door de nationale vereering van den man, die Frankrijk de groote natie noemde, van den man, die bij haar de mannelijke deugden had ontwikkeld , welke de rijken sticht, van den man, met één woord, die, zei Napoleon 111, »mij van niets gemaakt heeft tot hetgeen ik ben." Dat\vashet droombeeld; wat is nu de wezenlijkheid? Nooit of nimmer heelt er in het hoofd en het hart van het keizerrijk van Napoleon 111 meer twijfelzucht gewoeld dan nu; nooit won alom de meening meer veld dat de groote natie klein wordt door hem, die van niets geworden is wat hij nu is, en nooit of nimmer hebben zich sedert vele jaren in Frankrijks hoofd en hart meer mannelijke deugden ontwikkeld dan nu te Parijs bij de laatste verkiezingen. Doch was dit niet omeenrijk te stichten, maar om er een af te breken, namelijk het keizerrijk van Napoleon 111, zooals de Jubilee-Keizer het had opgebouwd. De stroomen dier algemeene verkiezingen hebben immers eene hoofdrigting genomen voor hem, wiens Jubilee Rome en Parijs en de wereld op den 11n April vierden, en eene hoofdrigting tegen hem, wiens Jubilee-brief Ajaccio en Parijs en Frankrijk tegen die twijfelzucht wilde wapenen. Parijs, het hoofd en het hart van Frankrijk, heeft den eigenmagtigen Keizer zelven tot twijfelzucht gebragt. Het heeft hem van boven en van onder, regts en links tot puinhoopen voorbereid: regts en links door de verkiezing der onverzoenlijken; van onder door de kongestiën naar het hoofd, de zamenpakkingen van de vroegere barrikaden-mannen, die de Marseillaise tot jubelzang kozen; van boven door de onstuimige uitstortingen in het hart, de eischen van de oppozitie-partij in het nieuwe Wetgevend Ligchaam. Ja, even als in Parijs, woelt in het hoofd en in het hart des Keizers die verschrikkelijke twijfelzucht, die alom hoog en laag dat vertrouwen op de toekomst doet wankelen en zakken. Vandaar die veranderingen van ministers; vandaar die veranderingen in de konstitutie; vandaar die aanhoudende konsultatiën regts en links met de oude ministers, met de nieuwe ministers, met den raad van State, met den Senaat; wie weet met welke raadgevers of raadzoekers nog al meer? De keizerlijke Jubilee-vierder zelf heeft het keizerrijk van zijne oude, nu wankelende grondslagen moeten verplaatsen, zonder dat men weet waar het te regt zaljkomen! Veel van hetgeen hij gedaan heeft belooft hij niet meer te zullen doen; veel van hetgeen hem vroeger toekwam, zal nu tot de bevoegdheden van het Wetgevend Ligchaam of tot die van den Senaat behooren. Aan beiden wil hij een slip van zijn keizerlijken mantel toekennen, mits hem het overige worde gelaten. Zoo heerscht er, in plaats van een buitengewoon nationaal Jubilee, eene nationale twijfelzucht en nergens vertrouwen in de toekomst van Keizer of keizerrijk. Wie zal het zeggen wat Parijs, het hoofd, denkt; wat Parijs, het hart, gevoelt voorden Jubilee-Keizer? Nu hij niet naar het heilige oord van Ajaccio zijne schreden rigt, zal hij toch wel bij het hart van Frankrijk den grooten Jubeldag vieren? De Koning van Rome immers bleef te midden der zijnen; van alle kanten der aarde snelden millioenen en millioenen harten naar Rome, kinderlijke gebeden naar Rome, kinderlijke giften en gaven naar Rome, en daar vierde, terwijl de gansche katholieke wereld jubelde, de Paus-Koning zijn Jubilee, inden Dom van Sint Pie ter, te midden van de dankgebeden aan God en de smeekgebeden voor den vrede van volken en vorsten tot heil der wereld en tot glorie van God. Terwijl de Jubilaris van Rome de drie dagen voor de verjaring in afzondering en gebed doorbragt, en Rome in zoete verwachting en opgeruimdheid des geestes en blijheid des harten juichende feestkransen vlocht en vreugdeliederen herhaalde, — heelt Parijs, het hoofd en het hart van Napoleons rijk, in twijfelzucht verkeerd of de Keizer te Parijs zou zijn dan wel in het kamp te Chalons, of de gevierde minister van oorlogzou sterven of zou leven, of er dus vreugdezangen of het dof gerommel van de met rouwfloers omhangen trommelen zou gehoord worden. Dat het leger immers alle vreugd in het hart gesmoord zou worden door het doodsberigt van den voortvarenden minister, die het zoo dierbaar was, dacht een ieder; dat de Keizer niet in vreugde of feesttooi zou kunnen verschijnen, gevoelde een ieder. In de meening dat de Keizer den 15den Augustus in het kamp zou doorbrengen, heeft Parijs, heeft Frankrijk en, zoo het scheen, ook Napoleon verkeerd. Haasten wij ons dan ook de meening uit te spreken, dat Napoleon 111 nergens beter in persoon zijn napoleontiesch feest kon vieren dan in een kamp. Niet het statig klokgebrom, dat de burgers naar Sint-Pieter, het huis des gebeds en des vredes, riep, maar het geschetter der trompetten, voor den oorlog geleerd; niet het flikkeren der gewijde waskaarsen van het Pius-Jubilee, maar het schitteren van degens en bajonnetten, tot moord bereid; niet het klinken van de schel, waarbij de feestgenooten nederknielen en ootmoedig aan God vergiffenis vragen en goedhartig aan hunnen evenmensch vergiffenis schenken, maar het donderen der kannonnen, bestemd om den evenmensch met brand en verwoesting te tuchtigen, te vernielen,—dat ishet, wat meereigenisaanditNapoleon's-Jubilee, wat meer eigen is aan die groote figuur van den man, die beweerde dat hij op den 15n Augustus 1769 te Ajaccio, in welks omstreken nu de bosschen in brand staan, zou geboren zijn. Dit hisloriesch vraagstuk is heden voor ons van minder belang; niet zonder gegronde redenen nogtans wordt betoogd, dat .het onwaar is dat de eerste Napoleon op dien dag zou geboren zijn, maar dat de Korsikaan dien geboortedag verzon, om voor een geboren Franschman te kunnen doorgaan. Of dit de reden is waarom bij het Konkordaat, hetwelk de Jubileeheid met den Paus sloot, werd bepaald dat onder de vier feestdagen van het geheele jaar, als Zondag te vieren, ook zou behooren de 15' Augustus, de feestdag van Napoleon en van de ten Hemel opgenomene Moeder Gods, Maria de Moedermaagd, weten wij niet; maar dat in Frankrijk's hoofd en hart de 15" Augustus een Napoleons-feest is en veel minder een Maria-feest, weten wij stellig. Doch ook dit alweer kan ons niet bevreemden, namelijk dat hel pauselijk Jubilae meer zijne toevlugt nam tot Maria, en het Napoleons-Jubilee meer zijne toevlugt en beschermingzoekt bij bajonnetten en kanonnen. Bevreemde het dan ook niemand, dat wij hier, bij het beschouwen van »de nagedachtenis van groote mannen, van Piussen en van Napoleons, inderdaad eene der schitterendste uitingen van den goddelijkenwil erkennen." Wij gevoelen ons te nietig om Gods raadsbesluiten te willen vooruit loopen; alleen datgene, wat reeds afgeloopen is, trachten wij te doorgronden. Niet den afgrond, waarin zij kunnen neerploffen, die op oorlogswagens an legerdrommen hunne hoop en hun rijk stichten; niet de stralende verhevenheid, welke zij zullen bereiken, die alleen in den Heer onzen God hunne krachten zoeken, willen wij heden schetsen, al moet het minstens opvallend zijn, ook voor den loochenaar van Gods Voorzienigheid, te zien hoe de Jubilee-Keizer zelf, met eigene handen zijne vroegere keizerlijke magt afbreekt, om den verpletterenden val der dreigend staande puinhoopen voor te komen; te zien hoe het met eene Nabukodonosor's trotschheid geopenbaarde Napoleons-Jubilee noch te Ajaccio, noch te Parijs, noch in het kamp anders dan in twijfelzucht, in wantrouwen op de toekomst vertoond wordt. Dat is in hoofdtrekken het beeld van de groote figuur van dit keizerlijk Jubilee, op den honderdsten verjaardag van Napoleons geboorte, indien het waar mogt zijn dat op dezen dag inderdaad de vermaarde Korsikaan het eerste levenslicht aanschouwde. Met meer zekerheid, alhoewel nog met eenige kunstmatige duisternis omgeven, is ons de dag bekend, waarop de man, in wien ook wij een der menschelijk schitterendste, maar tevens een der verschrikkelijkste voorbeelden van den goddelijken wil erkennen, den laatsten uitblies. Napoleonieden zeiden, dat de reus, op Korsika ter wereld verschenen, gestorven is te Sint-Helena op den è Mei 1821. Anderen verklaren dat hij door den dood werd getroffen op den vijfden Mei, den feestdag van den Heiligen Paus Pius V, den feestdag, die te Rome, ook in dat jaar 1821, door dien anderen Pius, niet weinig door Napoleon gefolterd, met heilige blijdschap gevierd werd. Om het. eigenaardige van deze twee gebeurtenissen weg te cijferen, om niet denzelfden dag de oogen der wereld op eenea in ballingschap stervenden Napoleonen eenen te Rome, in glorie teruggekeerden feestvierenden Paus te vestigen, werd, volgens andere geschiedkundigen, Napoleons sterfdag op den é" Mei gesteld. Doch ook alweer dit punt in het midden latende, erkennen wij eene der schitterendste uitingen van Gods wil in dit tweevoudig feit: te Sint-Helena huilde de storm en gierde de wind; de hand van den reus, die zoo vele schepters had verbrijzeld en zich had opgehe^ ven tegen den Paus, beefde; liet hoofd, daf zoo vele lauweren en kroonen had behaald, sijpelde van het doodzweet — tête .... armee, snikte cte stervende en — Napoleon was niet meer. Te Rome klepten de kerkklokken, vele handen strengelden blijde festoenen, vele hoofden buigden in het gebed en veler lippen lispelden een gebed ter eere van Paus Pius V, terwijl Pius VII welligt deze woorden sprak: Onder uwe bescherming, o Moeder Gods! nemen wij onze toevlugt! Dit gebed werd ook op Pius-jubileedag en wordt nog dagelijks gebeden.
Men verneemt, dat de klassen-jury's voor de internationale tentoonstelling van voorwerpen voor. de huishouding en het bedrijf van den handwerksman deze week hunne werkzaamheden zullen eindigen, maar dat de taak van de hoofd-jury nog verre van voleindigd is. Daar nu de klassen-jury's slechts voordragten doen ter bekrooning, maar de bekrooningen zelven door de hoofd-jury worden toegewezen, zoo zal het nog wel eenigen tijd duren, voordat de bekrooningen voor goed zullen worden vastgesteld.
Bij het eindigen der in 1867 te Parijs gehouden internationale tentoonstelling, werd door de daar aanwezige kommigsarissen van alle natiën opgerigt eene internationale vereeniging tot bevordering van den handel. Deze vereeniging, op dit oogenblik vertegenwoordigd door een of meer leden van de jury voor de tentoonstelling in het Paleis voor Volksvlijt, zal den 17n Augustus eene algemeene vergadering houden, waartoe o. a. genoodigd zijn een aantal inwoners uit deze stad, die geacht kunnen worden belang te stellen in den groothandel in het algemeen.
De minister van financiën zal de vergadering prezideeren. Aan de orde zijn gesteld de volgende punten: 1° Uiteenzetting van het doel, dat de internationale vereeniging beoogt, en de middelen, die ter bereiking er van te harer beschikking staan; 2° het handelskongres te Cairo, op 1 November dezes jaars te houden; 3° beraadslaging a. over de faciliteiten, die de doorgraving der landengte van Suez voor den internationalen handel in het algemeen en in het bijzonder voor de nederlandsche scheepvaart zal opleveren; b. over de kombinatiën , welke die handelszaken tusschen Europa en het Oosten talrijker en voordeeliger kunnen maken.
Den 16° dezer zal te Mannheim de jaarlijksche vergadering worden gehouden van de centrale kommissie voor de Rijnvaartaangelegenheden. Op voorstel van het groothertogdom Baden is door de verschillende Rijnoeverstaten, Beijeren, Nederland, Frankrijk, Pruissen, Hessen en Baden besloten, bij deze gelegenheid eene konferentie te doen houden door daartoe speciaal gedelegeerden, ter bespreking van hetgeen kan worden gedaan om te komen tot eene algemeene regeling van de zaken der visscherij in den Rijn. Door de nederlandsche Regering is, om aan ie voorloopige besprekingen deel te ne-| men, gedelegeerd de heer van Beeck Vollenhoven, lid van de Eerste Kamer en Voorzitter van de Kommissie voor de zeevisscherijen. Als deskundige persoon is hem toegevoegd de heer Pollen.
In de London Gazette van den 10n Aug. jl. zijn verschillende orders in Council opgenomen, betreffende den invoer in Engeland van vreemd vee, waarbij onder anderen de voorwaarden worden bepaald, waaronder vreemd en britsch vee in de haven van Londen kan verkocht worden. Daar de beperkende bepalingen, welke daarbij zijn vastgesteld, ook op uit Nederland aangevoerd vee van toepassing zijn, wordt de aandacht van belanghebhebbenden daarop gevestigd. Onder anderenis bepaald dat vreemd vee niet ontscheept mag worden dan ter fiaatse, op de wijze en op den tijd als van wege de engelsche regering zal worden aangewezen, en dat het binnen tien dagen na de ontscheping moet geslagt worden.
De gewone audiëntie van den minister -van Koloniën zal op Woensdag den 18" Augustus aanstaande niet plaatshebben.
Z. M. heeft benoemd: tot burgemeester der gemeente Brunssum, J. H. Janssen; tot milicie-kommissaris in het le milicie-distrikt der provincie Gelderland, jhr. A. H. van Neukirchen genaamd Nijvenheim; tot ridder der orde vanden Nederl. Leeuw, L. Pincoffs; op zijn verzoek eervol ontslagen als milicie-kommissaris in het le milicie-distrikt der provincie Gelderland, J. Muschart, onder •dankbetuiging voor bewezene diensten.
Naar aanleiding van het verblijl van Z. M. den Koning in de provincie Utrecht, wordt van den 16n tot den 22n dezer een Rtjkstelegraafkantoor in dienst gesteld aan de Bildt.
De officier van justicie te Nijmegen verzoekt om, wanneer wordt aangeboden een bankbiljet van ƒlOOO, uitgegeven 1 AprU 1859, litt. C, N° 7521, nieuw model, dit aan te houden en deswege onmiddellijk te berigten, vermits bij hem is aangegeven, dat het sedert 9 Aug. jl. wordt vermist.
Ten nadeele van den aannemer Jacob Prijer te Hoorn is eene donkerbruin lederen portefeuille ontvreemd, bevattende eenige kwitantiën ten zijnen name, ƒ 600 aan bankpapier en 2 briefjes van de 270e Staats-loterij.
Ten nadeele van mej. Betje Brandsen te Harderwijk zijn ontvreemd 2 oostenrijksche koepons, groot ieder ƒ 3.00, n°. 11488 en 11489, verschijnende 1 Julij 1872.
'SGRAVENHAGE, 14 Aug. Z. K. H. de prins van Oranje is heden van het Loo teruggekeerd. HD. vertrekt weder spoedig, om den nationalen scherpschutterswedstrijd te Utrecht bij te wonen. — Gisteren avond is aangekomen en aan het hotel Paulez afgestapt, de senator Duruy, oud-minister voor de Zaken van het Onderwijs in Frankrijk.
— H. M. de Koningin heeft heden middag ten gehoore ontvangen de prinses d' Hénin en later ook den heer Duruy.
— Men is te Scheveningen bezig, het gestrande schip de noordsche brik Alfred, kap., Andreas Olsen, reeder M. Hansen, te onttakelen,' en men zal vervolgens overgaan de lading te lossen. Er spoelt tusschen ter Heijden en Loosduinen hout aan van een schip, dat men zegt voor den Briel te zijn vergaan.
KATWIJK AAN ZEE, 14 Aug. De afvaart der haringschuiten wordt zeer belemmerd door het ongunstige weder, zoodat slechts 4 vaartuigen van hier zijn vertrokken.
BEETSTERZWAAG, 15 Aug. Men verneemt met genoegen, dat de lang gekoesterde wensch tot het deelen in 't algemeen telegraafhet, ook voor deze hoogstbelangrijke environs eerlang tot vervulling zal komen; daar het telegraaf kantoor te Gorredijk weldra voor de dienst in gereedheid zal zijn.
WINSCHOTEN, 12 Aug. Gisteren namiddag was ik getuige van het volgende curieuse geval, dat groote blijken gaf, dat onze grasmaaiers, die uit het naburige Hannover komen, nog zeer bekrompen en onverstandig zijn. Twee grasmaaiers marcheerden van bovengenoemde plaats naar het Bulster Verlaat, en kregen twist over het vinden van eentiencentstukje; de eene Wilhelm geheeten, betoogde, dat hem de helft der vondst toekwam, doch Heinrich betwistte hem zulks, door te zeggen, dat hij het 't eerst gezien had en opgeraapt; de twist werd heviger, de spekzakken en hun maaiersgereedschap werden van hunne respectieve schouders geworpen, en de beide grasridders werden handgemeen. Ik, die immer hen op eene distantie gevolgd was, en de geheele zaak gehoord had, wilde hen scheiden en hun het dwaze van hunne handeling onder het oog brengen. Doch. O nein! O nein! dat mocht ja nich gebeuren. Zij klopten elkander intusschen ferm af; maar wat gebeurt er, zij komen over het een of ander te struikelen en kwamen in den Reinsel terecht, nog hielden zij in het water niet op om elkander toe te takelen, zij dreven daardoor verder van wal. Terwijl zij zoo bezig waren, om het mijn en dijn — te bevechten, dat werkelijk geen onaardig gezicht opleverde , bond ik in allerijl de beide zeisstokken aan elkander, om, en het was ook werkelijk zoo, op hun hulpgeschrei (toen zij uitgeklopt waren) hen de stokken toe te reiken. Wilhelm pakte ze, en stak zijne andere hand uit om Heinrich te <rrijpen, 'tgeen gelukte, zoodat ik beide ndders op het droge trok. Heinrich liep haastig naar' zijn spekzak en haalde een veldflesch te voorschijn, goot van haar inhoud zich wat in den hals en presenteerde haar toen aan Wilhelm, die er alle eer aandeed; vervolgens pakten zij hunne bagage op den rug en vertrokken in vrede en zelfvoldoening met een nat pak en blauwe oogen en gezwollen neuzen verder. Of zij de vondst gedeeld hebben of niet, weet ik niet, — doch ik weet wel, dat indien ik hen niet gehol¦ pen had, om uit hun vechtend badje te komen, zij groote kans gehad hadden, hun Vaterland niet weder te zien.
WIJHE, 1-4 Aug. De druivenboomen zijn dit jaar goed met vruchten bezet; ten gevolge van het gure voorjaarsweder waren zij eerst zeer ten achteren; in den laatsten tijd hebben zij zich echter zoodanig ontwikkeld, dat men de hoop koesterde dat deze zoo geliefkoosde herfstvrucht nog rijp zoude worden. Sedert eenige dagen is die hoop geheel verijdeld, wijl het weder op nieuw zoo guur is geworden als anders in de maand November het geval is, en men vreest dat, zoo er niet spoedig warmte komt, er van die vrucht weinig zal teregt komen. Met de aardappelen wordt het ook niet beter. De ziekte neemt toe en zoowel de knol als het loof zijn reeds door het kwaad aangetast. De rogge heeft, voor zoover die nog niet binnen is, veel van de laatste regens geleden; zulks is ook het geval met de boekweit, die op sommige streken nog al verhageld is. Wegens de heerschende rukwinden zijn de tuinen als gevuld met afgewaaid ooft. Ook de boonen hadden van den wind veel te verduren, en vooral de snijboonen hebben nog al schade geleden.
NIJMEGEN, 13 Aug. Als een bewijs hoe de handel alhier gebaat zou worden, indien deze stad meer door spoorlijnen met andere steden in verbinding werd gebragt, dient, dat in de 5 laatste maanden langs de lijn Cic ve—Nijmegen zooveel boter uit Hongarije is ingevoerd, dat daarvan in laatstgenoemde stad ruim 50,000 gulden vrachtloon is betaald. Deze boter wordt per as naar Oss, inNoordbrabant, vervoerd, aldaar verwerkt en verder naar Groot-Brittanjegëexpedieerd.
ZUTPHEN, 13 Aug. Met betrekking tot de Northon-putboring, welke hier op de speelplaats van de armenschool wordt voortgezet, kan men in tegenspraak met hetgeen vroeger gemeld werd mededeelen, dat de proef als geslaagd mag worden beschouwd. Men is thans tot eene diepte van 29 meters gevorderd; de pomp geeft overvloedig water en dit water, dat nog maar nu en dan met eenige zanddeeltjes is vermengd, wordt allengs bij het doorpompen beter en is van goede kwaliteit. Gelijk men weet, zijn de kosten van eene dergelijke boring betrekkelijk gering.
WOLVEGA, 15 Aug. De oogst der rogge is grootendeels gered. De opbrengst is ook hier in Friesland naar wensch. De boekweit, die tot voor eenige dagen uitmuntend stond, is met den regen niet vooruitgegaan. Men hoopt algemeen op drooge dagen, ook voor de aardappels, die het op vele plaatsen te kwaad krijgen.
VLISSINGEN, 14 Aug. Woensdag jl. overleed de gepensioneerde binnenloods bij het nederlandsche loodswezen Martinus van de Velde. Hij was een der weinige overgeblevenen, welligt de laatste, van de bemanning van de nederlandsche kanoneerboot, onder kommando van van Speijk, die bij het in de lucht springen van genoemde boot zich aan boord daarvan bevond en als door een wonder aan de algemeene vernieling ontsnapte.
ZWOLLE, 13 Aug. Ofschoon het gerucht alhier loopt, dat de runderpest in Pruissen zoude zijn uitgebroken, wordt het vee door handelaren uit dat rijk nog druk opgekocht tegen hooge prijzen. Niet alleen daardoor, maar ook door het voordeelige grasgewas en de duurte der boter, is vooral het'melkvee zeer geldig.
ROERMOND, 13 Aug. Bij gelegenheid dat de hoog eerw. heer Moonen , kanunnik en- plebaan dezer stad, den ¦vijftigsten verjaardag zijner priesterwijding vierde, waren tal van huizen met wapperende vlaggen versierd. De Mis, welke des morgens is gezongen dooide heeren theologanten van het Seminarie , was gekomponeerd door een hunner. Zeer vele ingezetenen woonden de dienst bij. Het plan bestond om den gevierden priester eene fraa'ye serenade te brengen, doch wegens het zeer ongunstige weder moest daarvan tot aller leedwezen werden afgezien.
MAASTRICHT, 12 Aug. Bij deleden van onzen gemeenteraad schijnt voor het oogenblik weinig belangstelling in de publieke zaak te bestaan. Immers, in eene tijdsruimte van 4 dagen, is door den burgemeester tweemaal eene openbare vergadering belegd; tweemaalevenwel moesten de aanwezigen, als niet genoeg in aantal, onverrigter zake huiswaarts keeren. De eerste maal waren van de 21 leden slechts 8, heden 10 leden opgekomen. Men herinnert zich niet, ooit zulk eene lauwheid in de behartiging der algemeene zaak te hebben waargenomen. Morgen heeft wederom eene vergadering plaats, waarin dan, krachtens de wet, door het eventueel aantal aanwezigen de zaken, die aan de orde gesteld zijn, kunnen worden afgedaan. (Hlb.)
---

