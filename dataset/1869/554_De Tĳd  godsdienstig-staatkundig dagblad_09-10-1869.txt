AMSTERDAM, 8 Oktober.
»De katholieke Kerk biedt een toosneel aan van verdeeldheid, dat met »de meest mogelijke zorg niet meer »te verbergen valt.
»Hebben wij het vroeger Protestan»ten zelfs hooren zeggen, dat er iets «benijdenswaardig was in de eenheid »des geloofs onder de Katholieken, »»weg is de eere!" als het een eer swas. Twisten en verdeeldheid heer»schen in het kamp der Katholieken, »heviger en geweldiger dan de pro»testantsche Kerk ooit in haren boei's zem beeft gekend. »Voor haar is de eenheid eene «levensvoorwaarde. »De verdeeldheid is er in hooge mate." Alzoo de Kerkelijke Courant voor de Hervormde Kerk in haar nummer van 2 Oktober 11. Waarom leidt zij uit die stellingen geen gevolgtrekking ai', die natuurlijk er uit voortvloeit: namelijk, dat derhalve de katholieke Kerk dood is? Immers, indien de eenheid voor de Kerk van Christus een levensvoorwaarde is , sterft zij bij het ontbreken dier voorwaarde. Nu, volgens de K. C. heerscht in haar de verdeeldheid in hooge mate. Waarom dan niet in één adem er bijgevoegd, wat van zelf op de lippen kwam: de katholieke Kerk is een lijk?
Wij herhalen nogmaals de vraag: Waarom deinst zij terug voor die gevolgtrekking? Zij zal ons wel langen tijd het antwoord schuldig blijven, en daarom zullen wij het geven voor haar. Het ware bespottelijk de katholieke Kerk een lijk te noemen, die een zoo krachtig en weelderig leven alom ten toon spreidt, die zegevierend een strijd voert, gelijk nimmer een gevoerd werd, tegen de vereende magten van vleesch, hel en wereld. Wie staat pal als een rots tegen het ongeloof en de toomelooze vrijheid onzer dagen? Wie brengt aan de vijanden van orde, gezag en godsdienst gevoelige slagen toe? Zeker niet de bonte hoop van orthodoxen, oud- en nieuw-confessioneelcn, groningers, modernen, afgescheidenen, die men aanduidt met den onbestemden naam van «Hervormde Kerk"; maar de katholieke Kerk, de Kerk, gebouwd op de Steenrots; dezelfde Kerk, die niet nederviel onder de slagen der woeste hervormers en ten huidigen dage zich niet laat misleiden door het sirenengezang der valsche vrijheidsmannen. Om die Kerk een lijk te" noemen, zoude men nog schaamteloozer moeten wezen dan de Kerkelijke Courant. Niettemin een weinig meer schaamtegevoel zou haar niet misstaan. In hare verbeelding is de katholieke Kerk een lijk; althans zij ondergaat de stuiptrekkingen van den doodstrijd. De K. C. ziet haar graf gedolven; daarop staart zij met welgevallen, zij juicht met blijkbaar zelfgenoegen. Is dat edel? Verwekt de christelijke liefde of de hooggevierde protestantsche verdraagzaamheid dat vréugdegevoel? Verbeeld u Arnold den kruidenier, die geruimen tijd met een afgunstig oog den druk beklanten winkel van Antoon, kruidenier gelijk hij, aanschouwd heeft. Het gerucht is tot Arnold gekomen, dat zijn mededinger eenige bankroeten heeft te lijden. Arnold bazuint dit overal uit; hij spreekt reeds van deurwaarders, die eerstdaags alles gaan verzegelen, den winkel sluiten en Antoon op straat zetten. Onderlusschen is hij wel te moede; nimmer zag men hem zoo vrolijk en praatzuchtig. De K. C. beprocve eens, of haar die schoen past. Verders herleze zij eens met aandacht haar eigen artikel; misschien dat die lezing haar doet twijfelen of het wel zoo slecht geschapen is met de eenheid der katholieke Kerk.
Waarom heerscht thans volgens de K. C. zoo groote verdeeldheid in de katholieke Kerk? omdat volgens de beijcrsche holtheologen, geraadpleegd door Hohcnlohe, niet alle katholieken in denzelfden zin een theologische spreekwijze verklaren; omdat eenige katholieken (de K. C. noemt er twee: den bisschop van Orleans en Multapalior) den Syllabus anders duiden dan de ultramontanen; omdat pater Hyacinthe te Parijs zijn monnikskap in den wind heeft gehangen. Dit is alles wat zij aanvoert, om de groote verdeeldheid in de Kerk te bewijzen. 't Is wezenlijk niet veel; maar nemen wij eens aan, dat prins Hohcnlohe met zijn munchener raadslieden, dat de bisschop van Orleans [waar trouwens niemand bevreesd voor is] en eindelijk, dat pater Hyacinthe openlijk met de Kerk breken en wel in dier voege, dat zij zich niet onderwerpen willen aan hel eindoordeel der Kerk: zou dan met hunne apostazie ook de eenheid der kerk verbroken zijn? De K. C. geelt ons hier het antwoord: »Wie in haar den strijd begint, plaatst zich-tegenover de Kerk, en wordt door wie de magt heeft builen de Kerk gezet." Derhalve zouden de genoemde heeren door hunne apostazie zich scheiden van de Kerk; maar de Kerk zelve scheiden en van een splinteren, dit kunnen zij niet. Maar, hervat de K. G. op die wijze »krimpt de Kerk in." Haar stond te bewijzen, dat de Kerk door verdeeldheid en scheuring zou ten ondergaan; en haar betoog zou hoogstens bewijzen, dat de Kerk inkrimpt. Dit laatste zelfs bewijst zij niet eens. Dan immers krimpt de-Kerk in, wanneer zij de verliezen, aan eene zijde geleden, niet herstelt door aanwinst van een andere zijde. Nu, dit verschijnsel heeft zich immer in de geschiedenis der katholieke Kerk geopenbaard. Toen in de middeleeuwen de Kerk inkromp in het Oosten door het grieksche Schisma (waarvan de Kerk. Courant gewaagt), nam zij toe in het Noorden door de bekeering der noordsche volksstammen; en toen zij in hetzelfde Noorden schade leed door de reformatie, herstelde zij die schade grootendeels door hare wondervolle uitbreiding in de Indien, Japan en Zuid-Amerika. Moeten wij in onze dagen den afval betreuren van sommigen, die, gedreven door de hoovaardigheid onzer eeuw, hun verstand niet willen onderwerpen aan het levend woord Gods, dat in de katholieke Kerk onafgebroken wordt gepredikt; wij mogen ons verheugen over den terugkeer van velen, voornamelijk Anglikanen, die in de oude Moederkerk rust komen zoeken voor hunnen door twijfel gejaagden geest.
Ons dunkt, indien de Kerk. Courant dit alles wél overweegt, zal zij hare vreugdekreten over den aanstaanden val der katholieke Kerk een weinig moeten matigen.
Doch de eenheid des geloofs, die onbetwistbaar, zelfs volgens de getuigenis der Kerk. Courant, bij ons gevonden wordt, valt niet in haar smaak. Zelfs vindt zij hare hervormde Kerk, om het gemis dier eenheid, voortreffelijker dan de katholieke, waarschijnlijk met het oog op Joann. XVII. 11—-23, waar de Zaligmaker zijn Vader dringend smeekt, dat zijn leerlingen mogen één zijn, gelijk Hij en de Vader. »Het Protestantisme," zegt zij, »heeft nooit de eenheid des geloofs op den voorgrond gezet, wijl het dat bij zijn beginsel van vrijheid van onderzoek niet konde, en elke poging , om, met meer of minder gezag, de eenheid des geloofs onder Protestanten te handhaven, is bepaald onprolestantsch en is een overblijfsel, niets anders, van ouden katholieken zuurdeesem, waarvoor wij ons wachten moeten."
Maar eilieve! Wat is door die vrijheid van onderzoek geworden van de christelijke waarheid in uw Kerkgenootschap? Het eerste woord der christelijke geloofsbelijdenis: ik geloof in één God, is bij u zoek geraakt. Bij de diskussie in de Tweede Kamer over de weglating van Gods naam in de troonrede is het gebleken. Een der uwen zeide dat dit eene bloote formule was; een ander dat niet allen (de protestantsche leden der Kamer natuurlijk) hetzelfde begrip hebben van het voorwerp, door het woord God uitgedrukt, zoo dat men zoeken moest naar eene formule, aannemelijk zoo wel voor pantheïsten als christenen.
Ons dunkt, dat uw vrijheid van onderzoek niet zulke voortreffelijke vruchten oplevert om ter harentwille de hervormde Kerk te stellen boven de katholieke Kerk, met haar goddelijk leergezag* en de eenheid des gelooft. •" Vraag aan onze kinderen, die naauwelijks eenige woorden kunnen stamelen, wat God is; en gij zult een antwoord ontvangen, dat de protestantsche kamerleden moet beschamen. Of verkiest gij welligt de vrijheid van onderzoek boven de christelijke waarheid en de kennis Gods? Het zou ons bedroeven, indien wij een bevestigend antwoord op die vraag moesten vernemen.
Overigens de verdeeldheid van meeningen tusschen de Katholieken over sommige, door de Kerk nog niet duidelijk en formeel besliste punten; toont zij niet, dat bij ons, ook met strenge handhaving van het kerkelijk leergezag, vrijheid van onderzoek bestaanbaar is en wezenlijk bestaat? Bij de Protestanten heerscht een treurige begripsverwarring, wanneer zij spreken over katholieke onderwerpen. Zien zij de Katholieken redetwisten over één of ander punt; dan roepen zij uit, dat de katholieke Kerk verdeeld is; en wijzen wij hen op de eenheid des geloofs, gehandhaafd door het kerkelijk gezag; dan wederom roepen zij uit, dat bij ons hoegenaamd geen wetenschappelijk onderzoek mogelijk is. Beide toch zijn kennelijk in de katholieke Kerk aanwezig. Voordat de Kerk hare stem laat hooren, mogen wij onderzoeken, kunnen wij zelfs verschillen, zonder daardoor de eenheid des geloofs te verbreken, dewijl wij allen bereid zijn in geloofszaken ons oordeel te onderwerpen aan de Kerk, waardoor de H. Geest ons inleidt in de waarheid. Na de beslissing der Kerk, dan ja! is, zoo ver als de uitspraak der Kerk luidt, elke wederstand ongeoorloofd; maar waarom? Omdat wij niets vermogen tegen de waarheid.
Wij hebben nu voor den eersten keer van de K. Ct. gehoord, dat de bisschop van Orleans een eigendunkelijke verklaring geeft van den Syllabus; en wat den zeer onbeduidenden persoon van Multapatior betreft, ofschoon wij, met de meeste Katholieken in Nederland, zijn ongepast geschrijf in het Handelsblad betreuren; het is ons nog niet gebleken, dat hij zich niet onderwerpen zal aan de Kerk; indien zij hem mogt veroordeelen. Men zegge hetzelfde van prins Hohenlohe en de beijersche godgeleerden. Onhandig derhalve is de K. C. met het noemen dier namen, om een diepe scheuring* in de katholieke Kerk te voorspellen. Wat blijft nu nog over van het artikel der K. CA
Nog één waar woord, dat wij vóór te eindigen moeten vermelden. »Troosle zich de Tijd met de gedachte: bij al die scheuring zeggen wij niet: _»lout comme chez nous." 't Is waar, bij ons is het niet gelijk bij u. Bij ons Katholieken, is een goddelijk leergezag, dat de eenheid des geloofs handhaaft 'en niet elk wetenschappelijk onderzoek verhindert. Bij u is onbeperkte vrijheid van onderzoek, met volkomen verlies van godsdienstige waarheid.
Echter één troost mag de Tijd smaken, dat het bij ons Katholieken in de negentiende eeuw nog juist zoo gaat gelijk in de eerste eeuw, tijdens de Apostelen. De K. C. leze Handelingen der Apostelen, Hoofdst. XV.
Ook de Kerkelijke Courant zal ons troosten indien zij voortaan minder hooghartig nederziet op de katholieke Kerk en meer nederig rondblikt in eigen kring. Daar zal haar oog stuiten op de wonden, op de bloedende wonden, aan wier heeling zij haar ijver kan koelen.
De strekking van het boek, dat Mgr. Marot, bisschop van Sura i. p. i., deken der theologische fakulteit van Parijs, over het aanstaande Koncilie heeft meenen te moeten schrijven, is aan onze lezers bekend. Dit werk, dat reeds bijna vergeten was, is dezer dagen in Frankrijk weder zeer druk ter sprake gekomen. Niet echter wegens zijn verdiensten, want niemand gewaagt er met lof van, dan de revolutionaire dagbladen, en lof van die zijde, over geschriften van dezen aard, staat met blaam en zeer scherpe blaam gelijk. De reden, waarom het nu eensklaps weder gerucht maakt, ligt aan de volgende omstandigheden. Mgr. Maret heeft zijn werk, dat (in typografischen zin) zéér kostbaar is, aan alle fransche bisschoppen gezonden, en daarbij een gelijkluidenden brief gevoegd, dien hij tevens door de goevernementeele dagbladen openbaar liet maken. Dit bragt die bisschoppen in de noodzakelijkheid van te antwoorden, en verscheidenen hunner achtten het dienstig om ook aan die antwoorden openbaarheid te geven. De couranten, deelen ze thans mede; nu komen zii voor als redevoeringen, dan al&c üüeïan. Den eersten vorm koos onder anderen Mgr. Pie, aartsbisschop van Poitiers, die het werk zelven behandelt en afkeurt. Van dit hoogst merkwaardig stuk gewagen wij later. Heden geven wij een analyzc van het schrijven door Mgr. den bisschop van Montauban over hetzelfde onderwerp aan de redaktie van den Univers, ter mededeeling in dat orgaan gerigt. Dit spreekt vooral over de houding van Mgr. Maret en den brief, dien hij, te gelijk met zijn boek, aan de fransche bisschoppen zond.
De bisschop van Montauban vangt aan met de verklaring, dat niemand den bisschop van Sura en deken der theologische fakulteit van Parijs de bevoegdheid zal ontzeggen van een werk te schrijven over het Algemeen Koncilie en den Vrede der Kerk. Hij maakt echter de opmerking, dat er aanstonds 'een sterke tegeningenomenheid ten opzigte van dit boek zich openbaarde, en deze uitgelokt en versterkt werd, juist door de pogingen des schrijvers om haar te voorkomen.
In de eerste plaats toch beroept hij zich in zijn geleidenden brief op zijn bisschoppelijk regt en zijn bisschoppelijken pligt. Dit toont, zegt de bisschop van Montauban, dat hij ongerust was over de ontvangst, die zijn boek te wachten stond , en kritiek en wederlegging vooraf wilde afsnijden. Hij vreest, en niet zonder grond, dat hij bij zijn kollegaas en het Koncilie er geen opgang mede te zal maken.
In de tweede plaats heeft hij zijn werk den H. Vader doen aanbieden, door den franschen gezant te Rome, in plaats van door den nuntius, gelijk het gebruikelijk is voor alle brieven of mededeelingen der bisschoppen aan den H. Stoel. Het kan niet anders, meent de bisschop van Montauban , of dit moet de openbare meening doen veronderstellen, dat de regering het werk van Mgr. Maret onder hare bescherming heeft genomen, of allhans dat Mgr. Maret dit niet ongaarne zou zien. Zij zal vermoeden , dat het hier een half godsdienstige, half politieke zaak geldt, en de fransche regering met den prelaat, voor gezamenlijke rekening handelt. En/dewijl de laatste door de ministerieele organen heeft laten verklaren, dat hij in alles de vrijheid voor de Kerkvergadering verlangt, zal deze tusschenkomst van den gezant het publiek aan de opreglheid dier betuiging doen twijfelen. Overigens, gaat de Bisschop voort, valt er niet aan te denken, dat het Koncilie zich met de zienswijs van Mgr. Maretzou kunnen vereenigen, en zal de regering dus vergeefsche moeite hebben gedaan.
Mgr. Maret is zeer mild geweest met prezent-exemplaren van zijn werk. De Bisschop van Montauban' trekt in twijfel, dat zijn persoonlijke vrijgevigheid die kosten gemaakt heeft, welke al wederom door het publiek aan de regering zullen worden toegeschreven. Maar nu rijst de vraag, voor wie dit werk opgesteld is? Voor de vaders van het aanstaande Koncilie? Dan had de schrijver de latijnsche en niet de fransche taal, die vele hunner of niet of slechts onvolkomen verslaan, moeten gebruiken. Nu verlangt hij, dat het Koncilie oordeele over een geschrift, .dat de vaders, voor een gedeelte, niet kunnen begrijpen. Daarom wettigt hij het vermoeden, dat hij eigenlijk slechts voor fransche leeken geschreven heeft, in de hoop bij hen een goedkeuring en sympathiën te vinden, die als tegenwigt zouden moeten dienen voor onvermijdelijke tegenovergestelde gevoelens. Een poging welligt om pressie op het Koncilie uit te oefenen.
Na hetgeen men in den laatsten tijd heeft vernomen, lijdt het geen twijfel of de fransche regering is gunstig gestemd voor de zienswijze van Mgr. Maret, en wenscht, dat hij die op het Koncilie zal verdedigen; maakt die daar geen opgang, dan is de regering buiten schot gebleven. Dit, zegt de Bisschop, moet, in plaats van vertrouwen, wantrouwen aan hem en zijn kollegaas voor dat werk inboezemen. Aangenomen dat Mgr. Maret hel reqt had, in kanonieken zin, omhel te schrijven, ziet de bisschop van Montauban nergens, dat daartoe de pligt bestond, en meent hij, dat er biechtvaders in overvloed te vinden zijn, die hem, wegens het niet vervullen van dien pligt, gaarne zouden geabsolveerd hebben. De Bisschop eindigt met de opmerking, dat de groote verwachtingen, welke Mgr. Maret blijkbaar van zijn werk heeft, zich niet zullen verwezenlijken; dat hij vergeten heeft slechts één te zijn tegenover velen of allen; en dat elke persoonlijkheid, hoeveel waarde die ook hebben mogt, in een Koncilie smelt als de sneeuw voor de zonnestralen — ten ware zij zich mogt willen afscheiden en protesteeren.
Dij de overweging van het wets-ontwerp, houdende wijziging in de omschrijving van het derde kanton van het vierde arrondissement der provincie Noordholland, zijn tegen dit hoofddoel der voorel ragt geene bedenkingen in het midden gebragt. Daarentegen'zijn er door sommige leden in drie afdeelingen eenige twijfelingen geopperd omtrent de juistheid der voorgedragene bepaling, waardoor de authenticiteit van sommige in de provincie Noordholland ten overstaan van openbare ambtenaren verledene akten wordt gewaarborgd. Men vroeg, of beoordeeling van den vorm eener akte en beantwoording der vraag, of zij aan de door de wet gestelde vereischen voldoet, wel tot den werkkring van den wetgever behoort.
Hiertegen werd vrij algemeen opgemerkt, dat het in de wet, houdende algemeene bepalingen van wetgeving, gegeven voorschrift, dat eene wet alleen voor het toekomende verbindt ca geene terugwerkende kracht heeft, een beginsel van wetsuitlegging is, maar de magt van den wetgever niet beperkt. De Grondwet bindt hem in dit opzigt niet en hij kan dus in elk geval van °de vroegere door hem gestelde regelen afwyken.°De vraag is maar, oi er genoegzame srrond voor bestaat. Voor zooveel deze akten aangaat, schijnt de maatregel volkomen geregtvaardigd.
'Bij Tsftschikking van den minister van Financiën is bepaald, dat de navolgende ambtenaien bij de administratie der posterijen hunne funktiön zullen uitoefenen als volgt, te weten: de kommies van de 2e kt. J. M. Vinekers, ten postkantore te Groningen; de kommiesen van de 3e kl.: J. van Herwerden en H. Eekhout. ten postkantore te Amsterdam ; B. J. R. van Hasselt, te Zwolle; M. i. Woortirsm Spandaw, te Groningen.
Bij beschikking van den minister van Binnenlan dsche Zaken van den 7n Okt. 1869, is het dagelijks toezigt op de dienst van den spoorweg van Harmeien naar Breukelen opgedragen aan den spoorwegepziener A. van der Quast. ter standplaats Utrecht, met bepaling dat deze opdragt ingaat met den dag, dat die spoorweg voor het verkeer wordt geopend.
Z. M. heeft benoemd tot burgemeester van Leimuiden, C. J. A. Wijnaendts; herbenoemd als direkteur uit den handel van het vrij entrepot te Dordrecht, 11. I. Knottenbelt; op hun verzoek eervol ontslagen: als burgemeester der gemeente Groesbeek, J. J.v M. Kolfschoten; als kantonregter te Kampen, jhr. mr. i. A. Sandberg jr.; aan mr. E, S. van Raalte, advokaat te Amsterdam, is vergund het aannemen en dragen der versierselen van ridder der orde van San Marino, waartoe hij door regenten der republiek van San Marino is benoemd.
Te Cairo zal den lu November een Kongres bijeenkomen om de kwestiënte onderzoeken die, uit een staatkundigen een handelsoogpunt, rijzen door de aanstaande openstelling van het Suez-kanaal.
Een uit Cairo ontvangen brief meldt, dat de Khedive al de voor reizigers beschikbare appartementen heeft afgehuurd voor 65 franks per dag, en al de rijtuigen voor 100 franks per dag, voor den tijd dat zijne gasten zich in genoemde stad zullen bevinden. (D. v. Z.)
Gedeputeerde Staten van Groningen hebben, met het oog op de tongblaarziekte, gewaarschuwd tegen het gebruik van ongekookte koemelk.
Volgens de Arnhemsche Courant zijn alle geruchten over de terugroeping van den heer Mijer, als goeverneur-generaal van Nederlandsch-Indië, niet meer dan praatjes.
's GRAVENHAGE, 7 Okt. H. M. de Koningin en gevolg is gisteren ten 61 ure met een extra trein uit de rezidentie vertrokken om HD. reis naar Stuttgardt te ondernemen.
— Z. K.H. prins van Oranje is heden ochtend ten 11 ure uit deze rezidentie naar de omstreken van Gelderland vertrokken, tot het bijwonen van jagtpartijen.
Z. K. H. prins Alexander is gisteren avond ten 10 ure van den Helder in deze rezidentie teruggekeerd.
—De heeren Ozenne, Lëon Aimé, Ogelie en Mullet, Trisco en Guillaume , alle gedelegeerden betreffende de internationale suikerregeling, zyn gisteren huiswaarts gekeerd.
— Met den pleiziertrein naar Amsterdam is heden ochtend o. a. vertrokken een 50 tal werklieden van de rijtuigfabriek van de heeren Hermans en C°. alhier, tot het bezigtigen der Tentoonstelling enz., en wel voor rekening hunner patroons. Een volgenden keer wordt de tweede helft van het personeel dier fabriek mede daartoe in de gelegenheid gesteld. Ook werd Zondag 11. een aantal werklieden van de alhier gevestigde brood- en meelfabriek door het bestuur over die inrigting cle gelegenheid gegeven, Amsterdam en de tentoonstelling te bezoeken; terwijl reeds vroeger verschillende werklieden dezer fabriek de tentoonstelling hebben beschouwd.
— Zeven rotterdamsche veroordeelden tot vijfjaren tuchthuisstraf, allen beschuldigden in het eerste oproerproces, en ook Jonas Melhado, die tot zes jaren tuchthuisstraf veroordeeld is, zijn deels Dingsdags, deels dezen morgen, telkens ten 9 ure, van hier naar het tuchthuis te Leeuworden overgebragt. Het zijn Pieter Johannes Bosman, Johannes Vranken, Gerardus Boelaars, Willem Samuel Wolters, Pieter van Krimpen, Gerrit de Weerd en Jan Hendrik van Klaveren.
HELLEVOETSLUIS, 7 Okt. De nieuwe versperring, welke hier nabij de Tien Gemeten gelegd is, blijkt uitmuntend voldaan te hebben. Zr. Ms. ramschip de Schorpioen stoomde gisteren met volle kracht op de trossen aan, ten gevolge waarvan deze onder de boegsapriet kwamen ; het schip zwaaide en de schroeven in de touwen en lijnen verwarden, waardoor het vaartuig zoo vast raakte alsof het in een net gevangen was.
MIDDELBURG, 7 Okt. Gisteren is terrolle dcc Arrond-Regt. alhier, namens den heer Lamb, de vroeger vermelde exceptie van onbevoegdheid dezer regtbank tegengesproken, voornamelijk op grond dat het previlegie van extern tori aliteit zich niet tot de konsuls uitstrekt, en nog veel minder tot vice-konsuls, die, zooals de heer Eüinckhuysen, niet door eene vreemde regering, neaar dooi een konsul zijn aangesteld; tot staving dier stelling werd een afschrift overgelegd der aanstelling van genoemden heer Ellinckhuysen van het jaar 4839, afkomstig van den toen te Rotterdam reziderenden engelschen kensul voor Zuidholland en Zeeland. {M. Ct.)
GOUDA, 7 Okt. Door den heer v. L., wonende op de markt alhier, werd gisteren ochtend op eene bovenkamer m zijne woning gezocht naar een lek in eene aldaar aanwezige gaspijp. Zoodra hij met een licht bij het lek kwam, ontvlamde het gas, hetwelk werd opgevolgd door een knal, alsof er een kanon werd afgeschoten. Er had eene ontploffing plaats gehad tusschen het plafond van een benedenkamer en den vloer van eene bovenkamer, waardoor dat plafond geheel is losgerukt en gezakt; de muren dier kamer 'zijn gebarsten, de dubbele glazen deuren door midden geslagen, eene deur met het kozijn uit den muur gerukt, en een aantal glasruiten gebroken. — "Verdere ongevallen hebben er niet bij plaats gehad en de bewoners zijn er' met den schrik afgekomen.
-UTRECHT, 7 Okt. Men meldt, dat thans definitief besloten is tot openingvan het verder gereed zijnde gedeelte van den spoorweg van hier op 's Bosch tegen 1 November, zoodat men met dien datum regtstreeks van hier naar Hedel zal kunnen stoomen.
— Maandag-avond is door vergissing van een telegrafist de trein , die ten 7.35 van Utrecht'" naar 'Emmerik vertrekt, te Arnhem eenige honderde ellen den staatsspoorweg opgestoomd; gelukkig werd die vergissing spoedig bemerkt en kon , — door de inrigting, waardoor bij het openzetten van den weg voor een trein in eene rigting, deze van zelve gesloten wordt voor een tweeden trein in andere rigting, terwijl in dezelfde rigting zich nooit twee treinen tegelijk op een gemeenschappelijk gedeelte wegs mogen bevinden, — van ongelukken geen kwestie zijn. (C D.
BREDA, 7 Okt. Gisteren heeft zich aan de hoofdwacht een Franschman aangemeld, die dienst wenschte te nemen bij het Oost-Indische leger. Hij verklaarde het beroep van mechanicus uitgeoefend te hebben te Roubaix, de laatste woonplaats van de rampzalige familie Kinck. Daar hij de vereischte papieren niet bezat ,is hij niet aangenomen, maar aan de bevoegde autoriteit is tevens kennis gegeven van het gebeurde. Misschien zou deze persoon wel eens kunnen worden opeeëischt door het fransclie gouvernement. (N. R. Ct.)
LOON OP ZAND, 7 Okt. Zoowel te Kaatsheuvel als hier is men zeer ingenomen met het besluit van het bestuur dezer gemeente, tot deelneming voor een bedrag van ƒ10,003 in de negotiatie, ten behoeve van den Tilburg-Langstraatschen Buurtspoorweg. Het bestuur heeft te regt geoordeeld, dat door dien spoorweg de belangen der ingezetenen worden gebaat. Daarbij wordt de onderneming als zeer solide beschouwt, en vermoedt men algemeen, dat zij ruimschoots renten zal afwerpen. De bloeijende handel en nijverheid in de door den spoorweg te doorsnijden plaatsen zijn een waarborg, dat het personen- en goederen vervoer aanzienlijk zijn zal, en opmerkelijk zal klimmen, wanneer de lijn eventueel tot Gorinchem, wordt verlengd, hetgeen zich niet kan laten wachten, en overigens door de koncessionarissen wordt beoogd.
ALMELO, 7 Okt. Door de goede voorzorgsmaatregelen en de flinke houding en medewerking van heeren fabriekanten en goedgezinde ingezetenen, is de rust hier niet weder gestoord, en is alles, zonder bloedvergieten, tot zijne vorige kalmte teruggekeerd. Ook zijn onderscheiden fabriekarbeiders, welke wegens deelneming aan het oproer uit de fabriek waren verwijderd, en nu zonder werk rondliepen, thans weder aangenomen, hetwelk een zeer gunstigen indruk op het volk heeft gemaakt, zoodat men dan ook vermoedt, dat de rust nu weder voor goed hersteld zal zijn.
BLOKZIJL, 7 Okt. Eenige jaren geleden vormde zich in het lste dijkdistrikt van Overijssel eene kommissie, die aan een deskundige het maken van plannen en berekeningen tot inpoldering van ongeveer 36,000 bunders land opdroeg. De uitvoering van het plan is echter achterwege gebleven. Thans, nu weder de meeste landerijen overlast van het Jiooge water hebben, begint men naar middelen uittezien om aan dien onhoudbaren toestand voor goed een einde te maken. Men stelt namelijk voor, op de bedoelde landen, na behoorlijke inpoldering, een stoomgemaal te plaatsen, 't welk het water naar zee zal voeren, en de gelden, daartoe vereischt, te vinden, door van iederen eigenaar gedurende twee jaren een gulden per bunder als opbrengst te vragen. Wanneer het werk voltooid is, zou men de verdere kosten jaarlijksch bij algemeenen omslag willen bepalen.
BRUNSSUM, 7 Okt. Gistet-en is hier een moord gepleegd. Een zekere Moonen, van Heerlerheide, een kruiwagen voortduwende, ontmoette op 20 minuten afstands van het dorp, Jan Hamaekers, uit hetzelfde dorp afkomstig, die eene kar begeleidde. Daar zij denzelfden weg gingen, nam Moonen de vrijheid zijn kruiwagen op den wagen van zijn makker te plaatsen, doch deze beval hem die er af te nemen. Moonen weigerde, waarop eene worsteling volgde. Hamaekers greep cle stut van de kar en bragt daarmede den anderen verscheidene slagen in het gezigt toe. Weldra viel Moonen met verbrijzelden schedel dood neder. Weinig tijds daarna vond men het lijk in een sloot, en werd de moordenaar gearresteerd, die reeds de misdaad bekend heeft. (C. d. I. M.)
---

