BERIGT.
Geaßonssecrsllcss op »de Tijd"., die dc verschuldigde gelde» voor bet loopend kwartaal «og niet hebben ingezoudca, worden verzocht, die tijdig, en wel uiter- Ujis vóór den laatsten denier maand aaa dc Administratie fran Ho te doen toekomen, te» einde gecaie vertragüng an de toezending der Couranten te ondervinden.
---

AMSTERDAM, 21 September.
De troonrede van dit jaar is, wat eene troonrede zelden is, in zeker opzigt vrij opregt. Zij belooft een druk" zittingsjaar en eene menigte voordragten van »wijde strekking", een woord, dat in. de troonrede voorkomt ten aanzien der regeling van Oost-Indische aangelegenheden en ook wel elders plaats had kunnen vinden. Wat lang verwacht is en voor een groot jaar zeer kwalijk genomen werd, de aankondiging dat wij niet lang meer vrij zouden blijven van de noodzakelijkheid, om tot schuldvermeerdering onze toevlugt te nemen, is thans bewaarheid |ewordea. Wat de spoorwegen betreft, »tot hunne voltpoijing worden buitengewone hulpmiddelen vereischt." Zoo leest men in de troonrede,-en zij vervolgt: «Hoewel daaruit eenige verhooging van den rentelast voortvloeit, kon de Staatsbegrooting tot een lager cijfer dan dat van het loopende jaar worden teruggebragt."
De Jobstijding, dat wij op nieuw schuld moeten gaan maken, gewikkeld in het berigt, dat het cijfer der staatsbegrooting voor het volgend jaar ietwat lager dan dat van het loopend jaar zal zijn:— deze pil, al is zij verguld, blijft eene pil. En het is eene harde pil, moeijelijk te verduwen, dat de bron van 't welvaren der nederlandsche financiën dermate verstopt, en verwoest is, dat wij, die millioenen plagten af te lossen, thans verpligt worden om millioenen op te nemen! Nu behoeven wij 't niet te zeggen, dat dit jammerlijk rezultaat de eerste vrucht is van de liberale politiek in onze Oost-Indische koloniën. En mogt het daarbij blijven! Want het is gewis al erg genoeg, dat men roekeloos en zonder iemands voordeel de milde bron van onze O. I. koloniën heeft laten verloren gaan, die ons jaarlijks millioenen in menigte opleverde. Daarbij zijn tot dus ver noch de Javaan, noch de Europeërs op Java, noch het goevernement ginds of hier gebaat; integendeel, allen hebben veel verloren, en mogt er iemand iets gewonnen hebben, dan zal 't misschien een handvol Chinezen zijn, die van den algemeenen achteruitgangvoorspoed hebben weten te halen. Wij komen dan nu eindelijk weer terug op de reeds lang voorspelde baan van schuldvermeerdering, eene gevaarlijke baan, die, als eene gladde glooijing op een bergrug, naar beneden voert en niet ligtelijk te beklimmen is. Wij gaan naar de laagte en dalen al meer en meer. En God weet wat ons voorbereid wordt door de aangekondigde wetten ter verbetering van onze koloniën! Alle verandering is toch op verre na geen verbetering. En als nu onder de verbeteringen,°die de Regering op het oog heeft, in de troonrede wordt aangekondigd, dat er «voorstellen van wijde strekking zullen worden gedaan bij de begrooting van Nederlandsch Indië voor 1870 en bij de onafgedaan gebleven voordragten betreffende agrarische en industriëele ondernemingen aldaar," dan hebben wij alle reden om te vreezen, dat de zoogenaamde verbeteringen eer verslimmeringen van den toestand zullen geven,- en' dat er eigenlijk onder de Javanen eene sociale revolutie voorbereid wordt. Agrarische wetten, voor dé Javanen gemaakt naar begrippen van christelijke volken, wal kunnen zij anders worden dan onzin voor de javaansche maatschappij, die niet Christelijk is? Dat belooft derhalve iets heel wat ergers dan het rezultaat nu verkregen, dat de Oost opgehouden heeft gouden eij eren te leggen. De kip zelve, die zoo kostbare eijeren gaf, zou nu wel eens van ons vervreemd of geslagl kunnen worden. Te regt spreekt alzoo de troonrede van de -wijde strekking der ontwerpen, die zi j aankondigt. Want metterdaad, wij zijn niet vreemd aan bet denkbeeld, dat die strekkingin hare gevolgen wel veel wijder zou kunnen zijn, dan het goevernement en de liberale partij, waarop het steunt, zulks bedoelen.
Verder belooft de troonrede fnne vracht van wcts-voorslellen, die de Regering verzekert bij de Tweede Kamer te zullen indienen. Als het' ministerie werkelijk de helft geeft van hetgeen het toezegt, zal het al heel schoon zijn. Het loopt in het oog dat de, Regering, die zooveel'belooft te doen
ten aanzien van onderwerpen, waarop weinigen of welligt niemand aandringt, niet een woord ten beste geeft ten aanzien van het onderwijs, dat met de aangelegenheid der koloniën de hoofdkweslie van den dag is. Zij geeft zelfs niet in de verste verte te kennen, dat zij er aan denkt om daar ooit iets voor te doen. Wat zij er van zegt, is alleen dat het «volksonderwijs een voorwerp is van hare levendige belangstelling." Belangstelling voor de staatsschool: ziedaar alles. Ten minste als men de taal van de troonrede, zeer gebrekkig van stijl, mag opnemen voor de taal der vrienden van het ministerie. Als deze van volksonderwijs spreken, dan hebben zij alleen de gemengde staatsschool op het oog. In alle geval is het zeker, dat de Regering zich zorgvuldig heeft onthouden om, hoe weinig ook, af te wijken van de bekende verklaring van den minister van Binnenlandsche Zaken, dat hij geen letter a«an de wet op het lager onderwijs veranderen zal. Zij spreekt over het vrije onderwijs geen woord, en ten aanzien der klagten, die alom in het land rijzen omtrent de staatsschool, wordt het diepste stilzwijgen in acht genomen, alsof die klagten niet bestoaM den of niet verdienden in aanmerking genomen te worden. Alzoo wordt de hoofdkwestie van den dag onvermeld ter zijde geworpen. De Regering kan toch niet de hoop hebben, dat zij daarmede gesmoord is! Maar ziet wat daarentegen de hooge aandacht getrokken heeft! »De wettelijke regeling van de inrigting der bewaarscholen!" Die wettelijk-regeling wordt voorbereid! Daar is dan ook haast bij, opdat de zorg der Regering afdale zelfs tot de kleine-kinderkamer en van het kindei geslacht niets onttrokken blijve aan hare regelingszuchl, dan alleen nog de klasse der zuigelingen. Welligt komen ook deze met der tijd aan de beurt, en is er nog eene wettelijke regeling te verwachten voor de opleiding der kindermeiden en de inrigting der kinderkamers.
Niet alles is donker in de troonrede. Gaarne vernemen wij dat de armenwet onder handen genomen wordt; dat de kieseensus zal ter sprake komen; dat aan de voltooijing deispoorwegen met ijver gearbeid wordt; dat er gedacht wordt aan Suriname, om de kolonie te helpen aan arbeiders, die er ontbreken; en dat ook en vooral de patentwet zal herzien worden. Als men daarbij nog voegt de regterlijke organizatie, die in uitvoering moet komen, dan krijgt men overvloed van arbeid, eigenlijk te veel, dan dat dit alles uitvoerbaar zou zijn. Maar men kent de spreuk:
Veel beloven en weinig geven, enz
Een pngenoemde, lid der plaatselijke schoolkommissie te Breda — het Handelsblad verzekert ten minste dat hij dit is — scßrijft aan dat orgaan een brief over de onzen lezers bekende uitvallen van burgemeester en wethouders tegen de bijzondere scholen te Breda. Hij verklaart dat het zijn bedoeling niet is voor B. en W. te pleiten, noch de tegenpartij te belasteren — tusschen pleiten en belasteren schijnt de briefschrijver geen middenweg te kennen — maar de waarheid te doen zegevieren. Intusschen pleit hij wel degelijk , want zijn geheele brief is niets anders dan een pleidooi voor het gewraakte officiëele stuk. Be beschuldiging, dat de zoogenaamde klerikale partij onbetamelijke middelen heeft gebruikt, om'de katholieke ouders te nopen hun kinderen naar de fraterscholen te zenden, neemt hij aanstonds in zijn bescherming. Hij zal het bewijzen, zegt hij. Laat ons hooren:
»Wat dit punt betreft, zoo is het ieder, die de predikatiën in de kerk van den 11. Antonius bijwoont, overbekend en is het door schrijver dezes vaak gehoord, dat de ouders er voor gewaarschuwd worden hunne kinderen naar de goddelooze scholen te zenden. Natuurlijk wordt daarbij de gemeenteschool niet genoemd; maar iedereen weet genoegzaam, welke scholen daarmede bedoeld worden. Dames en vrouwen van de vereeniging de 11. Familie, voor welke Zondags door een geestelijke bijzondere christelijke leering (met gesloten deuren) gegeven wordt, bevestigen, dat bijna iedere preek eindigt met de aanmaning, de kinderen niet naar de .slechte scholen te zenden.
»Van geloofwaardige personen weten wij, dat men daar in een gesloten kring van vrome vrouwen niet schroomt, om de verbodene scholen bij name te noemen , en de moeders te beangstigen door haar op het hart te drukken, dat het zware zonde is, de kinderen aan zulke scholen toe te vertrouwen. Zijn dit reeds onbetamelijke middelen, als men aan de woorden van vrome vrouwen geloof mag hechten, daarbij blijft het nog niet. Er zijn zelfs Eerwaarde Heeren, die in de huisgezinnen treden en daar door een mondeling onderhoud, vooral met de moeders, aan het gepredikte nadruk bijzetter.. Menig vader heeft de bekentenis afgelegd: dat bij hem in huis zulke pogingen, hetzij tegen de lagere, hetzij tegen de middelbare school gedaan zijn. Ik kan verzekeren, dat mij zelven reeds zulke bekentenis is afgelegd."
Wij laten de wijze van voorstelling en inkleeding daar, doch vragen — verondersteld, het medegedeelde is in alle opzigten juist — welke «onbetamelijke middelen" hier zijn aangewend? De predikers in de St. Antonius-kerk hebben in het openbaar de ouders tegen het zenden hunner kinderen naar goddelooze scholen gewaarschuwd — dit is geen onbetamelijkheid, maar piigtsvervulling. In de kongregatie der H. Familie, tot welker bijeenkomsten, gelijk bij elk elk ander genootschap of sociëteit, natuurlijk enkel de leden worden toegelaten, (dit noemt de briefschrijver: gesloten deuren) is hetzelfde geschied — hetzelfde antwoord kan volstaan. Nog zijn er geestelijken, die in mondeling onderhoud de waarschuwing tegen de goddelooze scholen herhaald hebben. Wat niet onbetamelijk is in het openbaar, is dit nog veel minder in bijzondere gesprekken.
De burgemeester en wethouders van Breda zouden wel doen dat zij zich van een anderen advokaat voorzagen. Het blijkt toch uit zijn pleidooi, dat hetgeen door hen in een officieel stuk met den naam van «onbetamelijke middelen" werd aangewezen, niets meer en niets anders is geweest, dan de openbare en bijzondere onderrigtingen der priesters over de pligten der ouders, ten aanzien hunner kinderen. Die staan niet onder de censuur der gemeentebesturen, en de genoemde burgemeester en wethouders z'j n hier niet alleen hunne ambtsbevoegdheid te buiten gegaan, maar veroorloofden zich tevens berispingen over gedragingen, waartoe de geestelijkheid, krachtens haar ambt, gehouden is. Zij matigen zich aan, om officieel en openbaarlijk te veroordeelen wat, volgens de leer der Kerk, door hare bedienaren onderwezen werd, en bestreden derhalve regten, die uitdrukkelijk in cic Grondwet gewaarborgd zijn. Door de bovenstaande regels worden wij nog in onze overtuiging bevestigd, dat de minister van Binnenlandsche Zaken zich met ernst en strengheid deze zaak behoort aan te trekken. Waar moet het met de dierbaarste vrijheden in Nederland heen, wanneer de eerste de beste burgemeester ongestraft zal mogen handelen en spreken, alsof zij niet bestonden?
üe schrijver verzekert nog: dat het onderwijs in de fraterschool in de verste verte niet op den naam van deugdelijk aanspraak kan maken; dat er meer op oefening van het geheugen dan op ontwikkeling van den geest wordt gelet; en dat, daar de hoofdonderwijzer zelf een platte uitspraak heeft, die niet bij de kinderen kan worden tegengegaan. Wij vermelden dit, zonder het gaaf aan te nemen.
Niets is volmaakt in de wereld. Alles heeft zijn gebreken. De partijdige vitzucht somt ze op en overdrijft ze bij de inrigtingen, waartegen zij vijandig gezind is, onbedekt ze zorgvuldig bij de andere; somtijds verzint zij er zelfs. Dit valt vooral bij vergelijkingen tusschen konkureerende scholen op te merken. Ofschoon wij de hier bedoelde school niet kennen, weten wij toch in het algemeen genoeg gunstigs van de fraterscholen , om het medegedeelde in twijfel te mogen trekken. In elk geval voegde het den burgemeester en wethouders te Breda niet, om openlijk, in hun betrekking, onderwijzers als onkundig en onbeschaafd te brandmerken, die aan alle door de wet gestelde voorwaarden hebben voldaan. Het Handelsblad zal, hopen wij, begrijpen, dat die daad door schimp van ongenoemden tegen de fraterscholen niet is goed te maken.
In het hoofdartikel van het laatste nummer van den Nieuwen Noordhollander, vinden wij onder anderen de volgende zinsnede:
»Ik ben geen onvoorwaardelijk bewonderaar van den parlementairen regeerino-s--vorm. De geschiedenis heeft mij geleerd dat hij, even als alle andere, zijne schaduwzijden heeft. Ik geloof echter, dat hij de beste regeeringsvorm voor de volken van Germaanschen stam in de XIX eeuw is. Hij is de geleidelijke logische ontwikkeling van de voormalige standen van vertegenwoordiging, die, onder verschillende vormen meer of minder volkomen, meer dan zes eeuwen bij de Germaanscbe stammen bestaan heeft. Toen adel, geestelijkheid, municipaliteiten hare eigenaardige vormen, door ineensmelting verloren hadden, bleef er slechts een stand over, de burgers. Deze wordt door den parlementairen regeeringsvorm vertegenwoordigd. Zijne opvolgster zal de ochlocratie (de regeering der massaas) zijn. Het groote gevaar voor dien parlementairen regeeringsvorm, een gevaar, dat reeds in de meeste landen een feit geworden is en het nog meer dreigt te worden, is: de partijoverheersching, welke even gevaarlijk is als het vorstendespotisme.
«Mijns inzins moet bij een parlementairen regeeringsvorm iedere eenigzins krachtige opinie, welke in het land bestaat, vertegenwoordigd zijn." Zeer juist. Nu de vertegenwoordiging niet meer bepaalde standen, steden of provinciën vertegenwoordigt, maar in plaats daarvan, volgens de konstitutioneele fiktie, het volk, behoort zulke vertegenwoordiging dan ook, naar die fiktie, op het volk zelf te gelijken, en zijn verschillende meeningen, behoeften, inzigten enz. te wederkaatsen. Aan geen daarvan kan de volstrekte oppermagt toekomen, en op alle behoort, zij het dan ook in verschillende mate, acht _te worden geslagen. Geene mag over het hoofd worden gezien. Het in zwang zijnde meerderheidsstelsel doet echter het omgekeerde. Daarvoor is het volk geen uit verschillende bestanddeelen zamengesteld geheel, maar een abstrakte persoonlijkheid, met één wil, één begeerte en één streven, die de bovendrijvende partij in de Kamer tot orgaan heeft. Zulke opvatting van den parlementairen regeringsvorm is er echter de ondergang van. Zij graaft een kloof tusschen het reëele volk en zijn fiktieve vertegenwoordiging, welke met iederen dag wijder wordt, en haar eindelijk zal verzwelgen.
Uit de llozendaalsche en Nieuwe Zevenbergsche Courant, de Grondwet, ontleenden wij voor eenige dagen eene beschouwing over de rezolutie betrekkelijk het weren van onkatholieke dagbladen uit de gezinnen, koffijhuizen enz., door de vergadering van Katholieken te Gmünden genomen. Deze beschouwing trok ook de aandacht der Nieuwe Rotterdamsche Courant, welke aait genoemde vergadering de volgende vraag in den mond legde:" »Hoe kunnen wij, Ultram o titanen, «ooit onze zaak winnen, als het volk de «geschriften onzer tegenstanders leest?" Na herinnerd te hebben dat ook de vergadering van katholieke vereenigingen te Dusseldorf een dergelijke rezolutiegenomen heeft, antwoordt de Grondwet in dier voege: »Deze «aïve vraag door den N. Rotterdammer gesteld, beteekent: Gij, Katholieken, behoort voort te gaan met ons (xV. R. Ct. en consorten) met uwe abonnementen en advertentiën te steunen; dan kunt gij, voor uw geld, dagelijks het genoegen hebben, u door ons te hooren uitschelden en beleedigen, want doet gij zulks niet dan »blijft sg'j afgesloten van de beweging en wrij»ving op het intellektueel gebied!"
Het heeft de aandacht van het Dagblad van Zuidholland getrokken, dat dit jaar uit de troonrede de gebruikelijke zinsnede is weggelaten, waarin dezegen des Hemels over den arbeid der Staten- Generaal werd ingeroepen. Het herinnert dat in 1864 nog van »goddel ijken zegen" sprake was; in 1865 van »Hoogeren zegen"; in 1866 gehoopt werd op »de bekrooning door Gods zegen"; in 1867 de wensch geuit, dat de werkzaamheden » door God gezegend" zullen worden; en dat verleden jaar, onder hetzelfde ministerie van thans, weder van »Hoogeren zegen" werdgewaagd; maar in 1869 is de szegen" geheel ter zijde gesteld. Het valt moeijelijk hier aan een onwillekeurig verzuim te denken; de vorm van de jongste troonrede komt toch overeen met dien deivroegere, welke ongetwijfeld door het ministerie zijn geraadpleegd, toen het deze opstelde.
Sedert het uitgeven van het verslag der hoofdkommissie voor het Heiligerlee-monument zijn weder eenige bijdragen bij den prezident ingekomen. De aanmerking is gemaakt, dat het feest van 21—23 Mei 1868 veel geld heeft gekost. Die kosten, voor zoo ver die uit de algemeene bijdragen ad J 9320.79 zijn bestreden, bedragen eene som van ƒ1897.43, terwijl het overige uit eene bijzondere bijdrage van Winschoten en uit 't bedrag van verschillende entrée's is gevonden. Met de opmerking dus, dat in hare uitnoodiging tot het leveren van bijdragen van 18 Januarij 1858 door de hoofdkommissie wel degelijk »de viering van het 3e eeuwfeest van de overwinning bij Heiligerlee" mede als doel is voorgesteld, meent de hoofdkommissie de bovengenoemde, daaraan uit die bijdragen te koste gelegde som, te kunnen verantwoorden.
Voor het nu nog aanwezige geld ad ƒ6478,57, waarvan nog ƒllOO voor aankoop van grond afgaat, zou de hoofdkommissie dadelijk eene andere pyramide voor de vervallene kunnen daarstellen, maar zij zal daartoe niet overgaan, omdat ze de groep wenscht te plaatsen, die zoo algemeen de goedkeuring heeft mogen verwerven, en waarvan de beteekenis zóó juist uitdrukt het denkbeeld, 't welk zoodanig herinneringsteeken, naars inziens , moet voorstellen.
Zij verzoekt in haar verslag de bestaande subkommissiën zich niet te ontbinden, maar om de hoofdkommissie verder behulpzaam te zijn; terwijl zij het vorm,en van nieuwe subkommissiën blijft aanbevelen.
De hoof dkommissieis echter van oordeel, dat er op eene andere meer direkte wijze kan worden gewerkt ter spoedige bijeenbrengir.g yan het noodige. Het denkbeeld, door eenige subkommissiën geopperd, om door 't geheele land eene inzameling aan de huizen te houden, wordt dooide hoofdkommissie goedgekeurd.
In de zitting der Tweede Kamer van heden heeft de heer van Reenen als lid bedankt; alle nieuw gekozen leden zijn toegelaten, ook de heeren Luyben, en Hafïmans, tegen wier verkiezing bezwaren werden ingebragt, «wegens inmenging der geestelijkheid," die echter door de kommissie voor de geloofsbrieven niet afdoende werden geoordeeld. Tot kandidaten voor het voorzitterschap wer- Iden gekozen: als eerste kandidaat, de heer Dullertmet4o stemmen, als tweede de heer van 's Gravezande met 44 stemmen '«n ats Serde de heer Guljé ïwet 40 «teamen. _»e lijst zal aan den Koning werden aangeboden.
öp de Prinsengracht bg de Leidschestraat werd Zondag-nacht op cc». stoep een mand gevonden, waarin een kind van het vrouwelijk geslacht, vermoedelijk 8 dagen oud, meteen briefje «r bijgevoegd, waarop geschreven stond: «Naam Petronella, Godsdienst Grefformeerd." Het is naar het Stads-Bestedelingenhuis overgebragt.
Gisteren avond omstreeks 10 ure is, op de Westermarkt bij de Prinsengracht, de haak gebroken van een schommel, waarin zich vijf kinderen bevonden. Een dezer, een vijftienjarig meisje, heeft door den val op de straatsteenen haar nekbeen gebroken en was reeds een lijk toen de geneeskundige hulp opdaagde.
Gelijk reeds gemeld werd, zal 11. K. H. prinses Hendrik haren doorluchtigen gemaal op de reisnaar Egypte, tot bijwoning der plegtige opening van het Suez-kanaal. vergezellen. Men verneemt tevens, dat HH. XX. HH., alvorens die reis te ondernemen, een uitstapje, zullen doen naar Frankrijk, Italië en Spanje, om zich waarschijnlijk in eene d£r spaansche havens naar Egypte in te schepen. Reeds aanstaanden Donderdag zullen HH. XX- HH. de reis aanvaarden.
De Tweede Kamer der Staten-Generaal heeft gisteren namiddag ten 3J ure eene zitting gehouden. Twee kommissiën zijn benoemd tot het onderzoek der geloofsbrieven, met verzoek om heden in de zitting ten 1 ure deswege rapport uit te brengen.
Het aan de Arnh. Ct. uit de rezidentie medegedeeld berigt, als zou bij een 2000 tal Rotterdammers het voornemen hebben bestaan, van Zr. Ms. doortogt der straten gebruik te maken om HD. een smeekschrift aan te bieden, houdende verzoek om gratie voor de Vletter, heeft zich niet verwezenlijkt. Onzes inziens ware zulks ook, op zijn zachtst genomen, hoogst voorbarig geweest. [D. v. Z.]
Naar men ons mededeelt, is de Hollandsche Spoorweg-Maatschappij voornemens de lijn Zaandam—Uitgeest op primo November a. s. in exploitatie te brengen. (A. H.)
'SGRAVENHAGE, 20 Sept. Aan de bekroonde inzenders op de tentoonstelling der Vereeniging het Roode Kruis werden eergisteren namiddag in de Teekenakademie de medaljes uitgereikt. Generaal van Meurs, voorzitter der regelingskommissie, opende de werkzaamheden met een woord van opwekking tot deelneming aan de Vereeniging, welke met deze tentoonstelling zoo waardig voor het eerst voor het publiek is opgetreden, reikte de medaljes over en hield daarna eene toespraak tot de aanwezigen, waarin hij den inzenders voor hunne medewerking dankzegde, en eindigde met hulde te brengen aan den voorzitter van het hoofd-komitee van het Roode Kruis, den oud-minister Bosscha, welke mede tegenwoordig was, en welke, met goud noch zilver bekroond, toch in het weigelukken dezer tentoonstelling een even streelende voldoening genieten mag.
— Z. M. de Koning heeft gisteren morgen de nieuw benoemde leden van de Tweede Kamer der Staten-Generaal, tot het afleggen der bij de Grondwet voorgeschrevene eeden, bij zich toegelaten. — De kommissie uit de vereenigde zitting van de beide Kamers der Staten- Generaal, belast met het doen van geleide aan Z. M. den Koning, bestond uit de heeren van Sasse van Ysselt, van Bylandt, van Houten, VVijbenga, Hingst, Sandberg, Schot, du Dieu Fontein Verschuil-, Heydenrijck, Knoop, Rutgers van Rozenburg, Nierstrasz, Cremers, Michiels van Kessenich , Rombach , Saaymans Vader, Verheijen en van Zinnicq Bergmann. — In deze rezidentie is aangekomen en aan het Hotel den Ouden Doelen afgestapt: Z. Exc. graaf van Bylandt, buitengewoon en gevolmagtigd minister van Z. M. bij het hof van Pruissen. TEXEL, 19 Sept. Heden morgen was het alhier vliegend weder. Oude wrakken van vorige strandingen als de lmmanuel, Titia Susanna zijn tot groote vreugde der koopers uit het strand tegen duin aangeslagen. In den kruiste voor onzen wal nog een barkschip, dat het kwaad te verantwoorden had. De wind is thans vrij sterk en de zee is één branding wat men ziet. In zulke gevallen zou de telegraaf groote diensten bewijzen. Men had clan de gelegenheid zulks direkt te Nieuwediep mede te deelen, van waar men per sleepboot veel kan doen.
---

