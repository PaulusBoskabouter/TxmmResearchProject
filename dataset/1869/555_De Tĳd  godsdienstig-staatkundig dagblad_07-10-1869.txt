AMSTERDAM, 6 Oktober.
Het zou ons geheel onmogelijk zijn, onze lezers op de hoogte te houden van de steeds toenemende litteratuur over het naderend Koncilie, en ze zouden er ook weinig mede gebaat zijn, want er is misschien niets ter wereld, waarover zooveel onzin en dwaasheden gedrukt worden als over de Algemeene Kerkvergadering. Het is zonderling, terwijl de geestelijken en de verstandige leeken die groote gebeurtenis met gerustheid afwachten, ziet men slechts onrust en bezorgdheid bij hen, die buiten de Kerk staan, en bij het handvol half-geloovige of liberale Katholieken. Daarvan hebben wij weder een bewijs in een brochure, die voor eenige dagen het licht zag, onder den titel: een R. K. leek aan Paus Pius IX en aan de Vaders van het algemeen Koncilie, uit het latijn vertaald door H. E. Stenfert Kroeze, predikant te Olst. Wij willen hierover een woord spreken, omdat de vertaler in zijn voorrede den wensch uit »dat de Tijd zich den tijd gunne, om dit stuk niet te lezen maar te bestudeeren;" en tevens om eens aan te toonen, met welke nietswaardige produkten onze predikant al is ingenomen. De naam of de waardigheid vanden schrijver wordt niet genoemd; hij schijnt een Duitscher, hij noemt zich een leek, die met het zwaard en met de pen de Kerk heeft gediend, die »te water en te land veel voor haar geleden heeft, en voor dat alles met ondank is beloond geworden" (bl. 18); hetzelfde lezen wij nog eens in meerdere woorden op bl. 33. Wij hebben dus te doen met een ontevreden man, met iemand, die naar zijn overtuiging een belooning had verdiend en haar niet heeft gekregen. Over de verdiensten van het zwaard diens onbekenden kunnen wij niet oordcelen; maar dat hij niet in staat is om met de pen de Kerk te verdedigen, blijkt genoeg uit zijn armzalig geschrift, dat onze predikant vertaald heeft, en zal aan een ieder blijken, als wij slechts de geraamte van zijn brochure niededeelen.
Eerst zegt hij, wat het Koncilie doen zal, en vervolgens wat het zou moeten doen. Het zal de dwalingen, die reeds veroordeeld zijn als in strijd met de leer der R. K. Kerk, op nieuw veroor deelen: het zal spreken «óver de vrijheid der Kerk in haren ganschen omvang, over de openbare scholen, waa van de Kerk beweert, dat zij alleen het regt heeft om daarover het opzigt te voeren, ja zelfs over politieke aangelegenheden, vooral over het behouden van het patrimonium van den H. Petrus, over de niet-interventie, en over andere bijzonderheden, die in den Syllabus voorkomen" (bl. 8). Vervolgens zegt hij. «dat aan de vaders van het Koncilie ook de vraag zal worden voorgelegd: of een algemeen Koncilie boven den Paus staat of omgekeerd." Onze misnoegde, men ziet het, is volmaakt op de hoogte; hij levert een geheel afgewerkt programma van het Koncilie. Als later de handelingen van die kerkvergadering zullen verschijnen, kan men zijn woorden als index er achter plaatsen en de pagina's invullen. Nu is de schrijver van oordeel, dat al deze zaken toch niets zullen uitrigten; «hetzij leeken," zegt hij, «hetzij geestelijken, zij zullen het nooit met alle geloofspunten geheel eens zijn", (bl. 9): «wordt de onfeilbaarheid van den Paus uitgesproken, dan hebben wij na verloop van eenige jaren boeken vol nieuwe dogma's" (bl. 10): »voor het openbaar onderwijs deugen de domme geestelijken niet" (bl. 14 en 15): «en over politiek te praten op een Koncilie is iets ongehoords." (bl. 16). De Kerk is dus, zoo meent onze auteur, in een zeer verkeerd vaarwater met het aanstaande Koncilie, en daarom, want hij bemint die Kerk, wil hij haai* een goeden raad geven, en zeggen wat zij op die vergadering behandelen moest. Het Koncilie moest zich namelijk alleen bezig houden met de naastenliefde, en als hoofdleer vaststellen: •» indien iemand op eenige ivijze tegen de liefde tot den naaste zondigt, die zij vervloekt" (blz. 23). Op blz. 9 heeft hij gezegd, dat de Kerk het vroegere kwaad met hare banbliksems altijd verergerd heeft; zou hij van dezen nieuwen banbliksem niet hetzelfde vreezen? In zijn belang* hopen wij dat zijn voorstel niet doorgaat; want hij zou door deze stelling* zeer veroordeeld worden, al was het maar om de liefdelooze beoordeelingen, die hij in deze weinige bladzijden aanhoudend over den Paus en de andere leden der kerkelijke hiërarchie uitspreekt. Uit het beginsel van naastenliefde voortgaande, zegt hij, moet het Koncilie 1° riaan alle menschen gelijke regten verleenen, 2° aan den oorlog een einde maken, 3° de doodstraf afschaffen." (bl. 23) Wat de schrijver met het eerste punt bedoelt, blijkt uit de volgende bladzijden. Hij wil voor een ieder politieke en godsdienstige vrijheid, dat is: vrijheid van geweten, en naar het schijnt, ook vrijheid in de moraal, althans hij vraagt ook voor de zelfmoordenaars een plaats op het R. K. kerkhof. Maar, zal men zeggen, dat is de roode republiek met hare laatste konsekwentie. Wij gelooven geenszins, dat onze schrijver zoover ziet: hij schijnt, een zeer gemoedelijk man te zijn, die het erg met de liefde op heeft, en dus niet gaarne zou zien, dat zijn buurman de vrijheid had om hem te bestelen of dood te slaan, zelfs niet al wilde deze het doen krachtens een godsdienstig* beginsel. Maar, dat het den man aan verstand ontbreekt om de gevolgen van zijn voorstellen in te zien, dat bespeurt men uit alles. B. v. hij stelt voor, dat het Koncilie den oorlog zou afschaffen , en hij heeft den Kanon reeds kant en klaar. «Wanneer iemand den oorlog begint, die zij vervloekt." (bl. 29.) Maar zeg ons toch, onnoozele hals, wat zal deze «banbliksem" uitrigten? Zullen Napoleon en von Bismarck dan dadelijk hun legers afdanken, en de oorlogsvloot voor koopvaardijschepen verkoopen ? Of zou ook deze nieuwe «banbliksem" het kwaad niet verergeren? O zeker, want als ooit zulk een dwaze raad werd opgevolgd, dan zou b. v. de Keizer van Rusland, uit haat tegen de Kerk, zijn woeste horden over het ontwapend Europa afzenden en een grooter oorlog doen ontstaan, als ooit de geschiedenis heeft opgeteekend. En eindelijk, dat het Koncilie de doodstraf moet afschaffen; ofschoon de schrijver in het begin heeft gezegd dat de Kerk en het Koncilie zich nooit met politiek mogen inlaten! Ziet, wanneer men in weinige bladzijden zooveel onzin en tegenspraak ontmoet, dan heeft men alle regt om van den schrijver te zeggen, dat hij niet bij magte is om «de Kerk met zijn pen te verdedigen"; heeft hij het beproefd, en is hij er niet voor beloond, 't is niet aan de Kerk, maar aan hem zelf te wijten. Maar wat moeten wij nu zeggen van onzen nederlandschen predikant Kroese, die zulk een prul vertaalt, en als een belangrijke studie aan ons en aan het katholiek publiek met ernst aanbeveelt? Dat de uitgever, de heer Ter Gunne te Deventer, hem een vertalingverzocht, (bl. V) daarin kan deze als uitgever gelijk hebben, omdat hij er eene goede spekulatie in zag; maar dat kon toch niet voldoende zijn voor den predikant. Intusschen, wat hem daartoe ook bewogen hebbe , wij raden hem aan om, even als wij, rus - tig den afloop van het Koncilie te verbeiden, en vooral niet te luisteren naar hall verdoolden of onwetenden , want hartstogten en onkunde zijn ongelukkige raadslieden.
Voor eenigen tijd vestigden wij de aandacht op eene nieuwe uitgave van den boekhandelaar J. W. van Leeuwen te Leiden: het Leven, Lijden en de Daden van Pius IX, en maakten bij die gelegenheid den uitgever de opmerking, dat eene betere korrektie van het werk voorzeker niet overbodig zijn zou. Het doet ons genoegen bij de verschijning der tweede aflevering te ontwaren, dat aan onzen wenk op de meest onbekrompene wijze is gevolg gegeven. De uitgever toch heett zich zelfs de vrij aanzienlijke kosten getroost, om de 1' aflevering van dit belangwekkend werk geheel op nieuw te doen drukken, met een plaatje te verrijken, en gratis den inteekenaren toe te zenden. Wij achten het onnoodig nogmaals dit werk aan te prijzen, dat wij in de handen van elk Katholiek wenschen. De uitgever heeft aangekondigd, dat hij gratis een premieplaat bij dit werk zal voegen , den 11. Vader op het oekumeniesch koncilie voorstellende.
Daar evenwel vele inteekenaren tevens in het bezit der Katholieke Illustratie zijn, en de administratie van dit verdienstelijk weekblad wederom eene groote premieplaat zijnen inteekenaren zal ten geschenke geven, meenen wij den uitgever van het Leven van Pius IX in bedenking te moeten geven of het niet beter ware in plaats van ééne groote, eenige kleinere platen bij zijn uitgave te voegen, daar zeker in vele huisgezinnen de ruimte ontbreken zal om veel groote platen een plaats in te ruimen.
Het wets-ontwerp tot regeling van het onderwijs van rijkswege in de beeldende kunsten is gewijzigd naar aanleiding der opmerkingen in het afdeelingsverslag nopens het vroegere ontwerp. De minister blijft de noodzakelijkheid eener dergelijke inrigting volhouden, en geeft daaraan de voorkeur boven het subsidiëeren van gemeentelijke teekenscholen, die vooral in het land verspreid zijn. Eene degelijke rijkskunstschool, die aan de behoefte op de beste wijze voldoet, zal beter aan het oogmerk beantwoorden, en waarschijnlijk minder kosten dan hetgeen zou moeten worden besteed, ter verkrijging van de gebrekkige rezultaten, die het subsidiestelsel kan opleveren. De kosten blijven begroot op j 20,000 en zou, zoo de uitbreiding van onderwijs een hoogleeraar meer mogt vorderen, de som van 23 a ƒ24,000 niet overschrijden.
De minister blijft van meening, dat het wenschelijk is de plaats, waar de akademie zal gevestigd worden, niet in de wet te noemen. Het administratief gezag moet, op zijne verantwoordelijkheid, bepalen, welke plaats de meest geschikte is voor het vestigen eener instelling als die,, waarvan hier sprake is. Ware de Regering gebonden door de wet, dan zouden daaruit alligt moeijelijkheden voortspruiten , die men wenscht te voorkomen. Wat de subsidie van ƒ 5000 betreft, waartoe Amsterdam zich bereid heeft verklaard, als de akademie in die gemeente gevestigd werd, meent de minister dat er geen voldoende reden bestaat om daarvan geen gebruik te maken, wanneer daaraan geene bezwarende voorwaarden verbonden worden. De leden , die minder zouden opzien tegen de plaatsing der akademie in een gebouw door Amsterdam verstrekt, zullen wel moeten toegeven, dat daaruit misschien grooter afhankelijkheid kan voortvloe'yen dan uit het aanvaarden van een subsidie. Maar die afhankelijkheid schijnt niet noodwendig van dien aard te moeten zijn, dat zij reden geeft om uit vree 3 daarvoor een gebouw te weigeren, wanneer dit door de gemeente Amsterdam werd aangeboden en de Staat er behoefte aan had. De minister meent ook voor alsnog, om de reden, in de memorie van toelichting op het vorij wets-ontwerp gegeven, vast te moeten houden aan het beginsel, de bouwkunde niet onder de leervakken der akademie op te nemen. Zij is in haar geheelen omvang opgenomen in het programma der Polytechnische school, eu er bestaat geen reden om dit vak van de Polytechnische school weg te nemen en naar de akademie van beeldende kunsten over te brengen.
De minister van Binnenlandsche Zaken, maakt bekend dat in de maand December aanstaande, voor de tweede maal in het loopende jaar, gelegenheid zal worden gegeven tot liet afleggen der examens, bedoeld in art. 9 dier wet, ter verkrijging der akte van bevoegdheid als apotheker en voor de derde maal tot het afleggen der natuurkundige examens bedoeld in art. 4.
De dagen waarop en de plaatsen waar de voormelde examens worden afgenomen , zullen nader worden bekend gemaakt.
Zij, die tot de examens wenschen te worden toegelaten, worden uitgenoodigd daarvan vóór den loden November eerstkomende schriftelijk opgave te doen aan den voorzitter der kommissie van examen : voor het examen van apotheker den hoogleeraar P. J. van Kerckhoff,te Utrecht; voor het natuurkundige examen den hoogleeraar W. F. R. Suringar, te Leiden.
Zij, die tot het examen van apotheker wenschen te worden toegelaten, moeten bij hun verzoek het bewijs voegen, dat zij minstens twee jaren als hulpapotheker binnen het Koningrijk zijn werkzaam geweest.
Verkorte balans der Ned. Bank volgens de Slaats-Courant: Diskonto-rekening. . . ƒ 53,650,184.25 J Beleening-rekening . . » 39,211,885.— Munt en muntmat. . . » 79,796,736.69} Belegd rezervefonds. . » 3,257,355.— Geb. enmeub. d. Bank. » 437,772.52} Diverse rekeningen . . » 143,870.11} f 176,497,803.59 Kapitaal ƒ 16,000,000.— Rezervefonds » 3,344,259.61 Bankbiljetten in omloop.» 131,232,470.— Bank-assignatiën in oml.» 12,751.21} Rekening-cour.-saldo's. » 24,176,303.79] Diverse rekeningen .. » 1,732,018.97
/176,497,803.59
Z, M. heeft J. F. E. Loos op zijn verzoek eervol ontslagen uit zijne betrekking van ontv. der dir. bel. en ace. te Ootmarsum] c. a., behoudens aanspraak op pensioen; toegekend een loffelijk getuigschrift en eene gratifikatie aan H. Steegemans, te Montfort, wegens de door hem met levensgevaar verleende hulp bij den brand, die aldaar op 29 April jl. plaats had.
Men schrijft thans aan de Middelb. Ct. dat werkelijk in den ministerraad tot de terugroeping van den heer Meijer als gouverneur-generaal van Oost-Indië beslo-
ten is,
's GRAVENHAGE, 5 Okt. Hedenmiddag geeft de minister van Buitenlandsche Zaken, de heer Roest van Limburg, een dinee, waarop o. a. genoodigd zijn de gedelegeerden van de vier landen tusschen welke jn 1864 het traktaat omtrent de suikerbelasting is gesloten.
ZAANDAM, 5 Okt. Gisteren morgen werd hier door een visscher aangifte gedaan, dat door hem in het IJ een omgeslagen vaartuig: »Amerikaan" was gevonden en daarbij een drenkeling, die zeer waarschijnlijk bij het omslaan of het zinken van het vaartuig, in het want was geklommen en daarin nog vast zat, was opgehaald. Het vaartuig is hier aangebragt; omtrent de herkomst daarvan en of er meerdere personen — wat zeer waarschijnlijk is — zijn omgekomen, is nog niets met zekerheid bekend.
ALBLASSERWAARD, 5 Okt. Het hennep-dorschen is zoo goed als afgedaan. De gunstige weersgesteldheid van de laatste dagen heeft dit werk zeer bespoedigd. Daar de verwachting niet groot was, valt de zaadopbrengst niet tegen. In goede jaren bedraagt deze een hektoliter per vim of 104 schoven, terwijl thans daaruit niet meer dan i hektoliter gedorscht wordt. Deze mindere opbrengst wordt eenigzins vergoed door de hoogere prijzen en vooral ook door de lengte der schoven, die eene ruimere opbrengst aan hennep doen verwachten.
ZEVENHUIZEN, 5 Okt. De boonen zijn door de landbouwers binnen gehaald; de opbrengst is zeer goed. De aardappelen zijn gerooid, maar de opbrengst is niet voordeelig, hetgeen zeer ten ongerieve is van den arbeidenden stand, die bij ruime opbrengst door gedeeltelijken verkoop in staat wordt gesteld delandpacht te voldoen, doch thans nauwelijks genoeg heeft voor eigen gebruik. De landbouwers zijn druk bezig met het zaaien van wintergerst, tarwe en rogge. Het koolzaad staat uitmuntend te velde. De weilanden zijn nog goed met gras bezet, zoodat men verwachten kan, dat bij gunstig weder het vee nog lang buiten zal kunnen blijven. De tongblaar is nog steeds heerschende. Opmerkelijk is het, dat vele biggen, die melk of wei van het aan die ziekte lijdende vee hebben gedronken, sterven.
ZWOLLE, G Okt. Binnen kort zal door de maatschappij tot exploitatie van spoorwegen de doorlaatbrug in den Schelleweg worden weggeruimd; dit zal geschieden voor rekening van het Rijk. ASSEN, 4 Okt. Op de annonce van zekere gemeente in deze provincie, die sollicitanten oproept voor de vakante onderwijzersbetrekking, salaris Een honderd vijf en zeventig gulden, is thans veler aandacht gevestigd, te meer daar het traktement van den schaapherder aldaar grooter is. (4. #-.)
NIEUWE DIEP, 5 Okt. De stormen der laatste dagen in September hebben veel zeerampen veroorzaakt. Heden kwam hier binnen de Noordsche bark Elisabeth, kapt. Schwede, aan boord hebbende de ekwipaadje van den franschen logger »Charles" kapt. Durango, van Noorwegen naar Duinkerken bestemd. — De logger verkeerde in zinkenden toestand en het was nog teregter tijd dat kapt. Schwede het in nood verkeerende vaartuig op zijde kwam en de ekwipaadje, die den dood voor oogen zag, opnam. De ekwipaadje werd zeer menschlievend aan boord van de Elisabeth opgenomen en van alles voorzien. Zij zijn heden aan wal gezet en aan de verdere zorg van den vice-konsul van Frankrijk toevertrouwd.
Genoemde kapitein heeft ook nog op dien dag en op dezelfde hoogte (Texel) een schoener gezien, die geheel masteloos was; de ekwipaadje had evenwel de hulp van kapitein Schwede afgeslagen en wilde haar vaartuig niet verlaten. — Door kapt. Wilhelmsen, voerende de noordsche bark Trijggve, is gisteren alhier aangebragt de ekwipaadje, bestaande uit drie man, van een in zinkenden staat verlaten palingaak, genaamd de Hoop, en thuis behoorende te Heeg (Friesland).
ZEIST, 4 Okt. Dezer dagen werd 's avonds half negen ure, een prachtig luchtverschijnsel waargenomen. Een heldergroen lichtende vuurbol, oogenschijnlijk zoo groot als de maan, doch eenigszins hoekig van vorm, bewoog zich snel in zuidoostelijke rigting, laag aan den gezigteinder. Door een breede zwarte wolk, waarachter hij verdween, om nog slechts voor een oogenblik weder te voorschijn te komen, was naauwkeuriger beschouwing onmogelijk.
ASPEREN, 5 Okt. Als eene groote zeldzaamheid kan gemeld worden, dat hier, bij het omploegen van een stuk bouwland, gevangen is eene traaije levende slang, van omtrent eene nederl. el lengte en anderhalven nederl. duim dikte. Zij is op den rug bruin, op den buik wit en zwart gevlekt, heeft in de zijden zwarte strepen op regelmatigen, een duim grooten, afstand en twee breede witte vlekken, bij wijze van ring, in den nek. Het schijnt een Coluber of Tropidonotus natrix, ringslang, te zijn, beschreven en afgebeeld o. a. in den eersten jaargang, 1852, van het album deinatuur.
Het is bekend, dat deze, niet giftige, slangen het noordelijk en oostelijk gedeelte van ons Vaderland, en in de provinciën Gelderland en Utrecht op de heide en in de veenen voorkomen; hier ter plaatse echter waren zij, tot nog toe, nooit gezien.
's HERTOGENBOSCH, 6 Okt. De gemeente Besoijen heeft voor ƒ2OOO ingeschreven in de leening van den buurtspoorweg Tilburg-Langstraat en behoudt zich voor die som te verhoogen. — De werkzaamheden aan de spoorbaan van Hedel tot aan de Dieze alhier, zijn heden nog niet hervat. Dit is te bejammeren, daar de gunstige tijd verloopt en het te vreezen is, dat, indien de aardebaan niet vóór den winter is voltooijd, door hoogwater aanmerkelijke schade kan ontstaan. Ook de borgen van den aannemer schijnen niet in staat te zijn om het aangenomen werk voort te zetten.
ROERMOND, 3 Okt. Naauweiijks is men bezig de telegraafpalen voor het telegraafkantoor te Weert te plaatsen, of een aantal isolatoren van de palen op den weg van Roermond naar Weert, worden op baldadige wijze stuk geworpen. Misschien verbeelden zich de daders, dat een telegraafkantoor te Weert overbodige weelde is.
BATAVIA, 20 Aug. In het algemeen overzigt van het Nieuw Bat. Handelsblad wordt medegedeeld, dat uit de handelswereld weinig valt te berigten. Geen nieuws is in dit opzigt bijna goed nieuws geworden. Niettegenstaande de minder willige stemming van de nederlandsche markt voor de meeste hoofdartikelen van uitvoer van Java, houden de prijzen zich zeer goed staande x voornamelijk door de aankomst van sommige gecharterde schepen, waarvan eenigen onder vreemde vlag, waarvoor eene lading gezocht moest worden. Vele gevallen van koorts hehben zich weer in aanzienlijken getale onder de inlandsche bevolking te Samarang voorgedaan. Eenige kantoren zijn gedurende verscheidene dagen van werkvolk verstoken gebleven. ïn den Oosthoek deden zich weer meerdere gevallen van pokken voor. Onder de europesche bevolking was de gezondheidstoestand zeer naar wensch. De weersgesteldheid bleet in de laatste dagen bij voortduring droog. De betrekkelijk hooge waterstand der rivieren getuigt intusschen van zware regenbuijen, die in de bovenlanden gevallen moeten zyn. Tot de geruchten van den dag behoort, dat het hier gevestigde eerbiedwaardig© hoofd van de katholieke geestelijkheid in Ned.-Indië, de bisschop van Oolophon, monseigneur Vrancken, naar Rome zal vertrekken, om deel te nemen aan het oekumenisch koncilie.
---

