EENIGE VEETEELTKUNDIGE OPMERKINGEN,
Bij het bespreken van eenige punten op het Nijverheids-Congres , gehouden te Groningen, was ik in de afdeeling landbouw tegenwoordig. Er werd met veel ambitie over het poten van boomen langs straatwegen, openbare wegen en op heidegronden gesproken. Vele en belangrijke discussiën zijn er over het ontginnen van heidevelden gehouden. Wijders werd er eene hoogst belangrijke mededeeling, om het eiland Wieringen met den vasten wal van Noordholland te verbinden, gedaan, om zoo een deel der Zuiderzee droog te maken, en dien grond voor den landbouw beschikbaar te stellen. Als ik mij niet bedrieg, zou die oppervlakte zoo groot zijn als de Haarlemmermeer. Deze gewigtige mededeeling, op eene meesterlijke en welsprekende wijze, door den bekwamen Heer COHEN STUART gedaan, maakte op mij een hoogst aangenamen indruk en dit te eerder, omdat ik nog onlangs in eene vergadering eene rede heb gehouden over de droogmaking van een deel der Zuiderzee, zooals dit door den Heer BEIJERINCK is voorgesteld. Door de uitvoerige'behandeling der vorenstaande punten is op het Congres over het 1P punt (1)
(1) Vraag 11 verbetering der veerassen: Worden er in Nederland proeven genomen met verbetering der veerassen in het ras zelf, door de keuze der beste dieren, in navolging van het Engelsche selections system en is dit systeem, in vergelijking met de kruising van vreemde rassen, goed of af te keuren?
DOOR J. C. BILLROTH.
van liet programma niet gesproken, hetwelk ik gaarne zou hebben willen bijwonen. Het belangrijke (loor mij in dat elfde punt van het programma gezien, is gewis niet door anderen daaraan toegekend. Ik heb daarom gemeend de aanwezigen niet lastig te mogen zijn, met dat punt ter sprake te brengen, maar veroorloof mij eene plaats in uw Bijblad te verzoeken voor de volgende opmerkingen. Zonder mij aan den letterlijken inhoud te binden, wil ik trachtten inden geest der 11“ vraag daarop een antwoord te leveren. Ik zal mij hoofdzakelijk bepalen tot het Groninger rundvee en wel bij voorkeur tot dat in het Westerkwartier dezer provincie. Het Groninger rundvee is uitmuntend van soort, zoowel wat den uilerlijken vorm, als de inwendige hoedanigheden betreft. Het heeft eene tamelijke ligchaamsgrootte, eenen niet te zwaren kop, vooral inde beste kleistreken, waar veel groenland is; de hoornen meestal lijn en fraai naar voren gebogen. De hals is dun en schraal bij de koeijen, iets kort en gedrongen bij de stieren; de schoft een weinig scherp en iets verheven bij de koe, doch breed en forseh bij den stier en veelal gevuld. De schouders bij de koeijen meestentijds schraal, de rug regt, de lendenen breed en sterk; het kruis een weinig hoekig, met een grof heiligbeen, iets afhellend en groven staart. 16
De borst behoorlijk diep, doch meestal niet zeer breed, met een gbed ontwikkeld kossem, het beloop der ribben behoorlijk rond en dikwerf wat ligt om het hart. De buik goed rond en gevuld. De ledematen niet lang, maar krachtig en flink ontwikkeld, de voorpoten met de kniëen iets naar elkander toe en de hakken veelal ook een weinig nabij elkander, welke laatste eigenschap in de beste kleistreken echter nimmer voorkomt. Het uijer bij de meesten groot, ruim en zacht; behaard, met goede spenen; ook ziet men veelal een goed ontwikkelden melkspiegel; welke teekens de melkrijkheid voldoende aanwijzen. De kleur algemeen zwartbont ,in verschillende nuancen. Vroeger had men hier veel zwartblaarden of zwarten met witte koppen, maar daar is men meer en meer van terug gekomen, en fokt nu bij voorkeur zwartbonten. Vaalbonten of zoogenaamde muizen treft men hier ook aan, even als roodbonten, die echter niet menigvuldig voorkomen. Wat de inwendige eigenschappen betreft, het Groninger rundvee is bij uitnemendheid geschikt voor de melkgeving en heeft daarvoor bijzonder veel aanleg. Door zijne vroege vruchtbaarheid in de beste streken is de melkgeving algemeen met twee jaar aan den gang. De hoeveelheid melk is van de volwassen runderen van 2000-3000 liters per jaar en meer; voorbeelden dat oude melkkoeijen hier in den besten tijd van den zomer 30-32 liters melk (niet in de week maar) per dag geven, zijn bekend. Wanneer het vee gust gehouden wordt, dan wil het ook uitmuntend groeijen. Men maakt op de beste kleistreken nog al werk van vetweiden van koeijen en ossen, en heeft vele voorbeelden, dat die vette dieren eene zwaarte soms tot 450 kilogram schoon aan den haak erlangen. Voor de fokkerij is het Groninger rund uitnemend geschikt, het is zeer vruchtbaar en van het niet opnemen van kalf zijn hier weinig voorbeelden. In de vruchtbare streken is de geslachtsdrift algemeen op den leeftijd van een jaar ontwikkeld en worden de vrouwelijke runderen, als ze 14 á 15 maanden oud zijn, door een stier van denzelfden leeftijd gedekt. De geboorte van het eerste kalf heeft dan op tweejarigen ouderdom der moeder plaats. In de minder goede streken op de schrale zandgronden, waar de ontwikkeling des ligchaams door eene minder goede verzorging niet zoo goed voortwil, heeft de toelating tot den stier een jaar later plaats, zoodat het eerste kalf geboren wordt, als het moederdier drie jaren oud is. Voorbeelden zijn er dat kalveren van 5 á 6 maanden met goed gevolg door den stier besprongen zijn , zoodat zij reeds met 14 á 15 maanden een kalf hebben geworpen. Het verwerpen of ontijdig afzetten der vrucht komt in sommige jaren meer voor dan wel in andere. Bepaalde oorzaken waardoor dit ontstaat, weet men niet; evenmin kan men de redenen opgeven, waarom het eene jaar het af kalven der vaarzen aan meer bezwaren onderhevig is dan in andere jaren. De meest moeijelijke verlossingen volgen veelal bij eene geringe hoeveelheid wintervoeder; het schijnt dat de kalveren dan naar evenredigheid grooter worden, de moederdieren vermageren en zwakker blijven. Wij kunnen de beknopte beschrijving van het Groninger rundvee niet besluiten, eer wij nog gewezen hebben op een gebrek in den vorm, dat ons bij vele anders goed gebouwde runderen erg hindert, het is, dat velen te laag van voren zijn. Er zijn runderen, die, als zij op den vlakken grond worden geplaatst en bij de schoft worden gemeten, daar lager zijn dan bij het kruis. Dit gebrek in vorm geeft bij dezulken eene te naauwe borst, en dat, wat ik bereids genoemd heb te ligt om het hart. Deze minder goede ontwikkeling der borst is nadeelig voor de goede en vrije beweging van de longen en het hart, en hoewel het rund bij ons niet tot trekdier gebezigd wordt, is het toch voor de bloedbereiding en bloedzuivering hoogst voordeelig , dat de daartoe noodige organen in de borst eene groote ruimte hebben. Dieren met eene naauwe en smalle borst zijn daartoe niet zoo goed gebouwd, als die welke eene ruimere borst hebben. De voeding zal bij runderen met eene naauwe borst, en waarbij eene gebrekkige ademhaling bestaat in den regel niet zoo goed plaats hebben als in een tegenovergesteld geval. Het is daarom voor alle veefokkers van groot gewigt om te zorgen, dat zij runderen fokken, die eene ruime borst hebben. Wij zien dit duidelijk bij onze naburen, de Engelschen, die in de veeteelt ons zoo verre vooruit zijn, dat hunne runderen, bovenal ruim en groot van borst, zwaar van voren zijn. Was dit gebrek bij onze Groninger runderen verholpen, de wezenlijke waarde van die schoone dieren zou dan nog belangrijk klimmen. De scherpe en hoekige vorm soms op rug, lendenen, bij het heiligbeen en de heupen waar te nemen, dient inderdaad nog verholpen te worden, omdat men daarbij wel eens platribbigheid waarneemt; en dit laatste gebrek gaat dikwerf gepaard met eene smalle borst.
Hoe nu de door ons genoemde gebreken in den vorm bij de Groninger runderen kunnen worden verholpen, is eene belangrijke vraag; die te beantwoorden is het doel der volgende regelen. Vooraf dient er nog melding gemaakt te worden van de inwendige eigenschappen , n.1.: melkgeving en vetgroei. Wat de melkgeving betreft, deze heeft over het geheel genomen eene gewenschte hoogte bereikt, maar ten aanzien van den vetgroei, of liever den aanleg daartoe, zou mijns inziens nog wel verbetering bij onze Groninger runderen mogen worden aan gebragt. Het is eene wet in de natuur en door de praktijk in de veeteelt volkomen bevestigd, dat de eigenschappen der ouders op de jongen overgaan; bij sommigen meer bij anderen minder. Hierdoor weten wij dat de deugden der ouders, zoowel als de daarbij voorkomende gebreken op de afstammelingen kunnen overerven. Dit te weten is voor ons in de veeteelt van groote beteekenis ; wil men goede en deugdelijke runderen aanfokken, dan sluite men de dieren, die met gebreken behebt zijn, geheel van de aanfokking uit. Wanneer men zijne keuze bepaald heeft wat men wil fokken, hetzij dieren, die uitsluitend tot melkvee zullen dienen of tot den vetgroei, zoo zal dit ten aanzien der keuze der ouders nog al eenig verschil opleveren. In de meeste gevallen bepalen de veefokkers zich in deze streken er toe, om runderen te fokken, die tot beiderlei doeleinden geschikt zijn, n.1.: eerst melkgeving en later vetwording. Men zoeke dan een stier, die in alle deelen zoo gebouwd is, als men wenscht, dat de afstammelingen ook zullen worden. Dit moet ook het geval met de koe wezen; beiden dienen geheel vrij van alle gebreken te zijn, ten minste van de zoodanigen, die men bij de afstammelingen niet verlangt. De bestaande deugdelijke eigenschappen der ouders, moeten daarbij niet als toevallig voorkomen, maar men moet er zeker van zijn, dat de ouders of voorouders, waarvan de fokdieren afstammen, steeds deugdelijke dieren zijn geweest, die vrij van alle gebreken waren. De gewenschte vormen bij de fokdieren, die men weet, dat bij die dieren reeds voorkwamen waarvan zij afstammen, gaan in verreweg de meeste gevallen veel eerder op de afstammelingen over dan in het omgekeerde geval. De ervaring heeft dit meermalen bevestigd, en deze wetenschap is voor den veefokker van zoodanig belang, dat hij daarmede goede whisten kan doen.
Onder het Groninger rundvee vindt men vele uitmuntende voorwerpen, die de vereischten bezitten om voor den aanfok met goed gevolg te kunnen dienen. De veefokker moet ook veekenner wezen, en hij zal wél doen, om zelf rond te zien, waar hij zijn vee moet aankoopen. Het best doet de veefokker, om zijn fokvee, dat hij wil aankoopen , op den stal te zoeken. Hij is dan in de gelegenheid om al de runderen, die de boer bezit van verschillenden leeftijd te kunnen zien en daarna te beoordeelen , of het raadzaam is op dezen of een' anderen stal aan te koopen. Hier valt wel tegen aan te voeren, dat men door op deze wijze in te koopen , meestal meer geld moet besteden dan op de veemarkt waar het vee wordt aangevoerd, maar dat argument is van geene waarde tegenover den waarborg van de afkomst, die men op den stal wèl, maar op de markt niet altoos kan bekomen. En of er voor een springstier tien, vijftien of vijf en twintig gulden boven den gewonen koers wordt betaald, ja al was het nog meer, als hij maar aan het: doel beantwoordt, zal niet noemenswaardig zijn in vergelijking met de voordeelen , die daardoor kunnen worden behaald. Eene juiste keuze der fokdieren, niet alleen van mannelijke, maar ook van vrouwelijke zijde, is noodig tot eene doelmatige veeteelt. Men moet, als men goed vee wil aanfokken, niets op den vorm der fokdieren over het hoofd zien, noch ten aanzien der daarbij voorkomende gebreken te toegevend zijn. Al de zoodanigen die met gebreken behebt zijn, of wel zulke vormen hebben die wij verlangen dat niet bij de kalveren voorkomen, sluite men geheel van de voortteling uit. Is men met beste runderen aan het fokken, zoodat zoowel de stier als de koe van• uitmuntende dieren afstammen, en zelfs geheel vrij van gebreken in den vorm zijn, dan kan het nog wel eens gebeuren, dat men kalveren bekomt, die het een of andere gebrek in vorm hebben dat niet bij de ouden bestond; in zulk een geval is het toch eveneens raadzaam, die dieren van de verdere fokking uit te sluiten. Naar mijne overtuiging kan en moet men de gebrekkige eigenschappen, die men bij sommige Groninger runderen nog in den vorm aantreft, door eene naauwlettende keuze van de beste dieren, in en door zich zelf trachten te verbeteren, omdat er genoeg voorwerpen zijn die den gewenschten vorm bezitten. Men moet zich echter niet voorstellen, dat die 16*
verbetering van het Groninger vee in en door zich zelf zoo gemakkelijk te bereiken zal zijn; de bereids door mij aangevoerde wenken dienen zooveel mogelijk in acht genomen te worden. De redenen, waarom ik zoo bijzonder eene veredeling in en door het eigen ras door eene keuze van de beste fokdieren aanbeveel, grondt zich vooreerst op de ondervinding. Meerdere veehouders hebben door z66 te handelen (of ten minste voor een deel dezen weg in te slaan) bereids gunstige resultaten bekomen, en in de tweede plaats is het Groninger vee aan al de hier werkende invloeden geheel gewend. Weiden, stallen, klimaat, bodem, wijze van verzorging, aan alles zijn de hier geborene en opgevoede dieren gewoon, hetgeen met runderen, die van elders worden ingevoerd, niet het geval is. Er behoort echter een taai geduld en veel naauwlettendheid toe, om gebreken, die zich bij de runderen voordoen bij de afstammelingen te doen verdwijnen; de veefokker moet daarom een gezond oordeel hebben en wat in de toekomst kunnen zien. Hij moet zorgen zulke runderen te fokken als hij rekent, dat in het vervolg het meest gevraagd zullen worden; want dan is hij zeker daarvoor de beste prijzen te kunnen bedingen. Vroeger werd hier meer kalfdragend vee naar Holland verkocht dan dit thans het geval is. Voor Noord-Holland zoekt men meestal zwaar vee en zwartbont van kleur. Voor Zuid-Holland meer zwartblaauw of zwarte witkop-koeijen en wat minder zwaar van stuk. Later is die handel eenigzins gewijzigd, zoodat veehouders, die vroeger 4-6-8 stuks melkkoeijen, zoogenaamde Hollandsche koeijen, in 't voorjaar afleverden, tegenwoordig 2 of hoogstens 4 koeijen naar Holland verkoopen. Vroeger werden de koeijen die men naar Holland verkocht, en door buitengewoon krachtig voederen, vroegtijdig droog laten staan, in eene bijna half vetten toestand gebragt; dat kostte aan de veehoudeis veel geld en 't was voor den kooper den veehouder in Holland niet altoos voordeelig. De zware uijers kregen dikwerf gebreken; meermalen ontstonden er ten gevolge van dien verhittenden toestand in het ligehaam , door de krachtige voedering van gersten- en boonenmeel, ontstekings-ziekten, die dikwerf een gevaarlijken afloop hadden, zoodat het leven van de koe daarbij verloren ging. Dat krachtig voederen van de naar Holland bestemde melkkoeijen ge.schiedt thans niet meer in die mate als vroeger, hetgeen in 't voordeel is van beide partijen, zoowel van verkooper als van kooper.
De handel op Holland van melkvee bestaat nog, maar is, zooals reeds is opgemerkt, belangrijk verminderd. Tegenwoordig:worden veel runderen, die nog moeten kalven naar Duitschland verkocht. Reeds vroeg in 't voorjaar komen hier koekoopers uit het naburig Hannover, knopen hier beste zwartbonte koeijen die in den loop des zomers moeten kalven, betalen daarvoor, als ze goed gebouwd en zwaar zijns met een goed uijer of een besten melkspiegel flinke prijzen. Zij nemen die koeijen in ontvangst nog v66r het afkalven , willen ze wel goed gevoed hebben, doch zijn er niet bijzonder op gesteld dat ze zoo vet zijn. Diezelfde koeijen worden dan naar Duitschland vervoerd en aldaar bij de groote gutsherren op hunne stallen (die meestal bij branderijen behooren) geplaatst, om later als melkvee de groote steden als Berlin, Maagdenburg, Potsdam, Breslau, Munster enz. enz. te voorzien. Zij worden dan op die stallen met den afval der beetwortel-suikerfabrieken of andere stokerijen gevoed; later als de melkafscheiding ophoudt, wordt dat vee gemest en als vet vee in den handel gebragt. Behalve dit melkvee wordt door de Hannoversche veehandelaars veel jong en fokvee in deze provincie opgekocht, dat door hen naar Duitschland wordt gevoerd. Deze handel is mede zeer voordeelig , omdat de prijzen steeds hoog zijn. Men bekomt voor een produkt van eigen bodem geld van andere oorden van buiten dat hier wordt ingevoerd. Er is wel eens zwarigheid gemaakt, dat de uitvoer van zulk best jong vee naar het buitenland op den duur nadeelig zou worden. Men vreesde dat de Duitschers door zulk vee ook zulke kalveren en koeijen konden fokken en op den duur geen meerderen aanvoer van ons noodig hadden. Wanneer wij deze zaak oppervlakkig beschouwen, dan heeft het er wel den schijn van, dat er buitenlands even zulke runderen kunnen worden aangefokt als hier. Een ding is echter zeker: al krijgen zij onze runderen in het buitenland, zij hebben nog niet die uitmuntende groenlanden, die wij hier bezitten, waarop ons vee zoo heerlijk wil gedijen. Het Groninger rundvee behoort, even als alle nederlandsche runderen, tot een natuurlijk ras, een ras, dat door de natuurlijke invloeden van de streek, waar ze te huis behooren , de manier van behandelen, die ze hier ondervinden, en door de voedering, die hun hier ten deel valt, zoodanig is ontwikkeld als wij het nu kennen. Wèl heeft de bekwame en oordeelkundige veefokker door de leiding en regeling der paring, de onderlinge vermenging van de verschillende soorten er veel aan toegebragt, dat er bereids verbetering aan het ras door kunstmiddelen is ontstaan, maar het meest deugdelijke dat wij aan onze Groninger runderen opmerken, is door de natuurlijke invloeden ontwikkeld, invloeden, die in het buitenland niet als zoodanig voorkomen, daarom houd ik die vrees voor overdreven. Dat het Groninger rundvee alleen door de verbetering in en door zich zelf tot den hoogsten trap van volkomenheid kan geraken, zoodat de inmenging van vreemd of buitenlandsch ras geheel overbodig zoude zijn, en daardoor geene verbetering kan worden aangebragt , stem ik niet geheel toe. Naar mijne overtuiging is het niet buiten de mogelijkheid, dat ons rundvee met een buitenlandsch ras vermengd, op den duur daardoor kan winnen. Wanneer wij ons rundvee in al deszelfs veelomvattende nuttigheid nagaan, dan kan de wensch niet onderdrukt worden, dat de neiging tot vetgroei niet in die mate van volkomenheid bestaat als dit met enkele buitenlandsche rassen met name het korthoorn-ras in Engeland het geval is. Onze Groninger runderen willen wel vet worden, soms eene belangrijke zwaarte door weiden of mesten krijgen, maar het Engelsche korthoorn-ras groeit sneller en beter. Dit is iets dat de veefokkers wel weten, daarom zijn er ook vele veehouders die zich een Engelscheu stier aanschaffen, om, zoo zij meenen , spoedig en gemakkelijk tot het doel te komen. Maar het is niet genoeg dat men een Engelschen stier bij zijne koeijen heeft en ze daarmede laat dekken. Is men er bij voorkeur op gesteld om runderen te fokken die veel melk geven, dan doet men verkeerd met korthoornige runderen te fokken, men loopt ligt gevaar, dat de melk, ten minste in hoeveelheid vermindert. Men weet, dat het roomgehalte van de melk der korthoorns beter is dan van ons vee. Ik durf echter niet uitmaken, hoe de verhouding van boterdeelen tot de kwantiteit der melk bij de twee genoemde rassen, nl. de korthoorns en het Groninger rundvee, staat. Zooveel is ons echter bekend, dat de Hollandsche veeboer, die Zijne runderen van Groningen trekt, bij voorkeur zuiver Groninger vee heeft, in stede van het met korthoorn gekruiste. Hier dient echter bij vermeld te worden, dat verreweg de meeste veefokkers, zooals zij de kruising tot nu toe van ons rundvee met het Engelsche hebben gedaan , ook geene goede resultaten kunnen krijgen. Men schafte zich een stier aan, van welken men wist dat hij Engelseh bloed bezat, in welken graad en hoe dat was onverschillig; had men zulk een dier, dan liet men daardoor de koeijen dekken en meende er zoo te zullen komen. De ondervinding heeft nu al geleerd, dat dit de regte weg niet is, om tot het doel te geraken. Stieren, die slechts door eene verwarde en onregelmatige vermenging eenig korthoorns-bloed bezitten, kunnen onmogelijk met eenig succes als springstieren tot veredeling van het ras dienen. Hierop zijn uitzonderingen; er zijn veefokkers in deze provincie, die volgens rationele gronden met de korthoorns kruisen; dezulken erlangen betere resultaten. Naar mijne zienswijze moet het bestaande Groninger ras door eene naauwlettende keuze van de beste fokdieren in zich zelf eerst worden verbeterd, zooals vroeger reeds is opgegeven; wil men echter pogingen aanwenden om den vetgroei, zooals die bij de korthoorns bestaat, te doen vererven, dan zal men spoediger dat doel bereiken, als er onder de Groninger runderen zoodanigen worden uitgekozen, die bereids veel aanleg tot vetgroei hebben en een ligchaamsvorm , die zoo nabij dien der korthoorns komt, als mogelijk is. De reden, waarom er bepaald op dien vorm en aanleg moet gelet worden, is duidelijk, vermits er dan ligter overgang der edele deden van den edelen stier kan plaats hebben, als de vorm van het moederdier daar reeds nabij komt. Men is echter gehouden, wil men goede resultaten van de kruising hebben, om een volbloed korthoornstier te nemen. Doet men dat niet, neemt men een stier van eene vroegere kruising, dan loopt men ligt gevaar, dat de eigenschappen van den vader, al zijn die ook nog zoo aan te prijzen, zich niet op de jongen vererven. De edele eigenschappen, die bij den gekruisten vader bestaan, zijn nog niet zoo standvastig, dat men vertrouwen kan dat ze overerven; want het is waargenomen, dat men door de kruising van onze beste inlandsche (Groninger) koeijen met een z of I. bloed Engelsch-Groninger stier, dikwerf bij de jongen geringe edele eigenschappen van den vader zag. Enkele veefokkers hebben zich door die uitkomsten ten onregte laten ontmoedigen, dit is echter ook verkeerd, het is evenwel beter dat men de kruising met het Durhamras langs rationelen weg beproeve ; er is dan meer kans van welslagen. Hoe nu die rationele weg van veekruisen is, wil ik hier niet uitvoerig toelichten ; alleen zij opgemerkt, dat men begint met een volbloed korthoorn-stier, en daarmede geschikte Groninger koeijen laat dekken. Het product der eerste paring, als dat een stierkalf is, moet gecastreerd worden, is het een vrouwelijk rund, dat men bekomen heeft, dan wordt het gerekend halfbloed te wezen. Is dit vrouwelijk dier volkomen goed gebouwd, van onberispelijken vorm, dan doet men best op den bepaalden leeftijd dat dier door een volbloed stier van deugdelijk Engelsch ras te laten dekken. Het product dezer paring noemt men bloed, ook hier moet het mannelijke dier van de voortteling worden uitgesloten en het vrouwelijke al weder op den bepaalden leeftijd door een volbloed-stier worden gedekt. Ik geloof dat eene verdere voortgezette kruising op deze wijze goede resultaten zal geven; daardoor bekomen wij zonder twijfel eenen beteren aanleg tot vetgroei bij ons rundvee, waaraan wij inderdaad nog behoefte hebben. Eene lang voortgezette kruising is in dezen niet zoo geheel aan te bevelen, te minder nog omdat wij dan gevaar loopen, dat de jongen denzelfden aanleg tot vetgroei krijgen en even zoo gemakkelijk vet worden als de volbloed korthoorns, dat wel eens nadeelig zou kunnen worden voor de vruchtbaarheid, omdat de vrouwelijke korthoorns zoo moeijelijk opnemen, of met andere woorden minder vruchtbaar zijn, niet zoo gemakkelijk kalfdragend worden als de minder vette dieren. De physiologische reden is, dat de vetheid eene vijandin der vruchtbaarheid is. Behalve de mindere vruchtbaarheid weten wij, dat de melk ook zal verminderen en daardoor het veelzijdig nut van de Groninger runderen zich zou beperken tot het eenzijdig nut nl. alleen tot den vetgroei. Hoewel ik geenszins de eigenschap wil verwerpen, waarbij het rund bijzonder veel aanleg tot den vetgroei heeft, zoo geloof ik toch, dat in vele Groninger boerderijen, zooals die thans zijn ingerigt , zulke runderen, bij welke deze eigenschap als het ware boven de anderen domineert, minder geschikt zijn. De meeste boerderijen zijn hier voor den wisselbouw en de veefokkerij ingerigt, zoodat voor het houden van vet vee, vooral in den zomer, bij de meesten het noodige aantal bunders zware kleilanden als weiden ontbreken. Dat hierop uitzonderingen bestaan, weten wij, en er zijn streken, waar men vele oude krachtige groenlanden aantreft, die uitmuntend voor de vetweiding , zelfs voor zware runderen geschikt zijn, waarom in zulke streken, als er geene andere redenen voor het tegendeel bestaan, de voortgezette kruising met het Durhamvee wel zou zijn aan te bevelen. Wil men van deze kruising goede uitkomsten hebben, dan beveel ik aan dat het eigen Groninger vee eerst tot den grootst mogelijken staat van volkomenheid (door verbetering in zich zelf) gebragt worcle , en dan zou ik niet alle melkkoeijen door den volbloed Engelschen stier laten dekken. Ik zou de Groningers voor een deel zuiver willen bewaren, om den uitvoer naar Duitschland van kalfdragend en melkvee niet te verliezen, een uitvoer, die thans al zeer belangrijk is, en nog belangrijker worden kan, als de spoorwegverbinding tusschen Nederland en Pruissen deo& deze provincie met de Westbaan tot stand komt. Ziedaar M. d. R., eenige opmerkingen over de veeteelt, die ik als eene beantwoording der 11' vraag hier voorop heb gesteld. Ik weet, dat hier werkelijk oordeelkundige veefokkers zijn, die hun vee door de keuze van de beste dieren in het ras zelf verbeteren, en deze wijze van fokken verdient naar mijne overtuiging verreweg de voorkeur boven de kruising met vreemde rassen. Heeft men echter door de verbetering van het vee in en door zich zelf eene zekere volkomenheid erlangd, zowel in deugdelijkheid van vorm als gewenschte inwendige eigenschappen, dan zal men den meerderen aanleg tot vetgroei kunnen bevorderen door de kruising met het Engelsche korthoorn-ras; doch in geen geval hier te spoedig mede mogen beginnen, noch dit met alle fokdieren te doen. Ik eindig deze opmerkingen met den wensch , dat ze niet onwelkom mogen zijn voor sommigen, hoezeer ze voor velen niets nieuws bevatten, en in geenen deele aanspraak maken op volkomenheid. Noordhorn, Julij 1869.
---

