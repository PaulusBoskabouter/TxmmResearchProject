DE LANDBOUWENDE STAND.
DOOR Mr. W. Pa. VIS.
Het artikel in de Landb.-Cour. van 7 Januari jl., ”betreffende den toestand van den Walcherschen landbouw" bevat, ofschoon hier en daar misschien wel wat sterk gekleurd, nogthans zooveel waars, dat ik mij genoopt gevoel, hetzelve met een enkel woord te bespreken. Ik breng daarbij hulde aan den schrijver, die zelf landman, den moed heeft de kwaal, waaraan de landbouw niet alléén in Walcheren maar in geheel Nederland lijdende is, niet slechts te polsen, maar onverholen bloot te leggen. Want het is waarheid, volkomen waarheid, dat overdrevene gehechtheid aan het oude en kinderachtig vooroordeel tegen al wat nieuw heet, bij het gros der landlieden, eene voorname oorzaak is dat onze vaderlandsche landbouw, niettegenstaande al het goede dat hem kenmerkt, stationnair blijft, en bij den-Zelven niet die ontwikkeling, die vooruitgang zigtbaar Zijn waardoor de meeste andere takken van volksbestaan zich zoo gunstig onderscheiden. Het ligt niet in mijn plan, zulks ter dezer plaatse in bijzonderheden aan te toonen. Het artikel buitenwaarvan hier sprake is, geeft dienaangaande licht genoeg. Ik wensch alleen enkele punten, door den schrijver ter sprake gebragt , op te nemen; en tevens, naar bescheiden oordeel, de hoofdoorzaak aan te Wijzen van een zoo betreurenswaardig verschijnsel. Vooreerst dan wat betreft de in Walcheren gevolgde Wijze van landbouwen , en de verkeerde gewoonten daarbij zigtbaar.
De schrijver zegt „alles heeft men hier voor het bouwland over” en als een gevolg daarvan, voegt hij er bij, „worden de weilanden zeer stiefmoederlijk behandeld.” Volkomen waar, maar minder vreemd dan wel oppervlakkig schijnt. Immers de graslanden, welke men in Walcheren aantreft, zijn over het geheel van overouden, vaak onheugelijken aanleg; dientengevolge verhard en verzuurd, en leveren met uitzondering van zeer natte jaren, een sehaarsch voedsel op. Ze zijn dan ook den bezitter dikwerf meer tot schade dan tot voordeel; hij kan ze intusschen niet missen en gebruikt ze derhalve zoo als ze zijn. Want, ofschoon de boer, en het is eene grootefout, inden regel geen boek houdt, en dus zelden in cijfers het goede of kwade slot van zijn bedrijf, of van gedeelten daarvan weet op tc geven, zoo is hij zich evenwel volkomen bewust, dat de pacht enz. door de bouwlanden moet worden betaald; weshalve dan ook daaraan de meeste zorg en de aanwezige mest wordt besteed. Daarbij, men treft in Walcheren betrekkelijk weinig —• wat men noemt eigen boeren aan, terwijl de vigerende paehtcontracten, sedert jaren onveranderd en van korten termijn, hun beletten veel verandering inden bestaanden toestand aan te brengen. De wezenlijke eigenaars, meest afwezige kapitalisten, trekken zich, helaas! den landbouw weinig aan; houden volstrekt niet van afwijkingen van het paohtcontract, van het verleggen van weiland in bouwland of omgekeerd, en werken daardoor het bestaande zf- >/ 4 ••
kwaad duchtig in de hand; ja, helpen zoodoende een toestand bestendigen welke, zoo als de steller van het artikel zeer teregt aanmerkt, de oorzaak wordt van „eerst arme grond, en daarna arme boer." Overigens is de Walchersche boer in den regel geen man van geld; zelfs vaak te spaarzaam in noodzakelijke uitgaven, heeft hij weinig op met zoogenaamde nieuwigheden, en houdt hij zich tevreden met wat hij van vader en grootvader gezien en gehoord heeft. Zij zijn er wel gekomen; welnu, waarom ook hij niet? Voor het overige is het een bij uitstek werkzaam en verdienstelijk slag van menschen , • maar ouderwetsch, en verstandelijk weinig ontwikkeld; daardoor wel wat terughoudend, éénzelvig en zich hoogst ongaarne blootgevende aan de opmerkingen van den buurman links of regts. Zoo is de Walchersche, en naar ik geloof, over het geheel, de Nederlandsche landman.. Ik zeg „over het geheel", omdat ik zeer goed weet, dat er ook op dezen regel allergunstigste uitzonderingen bestaan. Een ander punt, door den schrijver bijgebragt, en dat ik ook even wensch te behandelen, is: de werkkring der Maatschappij van landbouw. De afdeeling , waarvan hier sprake is, behoort, wat betreft het aantal harer leden, en hunne getrouwe opkomst op de vergaderingen, tot de meest belangrijke; en zoo ergens, dan is dr het landbouwende element fiksch vertegenwoordigd. Eenige jaren geleden was dat geheel anders; toen bleef de eigenlijke boer, al was hij lid, terug, en nam zeer zelden aan de discussies deel. In dit opzigt is er dus en ik meen het er voor te mogen houden, dat dergelijke ervaring ook elders wordt opgedaan in de daad verbetering, vooruitgang. Dan, zulks neemt niet weg, dat het lidmaatschap en de bijwoning der vergaderingen, op zich zelf, weinig beteekent, wanneer men de aldáár opgedane kennis verwaarloost, en toch in de praktijk den ouden sleur blijft volgen; wanneer zulks geen aanleiding geeft tot verder onderzoek enz.; zoodat men, gelijk de schrijver het eigenaardig uitdrukt, „wel vijftig jaren lang lid kan zijn, zonder iets te weten." Maar, aan wien de schuld? De Maatschappijen van landbouw toch hebben geen ander doel -- gelijk in hare statuten staat omschreven dan om hare leden den weg te wijzen, en door onderlinge bespreking van voor den landbouw belangrijke zaken elkander in het bereiken van dat doel behulpzaam te zijn. Landbouw-onderwijs wordt dácir niet gegeven en behoort ook elders te huis; ofschoon het tot schande van
Nederland behalve in Groningen nergens wordt verstrekt. Dat overigens de Maatschappij meer nut zou stichten door het ° verloten van boeken, in plaats van landbouw-gereedschappen enz. , mag ik niet toegeven. Die opmerking zelfs, van den kant van den schrijver, bevreemdt mij. Hij toch weet te goed, en de biblioteek der afdeeling is dr om het te getuigen, dat de lust tot lezen uitermate klein is; en dat, tot nog toe, de ten dien einde aangewende pogingen weinig vrucht hebben gedragen. Ik wijs hem ook op de Landb.-Cour., vroeger voor rekening der afdeeling ter lecture rondgezonden, en van af het oogenblik , dat men meende zulks aan de inclividuéle belangstelling te moeten overlaten, door velen niet meer gewild. Neen, tot verloting van boeken is de tijd nog niet gekomen; er moet alvorens nog heel wat voorafgaan. Ik heb dan ook daarom het verloten van de zoo zeer gewilde Amerikaansche landbouwwerktuigen steeds toegejuicht en gesteund. De getrouwe bijwoning der vergaderingen toch heeft er veel door gewonnen. Intusschen blijf ik het met den geachten schrijver bejammeren, dat er nog zoo bitter weinig lust tot lezen, tot wetenschappelijk onderzoek, ten platten lande, wordt aangetroffen. Maar dan doe ik tevens de vraag, van waar en boe komt het toch, dat in een land als het onze; dat in een gewest, als Zeeland, waar de landbouw zoo bij uitnemendheid te huis behoort en tevens geliefd is; waar dezelve steeds is gebleven eene voorname bron van bloei en rijkdom, dat juist dáár zoo weinig wetenschappelijke beoefening van dat schoone en edele vak wordt waargenomen, en men steeds den ouden sleur blijft volgen? En dit in een tijd als den tegenwoordigen, waarin alle takken van nijverheid zich zoo krachtig ontwikkelen en velen zelfs eene hoogte hebben bereikt, welke men nimmer had vermoed? Voor een gedeelte zeer zeker, ten minste in Zeeland welligt ook elders toe te schrijven aan het van lieverlede verdwijnen van het geldelijk vermogen, dat vroeger door de eigenlijke landbouwers bezeten werd; en het dientengevolge overgaan van den grondeigendom in handen van kapitalisten, waardoor de inkomsten van den akker aan de verbetering van den grond worden onttrokken, en tot andere doeleinden bestemd. Eene andere oorzaak vind ik in de straks reeds besprokene pacht-contracten, geheel in strijd met de eischen en behoeften van den tegenwoordigen tijd, zoowel wat betreft de daarin vervatte bepalingen als den korten termijn, waarvoor ze, worden aangegaan; een toestand h in het nadeel van den eigenaar én in dat van den huurder. Maar bovenal oordeel ik de voornaamste reden daaraan te moeten toeschrijven, dat zelden eigenaar en pachter met de vereischte kennis zijn toegerust, em hunne wederzijdsche belangen naar behooren te behartigen. De te betalen pachtsom alléén toch kan die belangen niet omschrijven of bepalen, hoe vaak ze ook daarvan uitsluitend tot maatstaf strekt. De landbouw wordt tot nog toe te veel werktitiglijk uitgeoefend; wat praktische ervarenheid Schijnt aan de mesten voldoende; wetenschappelijke kennis schier overbodig. En hoe zal men ook op Prijs stellen, waarvan men nu en dan wel eens iets hoort, maar eigenlijk niets weet? Gelegenheid toch om die kennis op te doen, is er zoo als we reeds zeiden in Nederland niet. Landbouw-scholen, landbouw-onderwijs is er sinds jaren wel beloofd; in de wetten op lager en middelbaar onderwijs omschreven en bevolen; wel wordt in tal van andere vakken een hooggewaardeerd onderrigt gegeven; maar de landbouw-wetenschap blijft .voor verre de meesten een gesloten boek; en hij die daarin onderwijs verlangt, kan het in Nederland niet krijgen. Ook de jeugd ten plattenlande ontvangt een onderwijs, geenszins geëigend aan hare behoeften; en zoowel de leervakken als de schooluren laten veel te wenschen over.
Zelden wordt den knaap iets geleerd, wat zijne wezenlijke belangstelling opwekken en hem, in zijn landbouwers loopbaan, tot nut en tot voordeel zijn kan. Ook bij de wet op het lager onderwijs schijnt men aan den toestand ten plattenlande, zelfs in de verte, niet te hebben gedacht; want, in de daad zonderlinge tegenstrijdigheid, wat voor den onderwijzer aldáár een hoofdvereischte moest zijn, ter erlanging zijner acte van aanstelling, „kennis namelijk in natuur- en landbouwkunde", wordt juist van dezen niet gevorderd, en daarentegen in de steden noodzakelijk geacht. Het „meer uitgebreid lager onderwijs" toch wordt ten platten lande niet Cd slechts bij uitzondering verstrekt. Die toestand is zoo abnormaal mogelijk, en eischt volstrekt voorziening. Zulks wordt dan ook, sints lang, door zeer velen gevoeld en erkend. Ook de tegenwoordige Regering schijnt met den ernstigen wil bezield, eindelijk eens de hand aan den ploeg te slaan. Maar daartoe is mede- en zamenwerking van allen, die den landbouw liefhebben, noodig. Zoo ooit, dienen hier de handen ineengeslagen; de krachten niet verdeeld maar vereenigd. Groote en kleine persoonlijke veeten moeten wijken voor het groote belang, dat hier op den voorgrond treedt. Mannen van invloed en naam moeten voorgaan in opbouwen, niet in afbreken. De Nederlandsche natie zal er hun dankbaar voor zijn. 12 Januarij 1869.
---

