AMSTERDAM, 8 September.
Het is ons nog niet geheel duidelijk of het Handelsblad de ruimte, welke het sedert zijn laatste vergrooting won, bestemd heeft om met hatelijkheden tegen de Katholieken opgevuld te worden, dan wel of het somtijds niet weet wat het daarmede zal aanvangen, en ze derhalve maar gebruikt om er schimpscheuten tegen de Tyd in te plaatsen. Het laatste vermoeden kwam ten minMe bij ons op, toen wij in het nummer van eergisteren de aankondiging vonden, dat het een rekening met ons had geopend, waarvan het in een lange lijst het schrikverwekkend saldo aan zijn lezers mededeelde. Het grootboek van het Handelsblad heeft enkel een Debet-zijde, waarom er van dat saldo het grootste gedeelte moet worden afgetrokken, eer het op betaling aanspraak kan maken. Daarenboven vraagt het afdoening van schulden, die nooit zijn aangegaan. Zoo eischt het thans bij voorbeeld nog een wederlegging der stellingen van zijn liberalen huis-Katholiek, Multapatior, en vordert dat -wij de aanmerkingen zullen «ontzenuwen", die het op een artikel van een spaanschblad, den Pensiamiento, zegt gemaakt te hebben. Voorts verlangt het van ons: een beschrijving', naar echte bescheiden, van de kermissen der middeleeuwen; een bestrijding der meening van den Times dat het Koncilie wel eens voor den Paus onaangename motiën van orde zou kunnen aannemen; nadere -opstellen over de italiaansche gevangenissen, en nog veel meer. Wanneer ons blad driemaal grooter was, zouden wij zelfs geen plaats genoeg hebben voor hetgeen hier, door het om stof voor polemiek verlegen Handelsblad, van ons wordt begeerd. Wij zullen echter op eenige punten een kort antwoord geven, maar andere, waaronder er zijn, die reeds afgehandeld werden, al verzuimde het Handelsblad ook ons er voor te krediteeren, ter zijde laten. Voor wij echter beginnen, zij ons de opmerking vergund , dat de kunst van dubbel boekhouden , volgens de opvatting van het Handelsblad, hierin bestaat, om van zijn openstaande rekeningen nooit de ontvangen betalingen af te schrijven , en aan den anderen kant de schuld, die het bij anderen maakt, niet te kwijten. In hetzelfde nummer toch, waarin het zijn rekening-courant met de Tijd publiceert, zegt het tot het Dagblad van •Zuidholland, welks redaktie het eenige zeer snedige vragen ten opzigte van de houding der liberalen had voorgelegd: »dit zijn hatelijkheden; wij trekken ze ons niet aan en laten ze onbeantwoord!" Ziedaar de methode, welke het Handelsblad aanwendt om zijne polemische balans met een voordeelig saldo te laten sluiten. Nu over de bedoelde punten. De spaansche Pensamienlo — een uitstekend geschreven dagblad — somde onlangs al de voordcelen op, die Spanje, volgens de belofte der revolutionaire partij, onmiddellijk uit de afkondiging der vrijheid van godsdienst zou trekken, maar die alle uitgebleven zijn. Wij leverden een vertaling van die beschouwing. Dadelijk kwam het Handelsblad in de weer, en verhaalde op hoogen toon dat het afgeschafte stelsel eeuwen en eeuwen had- geduurd, — zoo wij ons niet vergissen klom zijn redaktie zelfs tot Ferdinand en Izabella en de Mooren van Grenada op — en het een ongerijmdheid was te verwachten, dat de booze gevolgen daarvan, reeds eenige maanden na dc afschaifing, zouden verdwenen zijn. Er zou zeer veel in te brengen wezen tegen dit betoog; maar hier is het voldoende op te merken, dat het de argumenten van denPewsamiento nergens ontmoette. Dit blad had toch geen overzigt gegeven van de gansche spaansche geschfraenis, en Boabdil, Ferdinand en Izabella in hun graf latende, zich enkel beziggehouden met Prim, Serrano, Rivero enz:, en de voorspellingen door hen en hunne partijgangers, gegeven. Deze nu hadden van ontzaggelijke kapitalen gewaagd, die uit den vreemde den weg naar Spanje zouden nemen voor den aanleg van grootsche openbare werken, zoodra slechts in de Grondwet de vrije uitoefening van alle godsdiensten was opgenomen. Het artikel van den Pensamienlo bedoelde aan te toonen, dat er sedert in Spanje evenwel geen nieuwe kapitalen aankwamen, maar daarentegen oude kapitalen verdwenen, en er niemand zoo dwaas zou wezen om in dat land vol woeling en ongewisheid zijn geld te wagen. Het wilde daarmede alleen bewijzen hoe het sterkste argument voor de afkondiging der vrijheid van godsdienst, dat in een rijk, waar geen dissenters waren, was en kon worden aangevoerd, door de uitkomst te schande werd gemaakt.
Wij stellen dit niet in het licht, om de opmerkingen van het Handelsblad te «ontzenuwen", want wij hadden in die opmerkingen geen «zenuwen" gevonden, maar slechts om te zien hoe gemakkelijk het dit orgaan op deze wijs moet vallen om zijn openstaande rekening ten laste van de Tijd dagelijks te vermeerderen. Thans een kort woord over de gevangenissen van Italië. Ons artikel hierover had reeds de aandacht van de Arnhemsche Courant getrokken, die in een overigens geestig geschreven opstel de volgende paradox uitwerkte: vóór de revolutie waren er slechte regeringen in Italië, welke de dieven en roovers lieten loopen; nu is er echter een liberale, d. i. voortreffelijke regering, die de boosdoeners opsluit, en vandaar zijn de gevangenissen zoo vol. Wij dachten dat het voorname Handelsblad, dat zoo minachtend op de katholieke journalistiek nederziet, iets beters tegen ons zou hebben gevonden dan deze grap. Wij ontvingen echter niets dan een lofrede op de florentijnsche regering, omdat deze wel een kommissie wilde benoemen, uit wier rapport blijkt — het Handelsblad zegt het zelf — dat Tralie gevangenissen meer dan vol zijn," en buitendien »zeer ongeschikt om voor gevangenissen te dienen." Het Handelsblad vindt daar niets in wat zijne verontwaardiging kan opwekken, -en rekent het ons zelfs als de grootste onhandigheid aan, dat wij er de italiaansche regering een grief van maakten. Deze heeft «loffelijk" gehandeld, want — zij benoemde een kommissie!
Wat die kommissie aan den dag bragt, weten onze lezers door het artikel, waarin wij uitvoerig over haar rapport spraken, en de daar opgenomen daadzaken mededeelden. Toen toonden wij aan hoe de «loffelijke" italiaansche regering duizende personen — niet enkel veroordeelden, want er zijn een aantal preventief gevangenen onder — in hokken opsluit, die veel te klein zijn, en waar dien ten gevolge een verpeste lucht heerscht. Wij vroegen naar de tranen der liberale dagbladen, die zooveel misbaar hadden gemaakt over de kerkering eener enkele zinnelooze in een klooster! Wij zagen uit naar «staaltjes van verontwaardiging" tegen een regering, die zulke afschuwelijke wreedheden gedoogde en liet bestaan. En nu ontvangen wij ten antwoord, dat deze regering, alleen omdat zij, na de hevige klaglen in de dagbladen en het Parlement niet langer lijdelijk kunnende blijven, eindelijk een kommissie van onderzoek benoemde, niet dan loffelijk handelde! Die benoeming wischt, in. het grootboek van het blad der openstaande rekeningen, al de schuld uit! Wat meer is, er werd zelfs van het rapport der kommissie en wat daarin stond geen nota genomen, voor wij erde aandacht van het publiek hadden heen gelejd! Na al de kolommen, die het Handelsblad beschikbaar hield, om er uitvoerig de verzonnen euveldaden van de kloosterlingen te Krakau in te vermelden, is het nog steeds in gebreke gebleven om zijnen lezers de vreeselijke en in een officieel rapport gestaafde feiten mede te deelen, waarvan al de meer dan volle en ongeschikte italiaansche gevangenissen gewagen. Slechts in een paar regels, op het einde van een redeneering tegen de Tijd, wordt daar ter loops over gesproken. Dat mag eerst dubbel of italiaansch boekhouden heeten! Ziedaar desniettemin een openstaande rekening, waanton de regtvaardigheid gebiedend de aanzuivering eischt, maar die niet vereffend zal worden!
Met bijzonder veel genoegen hebben wij de laatste afleveringen doorloopen van het tijdschrift de Katholieke Volksvriend, dat onder de redaktie van de Eerw. heeren van Campen en Spoorman, meer en meer de aandacht van ons lezend publiek tot zich trekt en verdient. Het wordt door en onder opzigt van de beide redakteuren met groote zorg bewerkt, en zoowel de geheel oorspronkelijke als denaar anderen bearbeide opstellen zijn meestal even degelijk van stof als sierlijk van inkleeding. Niet alleen leveren die voor alleklassen van lezers eene belangrijke lektuur op, maar de vorm is tevens aangenaam, gelijk het behoort in een geschrift, dat, blijkens :::jn titel, beoogt populair te wezen. Dit is het ook nog wegens eene andere reden, namelijk den zeer goedkoopen prijs, die elkeen vergunt er zich op te abonneeren. Immers het kost nog geen rijksdaalder in het jaar, waarvoor men elke maand eene fiksche aflevering verkrijgt. Dewijl wij in den bloei van dit tijdschrift veel belang stellen, en het gaarne algemeen in de gezinnen van onze geloofsgenooten verspreid zien, zal, hopen wij, de redaktie een raad van ons wilen aannemen, waarvan het opvolgen, naar onze meening, dien bloei zeker zal bevorderen. Wij zouden wenschen dat er eenige meerdere ruimte werd geschonken, dan tot dusverre het geval was, aan onderwerpen van niet bepaald kerkelij ken aard. Natuurlijk verliezen wij geenszins uit het oog dat de katholieke letterkunde in ons land aan het opkomen is, en nog slechts betrekkelijk schaarsche krachten bezit, zoodat het inderdaad eene grove onbillijkheid wezen zou om aan de redaktie van een katholiek periodiek geschrift al de eischen van verscheidenheid te stellen, welke voor alsnog ten onzent alleen protestantsche, met haar ruimer verschot van medewerkers, veel talrijker lezers en daardoor hoogere inkomsten kunnen vervullen, zonder het daarom altoos te doen. Neemt men, zooals regt is, in aanmerking wat de katholieke pers in Nederland voortbrengt, vergeleken met hetgeen zij in andere landen, met een dikwijls veel aanzienlijker bevolking en veel talrijker hulpmiddelen geeft, dan is er een verbazend verschil in het voordeel van ons vaderland. Dit houden wij in het oog, bij den raad van zoo even, en begrijpen hoe het zeer wel mogelijk is, dat hij, ook met den besten wil der ijverige en bekwame redaktie, voor het oogenblik nog niet opgevolgd kan worden. Wij vertrouwen echter dat, wat thans welligt nog niet uitvoerbaar is, later geschieden zal. Geen twijfel toch, of dit tijdschrift heeft eene schoone toekomst, en verdient ten volle de gunst, waarin het reeds nu bij het publiek staat. Maar de katholieke pers verschaft ons ook andere dan periodieke werken, en wel in zulke hoeveelheid, dat het ons hoe langer hoe moeijelijker wordt er geregeld kennis van te nemen en tijdig verslag te doen. Zoo zond ons de firma van Leeuwen te Leiden dezer dagen het bij haar uitgegeven eerste deel eener vertaling van eenige leerredenen door wijlen kardinaal Wiseman. lets tot lof te zeggen van Wiseman's opstellen, zou een groote zijn. De opmerking kan volstaan dat men ook in dezen bundel al zijne hooge gaven van kanselredenaar, geleerde, schrijver en kerkleeraar aantreit, en die tot de schoonste zijner uitstekende geschriften behoort. Laat er ons bijvoegen, dat hij een vertaler heeft gevonden zijner waardig, en wiens Nederlandsch even zuiver, krachtig en klaar is als het Engelsch van den beroemden kerkvoogd.
In de gisteren gehouden zitting van den gemeenteraad was aan de orde de beëediging der nieuw gekozen raadsleden. In de eerste plaats legde de heer mr. C. J. A. den Tex, burgemeester, de eeden af in handen van den heer Berg, wethouder, die te dien einde het prezidium had-overgenomen, en vervolgens legden de hh. P. Smidt van Gelder, Holtzman, Bienfait, Rahusen, Mendes, Muller, Luden , Driessen, Vening Meinesz en Beeloo in 's Voorzitters handen de eeden af, waarna zij zitting nemen.
Alsnu is aan de orde de benoeming van drie wethouders: in plaats van den heer Berg, die als zoodanig aftreedt: van den heer Driessen, die opgehouden had lid van den raad te zijn, en van den heer Oorver Hooft, thans geen lid van den raad. De Voorzitter verzoekt de heeren Momma, Matthes en Boissevain met hem het bureau van stemopneming uit te maken bij deze en de volgende benoemingen. De heer mr. S. A. Vening Meinesz wordt verkozen en de heeren jhr. mr. E. J. Berg van Dussen Muilkerk en mr. B. H. M. Driessen worden herkozen.
Thans wordt overgegaan tot het trekken der afdeelingen, en daarna is aan de orde de jaarlijksche benoeming der vaste raadskommissiën, enz.
a. Kommissie belast met het beheer van stedelijke eigendommen (van deze kommissie is de wethouder van financiën voorzitter). Bij eerste stemming worden herbenoemd de hh. Luden. van Bosse en Muller; de overige stemmen waren verdeeld. Bij de tweede vrije stemming ter benoeming van het vierde lid: wordt benoemd de heer mr. O. A. Crommelin.
b. Kommissie belast met de voorbereiding der financiële onderwerpen. Worden herbenoemd de hh. Mendes., Bienfait, Crommelin. Muller, Matthes en Koenen, en benoemd de heer Vening Meinesz (tevens tot voorzitter).
c. Kommissie van voorbereiding voor stads, publieke werken. DeheerMomma, lid en voorzitter dezer kommissie, verzocht niet herbenoemd te worden. Worden herbenoemd de hh. Rijnders, Holtzman, van der Toorn en Luden, en benoemd de heer Kuiper. — Tot voorzitter dezer kommissie wordt benoemd de heer Luden.
d. Kommissie van voorbereiding betrekkelijk tot de aanvragen om pensioen , wachtgeld enz. — De Raad herbenoemt de heeren de Beus (tevens tot voorzitter) en Jager, en benoemt den heer Wildschut.
e Kommissie bedoeld bij artt. 11, 12 en 13 der verordening op het burgerlijk armbestuur. (Van deze kommissie is de wethouder voor het armwezen voorzitter). Worden herbenoemd de heeren Wildschut , Coninck Westenbeï'g, Rijnders en Kuiper.
/". Leden van den Brandraad. Werden herbenoemd de heeren Momma, Luden en Holtzman.
g. Plaatsvervangende leden van den brandraad. De heeren Bienfait, Mendes en Beeloo worden herbenoemd.
h. Twee leden der kommissie voor de strafverordeningen, in plaats van de heeren Rahusen en Vening Meinesz, die hadden opgehouden leden van den Raad te zijn. Bij eerste stemming wordt herbenoemd de heer Rahusen.
i. Twee leden der kommissie, belast met het onderzoek der bezwaarschriften in zake de plaatselijke direkte belasting, ter vervanging van den heer Tromp, die opgehouden heeft lid van den Raad te zijn, en van den heer Rahusen, tot lid van den Raad herkozen. Bij eerste stemming wordt herbenoemd de heer Rahusen. Bij de tweede vrije stemming wordt de heer Boissevain benoemd.
j. Twee leden der kommissie van onderzoek der aanvragen om restitutie of afschrijving van plaatselijke direkte belastingen , in plaats van de heeren Luden en Vening Meinesz, die hadden opgehouden leden van den Raad te zijn, en waarvan laatsgenoemde verzoekt buiten aanmerking te blijven. — De Raad herbenoemt bij eerste stemming den heer Luden. Bij de tweede vrije stemming wordt benoemd de heer Ras.
k. Vier ambtenaren van den burgerlijken stand. — De heeren den Tex (burgemeester) en Driessen (wethouder) worden herbenoemd, in plaats van den heer Oorver Hooft (geen lid van Raad meer) wordt benoemd de heer Vening Meinesz. Ter vervanging van den heer mr. J. j. Teding van Berkhout, (geen lid vao den Raad meer) wordt bij de eerste stemming geen volstrekte meerderheid verkregen. Tweede vrije stemming: benoemd de heer Feith.
De leden van den Raad, tot leden der kommissiën herbenoemd of benoemd, verklaren, voor zoo ver zij tegenwoordig zijn, zich hunne herbenoeming ofbeno* ming te laten welgevallen. De Voorzitter deelt mede dat er is ingekomen een adres van het bestuur der Industrieschool voor de vrouwelijke jeugd, houdende verzoek om subsidie over 1870. . Daarna sluit de Voorzitter de vergadering.
Men meldt ons uit Brussel, dat Z. K. H. de graaf van Vlaanderen op de tentoonstelling aldaar voor zijn kabinet heeft aangekocht de ook hier bekende schilderij van den heer S. L. Verveer: Het nettenboeten te Scheveningen. (ö.) Verkorte balans der Ned. Bank volgens de Staats-Courant: Diskonto-rekening. . . ƒ 50,330,596.55* Beleening-rekening . . » 38,890,395.— Munt en muntmat. . . » 82,620,691.54 Belegd Rezervefonds. . » 3,110,230. Geb. enmeub. d. Bank. » 437,587.27* Diverse rekeningen . . » 58,457.45* /"175,447,957.82l Kapitaal ƒ 16,000,000.— Rezervefonds » 3,344,259.61 Bankbiljetten in omloop.» 128,375,455.— Bank-assignatiën in oml.» 3,859.151 Rekening-cour.-saldo's. » 26,303,510.94 Diverse rekeningen .. » 1,420,873.12 /"l 75,447,957.82* De Staats-Courant bevat de verslagen der kommissiën, in 1869 belast met het afnemen der examens ter verkrijging eener akte van bevoegdheid als leerlingapotheker, volgens art. 7 der wet van 1 Junij 1865.
Z. M. heeft benoemd tot adjunkt-komrrnes bij het departement van Financiën: D. J. Sonnenberg, te Amsterdam; J. Oorthuys, te Groningen; J. L. van Verre, te Zutphen; tot ontv. der dir. bel., men uitg. regten en ace.: teTermunterzijl, J. H. Pel; te Eibergen (Gelderland), L. E. Krabbendam; tot ontv. der dir. bel. en ace. te Hilvarenbeek c. a., W. van Nouhuys; te Heusden c. a., P. H. E. L. Jonxis; pensioen verleend aan J. Z. Burnet, eervol ontslagen referendaris bij het departement van Marine, van ƒ1956* A. H. Wijking, te Amsterdam, vergund' het aannemen en dragen der versierselen van ridder der orde van den H. Gregorius den Groote, hem door Z. H. Pius IX geschonken.
's GRAVÉNHAGE, 7 Sept. Eergisteren is het internationaal statistisch kongres door den minister van Binnenlandsehe Zaken met een redevoering geopend. Vervolgens werden de voorzitters der vergadering benoemd en eenige mededeelingen gedaan. Ten 1 ure zouden de sekten vergaderingen aanvangen, doch daar HH. MM. de Koning en Koningin en Z. K. H. de prins van Oranje het verlangen hadden te kennen gegeven de officieele afgevaardigden der vreemde goevernementen ten gehoore te ontvangen, noodigde de minister de gedelegeerden uit zich naar de audiëntie te begeven.
De sektiën, welke zich eergisteren namiddag gekonstituëerd hadden, zijn gisteren voormiddag op den bepaalden tijd bijeengekomen. Hare werkzaamheden werden omstreeks 1 ure afgebroken; als wanneer de officiële gedelegeerden bij Z. K. H. den prins van Oranje ter audiëntie zijn ontvangen. De zittingen der sektiën zijn in den namiddag hervat. Later vereenigden de leden zich aan een diner, hun door den minister van binnenlandsehe zaken aangeboden, en na afloop daarvan begaven zij zich naar het hotel van den minister van buitenlandsche zaken, om aan de eerste wekelijksche receptie; door hem te houden, deel te nemen.
TEXEL, 6 Sept. Gisteren morgen 11 uur naderde een schooner de Eyerlandsche gronden, liet bij heerlijk weder liet anker vallen, streek de sloep, en de kapitein stapte weldra aan en vroeg in het Engelsch: wat land is dit? Toen men aniwooi-dde »Texel," begaf hij zich onmiddellijk weer aan boord zonder opgave van zijn naam of dien van zijn schip, en vertrok. Op het eerste berigt echter dat er een schip op strand zat, was hier alles in de weer, konsuls, schuiten, alles wrtrok naar de plaats des onheils om des noods hulp te verleenen, doch er ¦was niets meer te zien. De Engelschman was vertrokken.
KAMPEN, 6 Sept. Gisteren bevond zich in een der stadsweilanden, de Greente, eene koe, toebehoorende aan den landbouwer A. Voerman te Brunnepe, die alle teekenen gaf van te lijden aan watervrees; het woeste dier is met veel moeite opgevangen en naar den zoogenaamden schutstal te Brunnepe overgebragt, waar het gelukkig aan de gevolgen is gestorven. Verder wordt van dergelijke gevallen niets vernomen: iets, dat wel te verwonderen is, daar bedoelde koe toch tusschen p. m. 200 melkkoeijen grazende was.
— 7 Sept. Heden nacht ontstond alhier omstreeks 3* uur een verschrikkelijke brand, ten huize van den brood- en koekbakker A. G. Hoogenkamp, op de Oudestraat, welke brand werd ontdekt door den nachtwacht, die een oogenblik te voren den bakker had gewekt doch weer was ingesluimerd; door de tijdig aangebragte hulp is het mogen gelukken den brand meester te worden, die zich alleea tot de bakkerij bepaalde, welke totaal is afgebrand,
De brand is vermoedelijk ontstaan door de onvoorzigtigheid, dat den vorigen avond bij lamplicht turf van den zolder is gehaald en dat er toen welligt een vonk van de lamp in de brandbare stoffen geraakt is.
Huis en inboedel waren tegen brandschade gewaarborgd.
BLOKZIJL, 6 Sept. De hooibouw der tweede snede, die thans in vollen gang is , is, over het geheel genomen, in deze omstreken niet ongunstig; het wekt echter de bijzondere aandacht, dat de uiterwaarden bezuiden deze gemeente een hoogst schralen, en die benoorden een rijken oogst opleveren, terwijl de gronden van dezelfde gehalte zijn en met gelijke vruchtbaarmakende slib van tijd tot tijd worden geïnundeerd.
ZALT-BOMMEL, 6 Sept. Aan de brug (staatsspoorwegen) over de rivier de Waal, heeft men heden het laatste vak van de ijzer-konstruktie tusschen de pijlers VIII en IX afgewerkt, de laatste werkzaamheden gaan met kracht vooruit, dus weldra zal het geheel in orde zijn.
ELST, 6 Sept. Heden werd alhier de najaars-paardenmarkt gehouden; er werden veel paarden aangevoerd, vooral jonge. Vele bleven er echter onverkocht. Er waren geen fransche kooplieden aanwezig.
AMBT-VOLLENHOVE, 6 Sept. Als eene zeldzaamheid wordt medegedeeld, dat door twee zwartsluizer jagers in één dag in de uitgeveende plassen, in dezen omtrek en nabij het Belterwijde Zandbelt en Schutloos gelegen, 78 eendvogels zijn geschoten.
ASSEN, 6 Sept. Heden middag passeerde hier door de schutsluis aan 't Noordwillemskanaal niets meer of minder dan een fransche reddingsboot, 't Scheepje van vreemd fatsoen, klein en toch met twee masten, strekte den kapitein met zijne vrouw en een helper tot woning, behoorde te Havre te huis en was op reis naar de tentoonstelling van voorwerpen op het zeewezen betrekking hebbende, die binnen kort te Altona zal gehouden worden. Hoe kwam het echter hier?
Dat vroegen wij verwonderd, en de gezagvoerder, die meer dan een eenvoudig zeeman toonde te zijn, antwoordde, dat hij België en Holland nooit gezien had en geheel voor zijn pleizier, om eens te zien hoe het er hier wel uitzag, zijn weg naar Altona binnen door nam.
De man klaagde echter zeer over de hollandsche straatjongens. Als wij goed verstonden, was zelfs op de Smilde de baldadigheid zoo groot, dat de policie tusschenbeide moest komen. (Asser Ct.)
DORDRECHT, 7 September. Bij het afvaren van de stoomboot Stolzenfels van de aanlegplaats alhier, viel een reiziger, die nog op de boot wilde springen, in het water, dat door de raderen der reeds in beweging zijnde boot hevig bewogen werd. Door de hulp van den melkboer J. Kraal, van Papendrecht, die met zijn bootje daar ter plaatse was, werd de in levensgevaar verkeerende vreemdeling gered.
---

