AMSTERDAM, 20 Oktober.
Valencia is dan, na een hevigen strijd, waarvan de bijzonderheden nog niet bekend zijn, en door aanwending van ontzaggelijke strijdkrachten, gevallen. Hiermede kan men rekenen *lat de republikeinsche opstand in Spanje overwonnen is. Sommige benden zullen welligt in eenige gewesten nog onlusten veroorzaken, en het bewind te Madrid nieuwe zorg baren, maar dat haar aanvoerders er niet in zullen slagen, thans den regeringsvorm te veranderen, is zoo goed als zeker. Voor eenige weken hebben wij reeds als ons gevoelen te kennen gegeven, dat de 'republikeinen het onderspit zouden delven. Hieraan viel niet meer te twijfelen, sedert in de offieieele telegrammen, naar waarheid kon getuigd worden, dat geen officier en geen soldaat aan hun vaandel ontrouw Waren geworden. Volks-opstanden missen in Spanje altijd hun doel, en doorgaans slagen er de militaire opstanden. De onderneming van Don Carlos mislukte, omdat geen enkel regiment tot hem overliep, en die der republikeinen evenzeer.
Republikeinen is een veel te schoone naam voor de overwonnen benden. In de tegenwoordige omstandigheden, na het verjagen van de vrouwelijke linie der Bourbons en na de nederlaag van don Carlos, zou het te wenschen wezen dat er in Spanje eene eerlijke en opregte republikeinsche partij bestond, en meester werd van het land. Beter een federatief gemeenebest, zooals sommige politieke spaansche schrijvers hebben voorgeslagen, doch zonder aanhangers te winnen, beter een federatief gemeenebest dan het bastaard-konstitutionalismus, dan de monarchie zonder monarch, waarmede Spanje thans is opgescheept, tot zijne schande en schade. Doch daarna streefden de zoogenaamde republikeinen niet, die roode socialisten zijn, en het op afschaffing van den eigendom en eene algemeene verdeeling der goederen toelegden. Dat is het programma der twee duizend republikeinsche klubsen, die, ten gevolge der liberale regeringswijze onder en na Izabella, zich in Spanje hebben kunnen vormen en verspreiden. Bij de verjaging der Koningin bewezen zij groote diensten, zooals wij vroeger hebben verhaald; nu zij echter hun loon kwamen eischen, werden zij met kruid en lood begroet door de soldaten van hun vroegeren bondgenoot Prim.
Het spaansche leger, gedurende de laatste veertig jaren een element van Wanorde, in welks gelederen de muiterij permanent was, heeft nu kloekmoedig en eensgezind de orde verdedigd. De voorname reden hiervan is dat de opstand een burger-opstand was, niet alleen gerigt tegen den, althans in theorie, bestaanden regeringsvorm, maar ook tegen de militaire heerschappij Het leger streed dus ook voor zijn eigen belangen en oppermagt, die geweldig bedreigd werden. De generaals, gewoon in Spanje den meester te spelen en ook de hooge civiele betrekkingen te bekleeden, reiken elkander de hand, en zetten den onderlingen naijver op zijde, wanneer zich éene partij verheft, wier zegepraal aan de overheersching van het leger een einde zou maken.
Thans is dit, even als vroeger, weder oppermagtig, en zijn aanvoerder, Prim, gebiedt als soeverein. TVT • iNa de Carlisten verslagen en zijne socialistische bondgenooten verdelgd te hebben, zal het hem weinig moeite kosten om, zoo hij dat begeert, den regent Serrano, met Rivero, Topete en de andere zamenzweerders, op zijde te dringen, en alleen het onverdeelde opperbewind te voeren. En die thans willen weten hoe het verder met Spanje zal gaan, moeten het aan Prim vragen. Van zijn wil en inzigten hangt alles af.
Zeer lang zal dit echter, gelooven wij, niet duren. Behalve den grooten Prim zijn er in het leger vele kleine Prims, die ook gaarne groot zouden worden, en zeer wel weten dat de diktator geen anderen steun heeft dan zijn soldaten. Zij toonden hun eerzucht niet, zoolang een gemeenschappelijk belang hen noodzaakte een volksopstand te fnuiken; maar als niemand verder de magt der militairen betwist, en de schijnbare rust en orde van voorheen weder zijn teruggekeerd, zal de beurt aan Prim komen om te vreezen, of Spanje zou geen Spanje meer zijn.
Voorleden Vrijdag werd in de kerk van den H. Franciscus van Assisië, de Boom genaamd, het heilig Misoffer opgedragen door den Eerw. pater L. Wilde, geassisteerd door de Eerw. paters de Kruyff en de Veer, als jaargetijde voor de in dienst van den H. Vader overledene en gesneuvelde Zouaven. Het altaar was bij deze gelegenheid plegtig en toepasselijk gedekoreerd en omringd door vele hier en in de buurt verblijf houdende oud-Zouaven, van welke eenige naar de Eeuwige Stad zullen terugkeeren, wien wij uit dien hoofde onzen hartelijksten gelukwensch aanbieden; want nooit had de H. Vader meer dan nu behoefte aan trouwe, geoefende, in het vuur verharde, moedige hollandsche strijders. Geve God, dat velen hun schoon voorbeeld volgen, opdat thans in de opperpriesterlijke stad met den Paus ook het Vatikaan moge beschermd worden, dat weldra schier al de bisschoppen der wereld, met Pius IX aan het hoofd, zal vereenigen. Niet zonder reden was de deelneming van de geloovigen aan de plegtigheid van 11. Vrijdag groot en levendig, en naderden vele Zouaven tot de H. Tafel. Er werd onder de H. Dienst door den alom gevierden pater L. Wilde eene hartelijke toespraak gehouden naar aanleiding der woorden vah den grooten Apostel: »Ik heb den goeden strijd gestreden, mij wacht de kroon der geregtigheid; niet alleen mij, maar ook hen, die zijne komst beminnen." Die toespraak gaf een woord van opwekking, van troost en van bemoediging.
Van Opwekking. Namelijk om te bidden voor de afgestorven verdedigers der Kerk, en ons zelven bij tijds gereed te houden om voor God te verschijnen zonder te veel schuldenlast in 't vagevuur af te boeten.
Van Troost. Door de Voorzienigheid Gods, die de Zouaven wonderbaar beschermd en bewaard heeft, b. v. wanneer zij met weinigen in getal, telkens tegen zoo vele vijanden in het vuur stonden, als te Mentana, te Nerola, te Monte-Libretti enz. enz. Of ook "tils Zij de zaken zoo heeft geschikt, dat de Zouaven, telkens een ot twee dagen voor het gevecht, de H. Sakramenten mogten ontvangen, zooals geschied is met onze dappere hollandsche zouaven te Mentana gesneuveld en te Bagnorea, waar de Voorzienigheid ook den braven en dapperen Heykamp genadig in 't leven hield, totdat een priester hem kon komen bedienen.
Een groote troost is er tevens te putten uit het goedeen voorbeeldige gedrag en uit de godsvrucht van zoo vele Nederlanders, die ook daardoor zoowel als door hun onversaagden, voor niets terug deinzenden moed de roem van Nederland zijn geworden.
Van Bemoediging. God kiest het kleine, zwakke uit, om hetgeen groot schijnt naar de wereld te beschamen. Zoo is 't gegaan met de Zouaven, die, hoewel weinigen in getal, groote uitkomsten hebben voortgebragt. Ons kleine Nederland heeft de wereld verbaasd door de menigte Zouaven, die het naar Rome heeft uitgezonden en waardoor het alle andere volken verre overtroffen heeft. Wat heeft het vroeger bijna onbekende Lutjebroek niet door de hand Gods uitgewerkt door den vereeuwigden roem van Pieter de Jong? Wij mogen aldus vertrouwen, dat God ook verder in deze benarde omstandigheden ons zal bijstaan. Zien wij op 't voorbeeld van Zijne Heiligheid , die steeds kalm en gerust blijft te midden der gevaren, als de stuurman van het scheepje van Petrus, dat nimmer vergaan zal. Zorgen wij slechts om, volgens zijne uitnoodiging, te volharden in het gebed, en dat wij, als de drie honderd mannen van Gideon, de fakkel des geloofs en van vertrouwen op God in de eene en het zwaard des gebeds en der goede werken in de andere hand houden. Dan zal ook ons de kroon geworden , dengenen beloofd, die zijne komst ter geschikter ure verwachten en op Hem vertrouwen.
In een geestig opstelletje vestigde het Dagblad van Zuid-Holland gisteren de aandacht op de wijze van redetwisten der N. Rotterdamsche Courant. Dit orgaan heeft zich, bij hare vergrooting, een publicist aangeschaft, door het Dagblad een hiow-nothing genoemd, en die bij elke polemiek vast raakt. Hij schrijft er intusschen maar op toe, doch volgens el methode, die hem van het vereischte h slaat om iets te kennen. Het D'-Ji, toont aan, dat hij er een lijstje van tt kens terugkeerende volzinnen op na ho U, welke hij tegenover de argumenten ¦*' <c bestrijders plaatst; ziehier dat lijst)». . des Maandags: «dergelijke taal beantwoordt men niet;" des Dingsdags: -zulke redeneringen veroordeelen zicli zelve;" des Woensdags: •met stilzwijgen gaat men zulke sophismeii voorbij;" des Donderdags: • o logica, o logica, wat wordt gij mishandeld!" des Vrijdags: <onze pen weigert waarlijk te antwoorden;" des Zaturdags: »het is voldoende om deze regels onder dc oogen onzer lezers te brengen;" des Zondags: »elk antwoord is op zulk een betoogtrant overbodig." Ziedaar, waarin het talent van dien polemist bij de verdediging bestaat. Hij voert echter ook dagelijks den oorlog aanvallender wijs, en wel tegen ons. Dan bedient hij zich van een ander lijstje, wat wij hier, om ook van deze zijde zijne gaven te doen kennen, onder de oogen onzer lezers brengen: des Maandags: »de ultrautontancu streven naar de overlieersching va/i den Staat door het priesterdom;'' des Dingsdags: >de Kerk wil de burgerlijke wet voor zich doen buigen;" des Woensdags: »de Jezuïeten willen zicli meester maken van den Staat;" des Donderdags: »de ultramontanen en Jezuïeten willen de maatschappij onder hun juk krommen;" des Vrijdags: »het vestigen eener priesterregering is het doel der ultramontaansche politiek;" des Zaturdags: »de Jezuïeten-heerschappij vóo'r alles en boven alles — ziedaar wat de ultramontanen verlangen;" des Zondags: -het is nu bewezen, en zoo helder als de dag, dat het ultramontanismus niets anders zoekt dan den Staat te brengen onder het despotismus eener priesterkaste." En daarna vangt het van voren af weder aan, even als in het oude minneliedje : Et le dimatiche tont est fini, Pour reeommencer le lundi! Opmerkenswaardig is het dat de polemist die geheele litanie , van Maandag tot en met Zondag, naar zijn zeggen, uit de Tijd haalt. Daar staat dit alles duidelijk geschreven, en nog veel meer even belangrijk en even opzienbarend. In ons hoofdartikel van laatstleden Maandag, onder anderen, heeft hij gelezen »dat de minister van financiën theokratische begrippen heeft." En nu moge het Dagblad van hem getuigen dat hij geen schrijver is, het zal hem toch de eer moeten laten van een lezer te zijn, zooals men er vruchteloos een tweeden zou zoeken. Wij zijn overtuigd dat geen enkele onzer andere lezers in onze beschouwingen, zoomin de stellingen van het lijstje als de bewering ontdekt zal hebben, dat de heer van Bosse theokratische gevoelens is toegedaan. Maar wat zij met hun allen niet konden lezen, dat las hij alleen!
De amerikaansche adverteerders zijn vermaard wegens hunne vindingrijkheid in allerlei grepen, welke de oplettendheid van het publiek naar hun aankondigingen kunnen trekken. Tot dusverre werden daarbij echter de hooge staatspersonen ontzien, doch dit schijnt nu ook niet meer het geval te wezen. Althans een new-yorsch dagblad bevat een advertentie vaneen hoedenmaker, Jones geheeten, welke woordelijk luidt als volgt:
»A 1 de burgers van de Vereenigde Staten weten dat het uiterlijke van den Prezident niet zeer gunstig is, en hij veel heeft van een sjouwerman.
»Heden hebben de wandelaars echter opgemerkt, dat de generaal Grant er vrij fatsoenlijk uitzag. De oplossing van dit ongehoord verschijnsel liet zich echter niet lang wachten. Het viel toch spoedig in het oog, dat de Prezident een hoed op het hoofd had, die gekocht was in den beroemden winkel van den heer Jones."
Tot toelichting van het wets-ontwerp tot bekrachtiging van eene met de Maatschappij tot Exploitatie van Staatsspoorwegen gesloten overeenkomst, dient het volgende:
Öp den ln Januarij 1870 zal het driejarig tijdvak verstreken zijn, binnen hetwelk de som van ƒ2,500,000, krachtens de wet van 29 December 1866 (Staatsblad n°. 223), tegen eene rente van 5 pCt., uit's Rijks schatkist, aan de Maatschappij tot Exploitatie van Staatsspoorwegen ter leen verstrekt, behoort te worden teruggegeven. De Maatschappij heeft echter onlangs, door tusschenkomst van haren direkteurgeneraal, niet slechts uitstel voor die terugbetaling, maar tevens verdere ondersteuning van Staatswege gevraagd, zoo tot herstel van haar krediet als tot behoorlijke voorziening in de aan haar opgedragen dienst.
De Regering is van gevoelen dat dit verzoek ernstige overweging verdient, zoo omdat de toestand der Maatschappij reeds veel is verbeterd, als omdat in weerwil daarvan het onthouden van verdere ondersteuning tot ontbinding der Maatschappij zou kupnen leiden, eene ontbinding, die op den hier te lande reeds zoo zeer uitgedoofden ondernemingsgeest zeker ongunstig zoude werken.
De ministers van Binnenlandsche Zaken en van Financiën gaven daarom in antwoord op het gedaan verzoek te kennen, dat de Regering niet ongenegen zoude zijn tot de inwilliging daarvan mede te werken, mits de noodige waarborgen konden worden verkregen om den Staat te vrijwaren tegen geldelijk verlies, en voorts in de koncessie verschillende verbeteringen wierden aangebragt.
Daar evenwel de tijd te kort scheen om een en ander voor te bereiden, en daarop vóór 1 Januarij 1870 de bekrachtiging van de wetgevende magt te verwerven , werd overeengekomen dat de direktie der Maatschappij, in afwachting der nadere onderhandelingen, van eene algemeene vergadering harer aandeelhouders magtiging zoude vragen tot het aangaan eener voorloopige overeenkomst, alleen strekkende om de terugbetaling der reeds geleende som van ƒ2,500,000 tot 1 Julij 1870 te doen uitstellen, in dier voege dat alle verdere met betrekking tot die som gemaakte bedingen tot aan het einde van den aldus verlengden termijn van kracht blijven.
Die magtiging werd den 27n September 1869 verleend en heeft de overeenkomst ten gevolge gehad, tot wier bekrachtiging het tegenwoordig ontwerp van wet wordt ingediend.
Na de uitreiking der medaljes in het Paleis voor Volksvlijt heeft Z. K. H. prins Alexander met zijn gevolg in de Mozes-zaal van het koninklijk paleis het dinee gebruikt, dat door den heer Zomerdijk-Bussink geleverd was. Verkorte balans der Ned. Bank volgens de Slo.ats-Courant: Diskonto-rekening. . . ƒ 54,575,498.991 Beleening-rekening . . s 37,825,505.— Munt en muntmat. . . » 78,301,067.63 Belegd rezervefonds. . » 3,277,355.— Geb. enmeub.d. Bank. » 438,963.26 Diverse rekeningen .. » 143,037.83. ƒ174,561,427.72 Kapitaal ƒ 16,000,000.— Rezervefonds » 3,344,259.61 Bankbiljetten i n omloop.» 130,663,390.— Bank-assignatiëninoml.» 210.30 Rekening-cour.-saldo's. » 22,629,237.27 Diverse rekeningen .. » 1,924,330.54
/174,561,472.72
's GRAVENHAGE, 19 Okt. H. M. de Koningin zal, naar wij heden vernemen, niet Donderdag, maar eerst a. s. Vrijdag van HDr. buitenlandsche reis in de rezidentie terugkeeren.
— HH. XX. HH. prins en prinses Frederik en Maria worden a. s. Vrijdag of Zaturdag van HDr. buitenlandsche reis mede in de rezidentie terugverwacht.
VOORBURG, 19 Okt. Het is van algemeene bekendheid dat er in het naburige Veur veel bloemkool geteeld wordt; minder bekend is het misschien, dat men zich daar reeds sedert lang toelegt op het winnen van bloemkoolzaad, niet alleen voor eigen gebruik, maar vooral voor den handel. Door de tamelijke groote voordcelen, die deze zaad-teelt soms afwerpt, terwijl er toch altijd goede rekening medegemaakt wordt, zijn devoorburgsche tuinders in de laatste jaren aangespoord, zich ook op het winnen van bloemkoolzaad toe te leggen. Vooral dit jaar is men hier, zoowel als te Veur, over den oogst zeer tevreden, daar men bij eene tamelijk groote hoeveelheid een termen prijs kan bedingen. Men spreekt van ƒ3.50 per i kilo. Ook de and ij vie-teelt is dit jaar onder Veur goed geslaagd. Omdat de struiken groot zyn en de boonen door den storm veel geleden hebben, is ook dit produkt goed van prijs. Vreesde men dus geen voordeeiig jaar te zullen hebben, de andijvie en het bloemkoolzaad zullen de verliezen, op andere produkten geleden, wel herstellen. ROTTERDAM, 19 Okt. Wij hebben Ternomen, dat het plan, onlangs hier ter stede ontworpen, totoprigtingeener Stoomvaartmaatschappij op Amerika, en aangedrongen bij het publiek met kracht en klem van redenen, nu bereids zou zijn opgegeven. (R. Ct.) NIEUWE DIEP, 10 Okt. Gisteren in den vroegen morgen strandde in het Westgat de spaansche brik Napoleon, kapt. Barrechio, met eene lading tabak en suiker van Havana naar Hamburg bestemd. De ekwipaadje, die moest vreezen dat het schip, door de felle branding, spoedig zou bezwijken en die door afmat ting en koude in den donkeren nacht geenerlei poging tot eigen redding kon aanwenden, zag bij het naderen van den dag een paar nietige vletten, benevens de boot van een loodsvaartuig naderen , welker bemanning, met bijna bovenmenschelijke krachten, zich door de branding een weg baande en het onbeschrijfelijke geluk mogt smaken de ekwipaadje, uit negen man bestaande, te redden en aan wal te brengen.
MAASTRICHT, 19 Okt. Gisteren heeft alhier plaats gehad de aanbesteding van de gedeeltelijke restauratie der oudste kathedrale kerk van Nederland, de hoofdparochiekerk van St. Servatius, volgens de teekeningen en onder de direktie van den architekt P. J. H. Cuypers. Het hoogste inschrij vingsbilj et liep t >tj 55,700; het laagste, van ƒ41,330, was van onzen stadgenoot, den heer J. van den Hof.
De belanghebbenden wenschen zich geluk met den aannemer, te meer, daar de aannemingssom beneden de begrooting is gebleven.
— De heer P. Regout, heeft aan den Paus 25 geperfektioneerde Remmingtongeweren ten geschenke gezonden. Zij zijn bestemd om er de Pauselijke gendarmerie mede te wapenen en vervaardigd in de fabriek van den heer Nagant, te Luik.
---

Telegrammen.
PARIJS, 20 Oct. Het Journal Officiel meldt, dat de ministers gisteren te Compiègne eene vergadering hebben gehouden , onder het voorzitterschap des Keizers. De heer Schneider woonde den ministerraad bij. Na afloop daarvan zyn eenige ministers herwaarts gekomen. Zij keerden heden naar Compiègne terug, om weder eene zitting te houden.
BAR-LE-DUC, 19 Okt. 'Een ontzettende brand, die 32 huizen in de asch legde en een schade van 250,000 fr. veroorzaakte, heeft eergisteren avond te Rembercourt, departement van de Maas, gewoed.
BAYONNE, 19 Okt. Van gisteren wordt uit Madrid gemeld, dat de oproerige beweging te Valencia op nieuw was begonnen. Toen de troepen der regering Zaturdag na de kapitulatie der oproerlingen met geweld de stad wilden binnendringen, werden zij met een geweervuur ontvangen. Het gevecht duurde gisteren bij de afzending van dit berigt nog voort. Er waren nieuwe versterkingen daarheen gezonden. Volgens zeggen worden door de opstandelingen de familie van den prefekt en die van een generaal als gijzelaars gevangen gehouden. Per telegraaf wordt uit Cadix melding gemaakt van eene ontmoeting nabij Übrique. Twee personen waren daarbij gedood. Op de telegraaflijn naar Frankrijk heerscht storing.
CATTARO, 19 Okt. Uit Rispowordt
gemeld* dut de troepen-, ondsr bescherming hunner batterijen , zich zonder gevecht opde hoogte van Lonenice hebben geposteerd. Hun geschut beheerscht de oir liggende berghellingen.
NEW-YORK, 18 Okt. De Prezident Grant heeft verklaard, dat hij geene bijeenkomst met een vertegenwoordiger van Rothschild heeft gehad. De leeraars der evangelische gemeenten te Boston hebben den geestelijke Hyacinthe plegtig ontvangen.
KONSTANTINOPEL, 20 Okt. Gisteren heeft de Keizerin der Franschen van den Sultan afscheid genomen en is heden naar Alexandrie vertrokken.
FLORENCE, 19 Okt. De generaal Menabrea is hier aangekomen. Het ontslag , door Ferraris aangeboden , is aangenomen. De kroonprins van Pruissen wordt op den i6D, de Keizer van Oostenrijk op den 28n hier verwacht. Er worden toebereidselen gemaakt voor hunne ontvangst en voor de revue der troepen, welke dan zal plaats hebben.
---

