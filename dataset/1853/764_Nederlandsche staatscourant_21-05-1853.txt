NEDERLANDEN.
Bij besluit van 19 Mei jl., n°. 56, hééft Zijne Majesteit goedgevonden tot burgemeester der gemeente Oegstgeest en Poelgeest te benoemen H. D. Ter Wee. Bij Zijner Majesteits besluit van den 18den Mei 1853, n°. 54, is benoemd tot procureur-generaal bij het provinciaal geregtshof in Noordbrabant , mr. A. van Galen, thans advocaat-generaal bij hetzelve hof. Bij Zjjneï Majesteits besluit van den 19den Mei 1853, n°. 45, is benoemd tot kantonregter te Wijk bij Duurstede, jhr. mr. L. H. van Asch van Wijck, thans griffier bij het kantongeregt te IJsselstein. By Zyner Majesteits besluit van den 19den Mei 1853, n°. 46, is benoemd tot procureur bij de arrondissements-regtbank teTiel, mr. S.Rink, advocaat en regter-plaatsvervanger bij gemelde regtbank. Bij Koninklijk besluit van den 19den Mei 1853, n°. 52, is benoemd tot. landmeter van de lste klasse bij het kadaster, de heer J. J. de Boer, thans landmeter der 2de klasse te Appingadam.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken brengt ter kennis van de belanghebbenden: 10. Het vergelijkend onderzoek der personen die als leerlingen voor de telegrafie wenschen te worden toegelaten, hetwelk, volgen 3 het sde lid der kennisgeving in de Staats-couranten van 19 —23 Maart jl., op den zesden Junij aanstaande was bepaald, wordt drie maanden uitgesteld, en zal nu in 's Gravenhage plaats hebben op den vijfden September 1853 en volgende dagen. 2°. Voor dat onderzoek moet men zich vóór of uiterlijk op den 15den Augustus 1853 bij het Departement van Binnenlandsche Zaken hebben aangemeld met een op zegel geschreven adres, bevattende naauwkeurige opgaaf van naam, voornaam en woonplaats. Gelijktijdig moeten worden overgelegd de bewijsstukken, aangewezen bij het 4de lid der kennisgeving in de Staats-couranten van 19 —23 Maart jl. 3°. De personen, die reeds ten gevolge dier kennisgeving verzoeken en bewijsstukken hebben ingediend, behoeven, zoo zij toelating tot het op den vijfden September te houden vergelijkend onderzoek verlangen, zich niet nader aan te melden. Hun zal, even als dengenen, die zich nog aanmelden, eene nadere oproeping geschieden. 4°. De overige bepalingen der aangehaalde kennisgeving blijven van kracht. 's Gravenhage, den lOden Mei 1853. Vak Reenex.
---

MINISTERIE VAN FINANTIEN.
De Minister van Finantien, Gelezen hebbende eene missive van een der arrondissements-directeurs der directe belastingen, enz., daarbij aan des Ministers beschikking onderwerpende een brief van een der ontvangers, houdende verzoek om inlichting, welke gouden en zilveren voorwerpen bedoeld worden bij art. 66 § 2 der wet van den 18den September 1852 (Staatsblad n°. 178), waarop de resolutie vanden lsten Maart 1853, n°. 74, betrekking heeft, daar hij vermeent, opgrond van dat wets-artikel, thans ook vrij te zijn, zoowel van inkomende als van waarborgregten, drinkbekers, messen, vorken, lepels enz., door reizende personen tot persoonlijk gebruik gebezigd wordende; welke vrijdom vroeger, volgens de bepaling van art. 3, § 9 der wet van den 19den Junij 1845 (Staatsblad n°. 28), zich slechts uitstrekte tot voorwerpen, voor Ujfsgebruik gebezigd wordende. Heelt, bij resolutie van 7 Meijl., n". 64 , goedgevonden, den arrondissements-directeur te kennen te geven, dat, door het verschil der woorden Ujfsgebruik en persoonlijk gebruik, in de bovenbedoelde wets-artikelen voorkomende, geenszins bedoeld is, den vrijdom van keuring, waarborgbelasting en stempeling meer te beperken of uit te breiden dan den vrijdom van inkomende regten, toegekend aan de gewone bagagie, welke reizende personen met zich voeren tot hun lijfsgebruik, in onderscheiding van voorwerpen van handel; dat clan ook vrijdom van keuring, waarborgregten en stempeling, zoowel als vrijdom van inkomende regten, aan die zilveren en gouden voorwerpen gelijkelijk moet worden verleend, welke reizende personen met zich voeren en geacht kunnen worden, niet tot handel te dienen, maar hetzij voor hun lijfsgebruik, hetzy voor hun persoonlijk gebruik werkelijk te zijn bestemd. De Minister van Finantien, Nader gelet op de resolutie van den 21sten April 1853, n°. 94, de bepaling inhoudende , .. dat voortaan in de zeebrieven , behalve het aati» tal lasten, zoo als thans reeds geschiedt, tevens zal worden ingevuld » het aantal zeetonnen, in den meetbrief voorkomende", Heeft, bij resolutie van 7 Meijl., n°. 66, goedgevonden , met wijziging in zooverre van art. 33 der instructie voor de scheepsmeters en jjkmeesters, van den 20sten October 1819, n°. 1, te bepalen, dat voortaan -, in het door de scheepsmeters af te geven certificaat van de gedane meting, hetwelk, blijkens dat artikel, ter bekoming van eenen zeebrief, door belanghebbenden behoor-t te -worden overgelegd , behalve het aantal lasten, tevens het aantal der gemeten zeetonnen zal behooren te wordea vermeld. • De Minister van Finantien, Gelezen hebbende eene missive van een der arrondissements-directeurs der directe belastingen enz., daarbij inlichting verzoekende aangaande de vraag of aan zoutzieders eenige kosten in rekening kunnen worden gebragt, ter zake der verificatie eener, na de eerste opmeting, volgens § 15 van het volledig zamenstel der wetten op het zout, veranderde den? Heeft bij resolutie van 10 Meijl., n°. 56, goedgevonden, den arrondissements-directeur te kennen te geven, dat de Minister van oordeel is, dat in het bedoelde geval geene kosten aan de zoutzieders in rekening moeten worden gebragt.
---

BUITENLANDSCHE BERIGTEN. BELGIE.
De Brussélsche dagbladen berigten dat Koning Leopold zijn verblijf to Weenen een paar dagen verlengd heeft en zich eerst den 21sten of den 22sten naar Dresden zal begeven, terwijl de Koning van Pruissen den 18den uit Berlijn naar Weenen vertrokken is. — In een vorig nommer is reeds gewaagd van de vergadering van afgevaardigden der onderscheiden Belgische kamers van koophandel, dio dezer dagen te Brussel onder voorzitting van den minister van finantien gehouden is om te overwegen in hoeverre hetgeen nog van het differentiële stelsel in de Belgische tariefwetgeving is overgebleven, dient in stand te worden gehouden. De Indépendance Beige deelt thans nog eenige bijzonderheden omtrent het verhandelde in die vergadering mede. Daaruit verneemt men onder anderen dat het gouvernement aan de Kamers wil voorstellen alle voor don scheepsbouw benoodigde stoffen, hout uitgezonderd, van invoerregt vrij te stellen. Het genoemde half-offieiele blad besluit zijne mededeeiing aldus : » De meerderheid der vergadering heelt zich verklaard voor het behoud der differentiële regten naar gelang der vlag en dor herkomst, en voor het verleenen der voordcelen van den regtstreekschen aanvoer aan schepen die onderweg eene haven aangedaan hebben. Zij wil derhalve de bestaande wets-bepalingen gedeeltelijk in stand, houden. Evenwel is ook weder op deze bijeenkomst gebleken, hoezeer de deskundigen terugkomen van de denkbeelden waarop de wet van 1844 en het daardoor ingevoerde differentiële stelsel gegrond zijn. Niemand toch van de afgevaardigden onzer kamers van koophandel heeft voorgesteld alles in stand te laten wat nog van dat stelsel overgebleven is ; eenstemmig is de vereenvoudiging onzer thans zoo ingewikkelde tariefwetgeving verlangd: en aangaande het binnenloopen in de havens van het Kanaal is door de meerderheid het vrijgevïgste denkbeeld omhelsd. Er zal dus weder een steen worden losgemaakt van het in 1844 opgetrokken gebouw. Nog eenig geduld, en men zal het geheel zien sloopen."
---

FRANKRIJK.
Het Wetgevend Ligchaam heeft in zijne zitting van den 18den dezer de algemeene beraadslaging over de staatsbegrooting van 1851 aangevangen en ten einde gebragt. Het merkwaardigste hetwelk deze zitting heeft opgeleverd, is eene rede van den heer de Flavigny. Hij zeide dat de staat van 's lands zaken hem niet zoo gunstig toescheen als de reo-e---ring dien voorstelde; dat inzonderheid het finantieel evenwigt in de aanhangige staatsbegrooting slechts kunstmatig hersteld was en bij de eerste onverwachte gebeurtenis zou kunnen verdwijnen. Hij herinnerde verder, met meer of minder scherpe afkeuring, de voornaamste maatregelen die het tegenwoordige gouvernement sedert zijne yestigino- had genomen, van de vrijstelling van Abd-el-Kader af tot de opri"tin<* der Fransche Beleeningsbank toe, welke instelling hij laakte als bevorderlijk voor beurs-zwendelarijen en windhandel. Hij klaagde dat het gouvernement te gemakkelijk en zonder genoegzame voorzorg magtiging verleende tot allerlei industriële ondernemingen, en hij zag met leedwezen personen van hoog aanzien aan het hoofd van zoodanige ondernemingen treden. Hij besloot al zijne aanmerkingen met te verklaren dat het Wetgevend Ligchaam in de daad geheel magteloos was. » Men spreekt zoo veel," vervolgde hij, » van de behoefte der burgermaatschappij aan een krachtig gezag; laat mij u zeggen wat eigenlijk gezag is. Waar gezag heelt alleen het staatshoofd, hetwelk alle in de burgermaatschappij aanwezige magten om zich heen schaart om door haar voorgelicht en geleid te worden, maar niet het staatshoofd hetwelk alle andere magten opheft als of het zelf alles doen en alles zijn konde. Blinde onderwerping en onverdraagzaamheid van overijverige dienaren zijn geen hechte steun voor eenig gezag; het wordt door opregtheid en vrijmoedigheid beter gediend." De heer Bsroche, een der met de verdediging der staatsbegrooting fcélaste Staateraden, beantwoordde de aanmerkingen van den heer Flavigny met warmte en niet zonder drift. Hij zeide onder anderen dat men zich naauwelijks een denkbeeld kon vormen van de verdrietelijkheden die den minister van openbare werken eiken morgen wachtten, daar hij dagelijks bestormd wierd met aanvragen om concessie voor meer spoorwegondernemingen dan met al het goud van Californie zouden kunnen worden uitgevoerd. Ten bewijze dat het gouvernement den windhandel niet wilde aanmoedigen, herinnerde hij dat onlangs eene vergaderplaats van Parijsche speculanten, die in de daad eene tweede beurs was geworden, door de politie was gesloten. Verder wees hij op den koers der Fransche fondsen als een blijk van het vertrouwen der kapitalisten op het gouvernement en op 's lands welvaart. De commissie van het Wetgevend Ligchaam, die belast was met het onderzoek van het wets-ontwerp strekkende om, als nationale belooning voor de door den maarschalk Ney bewezen diensten, aan zijne weduwe eene geldsom van fr. 300,000 uit de schatkist toe te leggen, heeft van wege het gouvernement kennis ontvangen dat het de voordragt voor alsnog niet in beraadslaging wilde brengen. De commissie had zich, gelijk men weet, schier eenstemmig tegen het wets-ontwerp verklaard. — In buitenlandsche dagbladen was dezer dagen gemeld dat een Fransch oorlogsvaartuig getracht had een eilandje in de Roode Zee in bezit te nemen, en dat Fransche oorlogschepen met vijandelijke bedoelingen op weg waren naar de Sandwichs-eilanden. Het een en het ander wordt door de Patrie tegengesproken : volgens dit half-officiele blad kruisen in de Roode Zee twee Fransche oorlogsvaartuigen met geen ander doel dan om den handel van Frankrijk en deszelfs diplomatische vertegenwoordigers te beschermen, en is de Fransche consul op de Sandwichs-eilanden met de regering derzelve thans op goeden voet.
---

