Landbouw en Veeteelt.
VEREDELING DER AARDAPPELEN DOOR KRUISING. Te Weenen heeft een thans tachtigjarige geneesheer, de ridder M alfa t ti , de aardappelen ziekte onzer dagen met naauwgezetheid nagegaan ; terwijl zijne toepassing van de door hem gemaakte opmerkingen met den besten uitslag schijnt bekroond te zijn. Mal fa tt i namelijk onderscheidt bij het leven der planten in het algemeen, en bij dat van den aardappel in het bijzonder, twee verschillende tijdperken; het eerste tijdperk, dat van eigene ontwikkeling, den groei , noemt hij het mannelijke, en aan het tweede, dat van eigenlijke vermenigvuldiging, heeft hij den naam van het vrouwelijke gegeven. Nu heeft hij verder opgemerkt, dat de ziekte der aardappelen nimmer in het eerste, altijd in het tweede tijdperk intreedt, waaruit hij het gevolg atieide , dat de vrouwelijke krachten bij den aardappel zouden vertiaauwd , gedeeltelijk uitgeput zijn. Door dit denkbeeld geleid , kwam hij verder op de gedachte om de vrouwelijke werking te versterken door eene kruising niet der plant met eene andere, maar der knollen met die van andere planten, welke kruising door hem met den naam van huwelijk bestempeld wordt. Vier verschillende planten zijn hem bij zijne proeven ten deze doelmatig voorgekomen , • namelijk de Ilebanthus tuberosus (aardpeer of topinamboer), de Dahlia variabilis , de Cyclamen europceum en de Cardu*s hispanica. De behandeling is zeer eenvoudig: Men snijdt den poot-aardappel in stukken, zorgende dat ieder stuk met ten minste één oog voorzien is. Op dezelfde wijze gaat men te werk met de dahlia's en aardpeeren , maar de knobbeltjes van den cyclamen worden geheel gelaten. Naast en in aanraking met elk stuk aardappel, plant men een stuk van de beide eersten of een knobbeltje van den laatsten of eindelijk een struik van den distel, en hierna gaat alles als van zelven voort. Maar nu den uitslag dezer handelwijze? Hij mag met het volste regt hoogst wonderbaar genoemd worden. De twee afzonderlijke plantendeelen hebben zich zoo innig met elkander verbonden, dat er als het ware slechts eene enkele plant uit ontstaan is, maar toch ook eene plant, waarin de eigenschappen der beide grondplanten getrouwelijk worden aangetroffen. De worteltjes, de stammen, de knollen waren zoo innig in elkander gedrongen en gemengd, dat men bij de inzameling de grootste moeite had om dezelve van elkander te scheiden. Bovendien blijven de knollen van de ziekte geheel vrij. Immers, op eenen akker, gedeeltelijk met gewone aardappelen op de oude wijze, gedeeltelijk met verhuwelijkte gepoot, waren al de knollen en struiken van de eerste door de ziekte aangedaan, en een groot derde gedeelte der knollen was geheel bedorven; terwijl bij de laatste niet de minste ziekte-verschijnselen waar te nemen waren, en zelfs niet een enkele zieke knol gevonden Werd. En nog meer: niet alleen waren deze knollen vrij gebleven van de ziekte, zij waren bovendien nog aanmerkelijk verbeterd, als veredeld; zij onderscheiden zich vooral door hunne uiterlijke schoonheid, hunne ontwikkeling en hunnen overvloed, waarbij nog moet gevoegd worden, dat hunne flaauwe meelsmaak aanmerkelijk verbetert, en zulks in verband met de eigenschappen van het Plantendeel, waarmede de kruising is verrigt. Vooral de Spaansche distel Werkt ten deze uiterst gunstig, aan de aardappelen den smaak van de beste artiehokken mededeelende. Die, welke met den cyclamen verbonden waren, hadden eenen eenigzins prikkelenden smaak verkregen; van de aardpeer hadden zij den aangenamen en meer sterken smaak en van de dahlia's den meer zoeten smaak overgenomen. Bij aanwending van den aardpeer en de dahlia ontwikkelen deze planten zich op hunne gewone wijze, en men treft bij dezelve geene bijzondere verschijnselen aan; maar geheel anders is het bij den cyclamen en den distel: hunne uitwendige groei is bijna geheel afwezig; men zou zelfs zeggen, dat de cyclamen weggestorven en de proef mislukt was; terwijl men van den distel naauwelijks hier en daar tusschen de aardappelenstengels eenig spoor aantreft. Evenwel, de veredeling heeft niet minder in het oog loopende plaats gehad, en men treft in den grond de schoonste en grootste aardappelen aan, zoodat het schijnt als of de genoemde bijplanten al hun sap en levenskrachten aan het welvaren van den nabuur , den aardappel, hebben ten offer gebragt. Nog meer, bij den cyclamen is niet alleen de plant kwijnende gebleven , maar zij, schijnt zelfs hare gezondheid verloren te hebben , daar zich bij elke plant eenige zieke knollen voordoen, terwijl geen enkele aardappel eenig spoor van ziekte aantoont. Aangaande de behandeling met den distel valt ten slotte nog op te merken, dat de aardappelenplant zich in dat geval als eene wezenlijke bijplant voordoet en bijna geene eigene struiken meer heeft.
---

koophandel, Zeevaart en Visscherij .
r- KORTE BESCHRIJVING VAN DE IN DEN HANDEL MEEST VOORKOMENDE DROOGERIJEN. Over het algemeen, treft men onder de jonge Nederlanders, die zich voor den handel moeten bekwamen , voortdurend eene zeer geringe mate van voorloopige bekendheid aan met artikelen , met aardrijkskunde en met andere daartoe noodzakelijke kundigheden, en meer nog bestaat bij de meesten gebrek aan de zod onontbeerlijke lust en ijver om het in al het vereischte tot eenige hoogte te brengen. De mislukking der handelschool te Amsterdam is daar, om, onder meerdere bewijzen, de waarheid van het laatste te staven. Aldaar toch konden de jongelieden , vódr dat zij op de kantoren komen, of terwijl zij reeds op dezelve geplaatst zijn, zich behoorlijk in al het noodige oefenen om tot wetenschappelijke handelaren gevormd te worden; maar hoe weinigen hebben er een ijvervol gebruik van gemaakt! Doch ook in dit opzigt staan onze gevestigde handelaren doorgaans zeer ver achter onze naburen, de Duitschers. Niettegenstaande de zoo hoog geroemde verbeteringen in ons lager onder-Wijs, wordt bij ons, in het algemeen genomen, veel minder werk gemaakt van de behoorlijke opleiding tot den koophandel, dan in Duitschland ; alwaar ook de voorloopige kundigheden, met meerdere degelijkheid onderwezen worden. En aan de andere zijde moet erkend worden, dat er bij de jongelieden van die natie meestal grootere begeerte bestaat, om zich bekend te maken met al wat tot den handel behoort, dan bij ons. Eene ondervinding van bijna 40 jaren in eene betrekking, waardoor ik zoo wel over Nederlandsche als over Duitsche jongelieden en bovendien over meer gevorderden in jaren, een juist oordeel vellen kan, doen mij tot leedwezen voor onze natie, deze ongunstige getuigenis afleggen. Wij willen op nieuw trachten eene meerdere belangstelling bij onze vaderlandsche handelaren inde voor hen zoo noodige waren-kennis op te wekken, door in dit Weekblad waarin reeds zoo veel belangrijke mededeelingen wegens handel geplaatst zijn, en dat door allen, die tot den handel in eenige betrekking staan, moest gelezen worden dein den handel meest voorkomende droogerijen te omschrijven. Men verwachte. echter geeue breedvoerige behandeling van dit zoo uitgebreid artikel, maar slechts eene korte opgave, voldoende om eenige kennis van de bijzondere soorten, den oorsprong, het gebruik, de kenmerken enz. te erlangen. Gelijk men weet, vermelden de prijs-couranten meest al niet dan de Latijnsche namen, wij zullen ook de Nederlandsche, voor zoo ver die bestaan, als mede de vreemde, die te pas kunnen komen, bij elk artikel opgeven. Van enkele artikelen zal, zoo wij hopen, eene meer uitvoerige vermelding niet onwelkom zijn. Eenige droogerijen , die bij de behandeling van Aden in het voorgaande jaar zijn voorgekomen, gelieve men inde daarvoor aangewezen nummers na te zien. ABEL MOSCHZAAD. Dit zaad, ook Muskuskorrelen of Hibuskuszaad geheeten , behoort in Egypte, China en West-Indië tehuis. De laatste soort is de beste, en valt doorgaans grooter van stuk dan de anderen. Het is klein, onregelmatig niervormig, uitwendig grijs-bruin en wit gevlekt ter plaatse, waar het aan de peul heeft vastgezeten. De smaalt is zacht en aromatickbitter; de reuk komt zeer nabij aan dien van den muskus. Deze zaadkorrels worden gebezigd ter bereiding van reukwater , en somtijds voor geneesmiddelen. Men moet de korrels verkiezen die verseh en welriekend zijn; de zwarte en doffe zijn in het gebruik van geene waardo. Latijnsche benaming Semen Abel Mosch. Hibiscus. Abel Moschus. Fransche „ Graine musquée. Ambretie. Engelsche „ Muskseed. The Sarget leaved hibiscus. Duitsche „ Abel Moschi. Bisamkürner. acacia (‘). Bij hetgeen wij ter aangehaaldo plaatse van de Arabische acacia gemeld hebben , voegen wij thans nog, dat de Duitsche of de acacia Germanica het sap is der onrijpe vrucht van de kleine slee-pruim , die door geheel Duitschtand in het wild groeit, en welk sap door lang koken tot eene zeer stevige brei verdikt wordt. Vervolgens verder uitgedroogd zijnde, brengt men deze acacia als harde, donker-bruine of zwarte plaatjes of koekjes inden handel. De Duitsche acacia lost zich gedeeltelijk in water op, en is pruimachtig-rins van smaak. De Egyptische, die wij als de echte (vera) hebben bekend gemaakt, is wel rins, doch daarbij eenigzins zoetachtig. De zelfstandigheid van de laatste is hard, blinkend en niet ligt fijn te wrijven. De lederbereiders in Cairo gebruiken deze acacia tot zwart-verwen der huiden. De ligt verwrijfbare , met zand of vreemde stoffen vermengde stukken, zijn gemakkelijk te onderscheiden. In al de Europesche talen behoudt dit artikel denzelfden Griekschon naam: „ Acacia.” Letterlijk vertaald, heet dit woord zonder boosheid, omdat do steken van de prikkel der hoornen, waaraan de vrucht groeit, geenen pijn veroorzaken. ACORUS. De Acorus, ook kalmus en kalmoes genaamd, is een wortel ter lengte van 1 tot 3 voet en ter dikte vau 1 tot 2 vingers. Hij is hier en daar met kleine, ronde, celswijze holligheden en vezelen bezet. Voorts is hij eenigzins sponsaehtig van aard en daardoor ligt. Verder is hij van eenen ronden, een weinig plat gedrukten vorm, en uitwendig groen of roodachtig wit, van binnen meer zuiver wit van kleur, welke kleur echter door den tijd meer roodachtig wordt. Zijn smaak is scherp specerijachtig en zijn reuk niet onaangenaam aromatiek. Men bezigt hem inde geneeskunde, en ook de koekebakkers beleggen met dunne schijfjes van dezelve verschillende soorten van koek. Verre weg de meeste kalmoes, die bij ons gebruikt wordt, is Inlandsch. Men vindt haar overvloedig aan de kanten van slooten enz. De nitlandsche wortel werd voorheen alleen uit de Levant aangevoerd, doch komt thans in gelijke goede hoedanigheid uit het graafschap Norfolk, in Engeland. Hij moet, om van goede kwaliteit geacht te kunnen worden, verseh ~ blank, van vezelen ontdaan, sterk riekende on mooijelijk te breken zijn. Vooral dient men achtte geven, dat hij niet door den worm is aangestoken, waaraan hij zeer onderhevig valt. (Wordt vervolgd.) VRIJHAVENS IN MEXICO. Men meldt uit Mexico van den 18>l«n Junij jh, dat bij het nieuwe tarief tot vrijhavens zijn verklaard de volgende havens der republiek inde golf van Moxieo, als: Sesal, Campecbe, San Juan Baptista de Tabasco, Veracruz, Tampico de Tamaulipas en Malamora, mitsgaders Acapulco, Manzanitla, San Bias, Mazatlan en Gaimas inde golf van Californië, voorts Matamoras, Presedio del Nor te en Paso del Norte aan de noordelijke en Comitan on Truxilla Chico aan do zuidelijke grens. Dit tarief zal ten aanzien van schepen, uit Europa naar de golf van Mexico bestemd , met 1 October aanstaande in werking komen.
---

