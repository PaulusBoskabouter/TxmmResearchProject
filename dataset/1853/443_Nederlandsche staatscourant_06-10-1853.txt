NEDERLANDEN. MINISTERIE VAN BINNENLANDSCHE ZAKEN.
Bij beschikking van den 4den October 1853, n°. 122, heeft de Minister van Binnenlandsche Zaken, met wijziging der beschikking van 23 Maart 1853, n°. 121, 2de afd., het onderkiesdistrict Eede (hoofdkiesdistrict Middelburg) opgeheven en deze gemeente voor de verkiezing van leden der Tweede Kamer van de Staten-Generaal bij het onderkiesdistrict Aardenburg gevoegd.
---

BUITENLANDSCHE BERIGTEN. TURKIJE.
Door telegraphischo berigten uit Weenen van eergisteren, Maandag, zijn geruchten naar Londen en Parijs overgebragt, volgens welke in den Divan thans ook de meer gematigde raadslieden des Sultans zich voor den oorlog zouden verklaard hebben. Deze geruchten hebben gisteren aan de Londensche en aan de Parijsche beurs den prijs der staatsschuldbrieven en andere effecten, die weder begonnen waren te rijzen, op nieuw aanmerkelijk doen dalen. Men vermoedt dat de aanleiding tot die geruchten gelegen is in het feit dat de Porte in haar besluit om de Weener nota niet zonder verandering aan te nemen, volhardde, niettegenstaande Rusland verklaard had geene verandering daarin te zullen gedoogen, en alhoewel zij bedreigd werd met het gevaar van bij volhardende weigering door hare bondgenooten aan zich zelve te worden overgelaten. Men wist toen te Konstantinopel nog niet, dat de Wcstersche mogendheden later begrepen hebben haren bijstand niet te kunnen afhankelijk maken van de aanneming eener nota aan welke Rusland in der daad de uitlegging gaf die de Divan wilde afweren on die de conferentie verklaarde niet overeen te komen met hetgeen zij bij het opstellen der nota bedoeld had. — De Indépendance Beige ontvangt van haren doorgaans goed onder - rigten correspondent een schrijven uit Konstantinopel van den 22sten September, hetwelk onder moor het volgende inhoudt. » Sedert gisteren hoort men hier weder algemeen van een aanstaanden oorlog spreken. Er zoude, naar men verzekert, eene nieuwe ligting van manschappen voor het Turksche leger in het gansche rijk voorgenomen zijn; en men is bezig met het tellen van de mannelijke bevolking der hoofdstad. De spanning der gemoederen wordt niet minder; ook is de houding der ulema's niet geschikt om ze te bedaren ; zij trachten het volk op te winden door oorlogzuchtige toespraken, en houden onderling veelvuldige bijeenkomsten, die de overheid niet kan of niet wi[ beletten; men spreekt van eene nieuwe demonstratie, die zij , ten getale van zeven of acht honderd, eerstdaags bij den Sultan zouden willen doen. » Alzoo wordt de staat der zaken hier met eiken dag hagchelijker; en algemeen ziet men eene of andere groote krisis in den eersten tijd te gemoet. Eenigen meonen dat zij nog zou kunnen worden verhoed door eene verandering in do zamenstelling van het Turksche ministerie; maar dit middel zou thans waarschijnlijk ongenoegzaam zijn. De Turksche bevolking wil den oorlog; en een bewind, iioe dan ook zamengcsteld, hetwelk haar daarvan wilde afbrengen, zou zich niotkunnen staande houden. Het gouvernement moet, goed- of kwaadschiks, in den geest der bevolking handelen; en men verwacht dan ook elk oogenblik een of ander krachtig besluit van hetzelve. Intusschen heeft het, naar verzekerd wordt, bij de gezanten van Frankrijk en Engeland stappen gedaan ten einde hen te nopen om de geheele vereenigde vloot van Beschika naar Konstantinopel te ontbieden. ii De heer Brown, de eerste tolk van het gezantschap der Vereenigde Staten, die de betrekking van zaakgelastigde waarnam tijdens de opschudding te Smyrna wegens de inhechtenisneming van Koszta, is dezer dagen naar Smyrna vertrokken. Het doel zijner reize is', zegt men, ten gevolge eener alhier getroffen schikking het bevel aan den Franschen consul-generaal te Smyrna over te brengen, om Koszta, welke sedert de bekende voorvallen door dien consul in verzekerde bewaring gehouden werd, aan boord van een naar Engeland bestemd schip te brengen." —De Oesterreichische Correspondent, een half-officieel orgaan der Oostenrijksche regering, behelst in haar nommer van den lsten dezer het volgende artikel, waarvan reeds op grond eener telegraphische depêche melding is gemaakt. » Het publiek rigt het oog naar het kamp van Olmütz, niet alleen wegens den aldaar ten toon gespreiden militairen luister, maar ook in de natuurlijke onderstelling dat het bezoek van den verheven vriend en bondgenoot onzes Keizers, vergezeld van zijne vertrouwdste raadslieden , gelegenheid zou geven om het over de Oostersche vraag eens te worden. Al zijn wij niet in staat over de uitkomst der te Olmütz gehouden conferentie bijzonderheden mede te deelen, wij meenen toch to kunnen verzekeren dat de aldaar gevoerde beraadslagingen blijken dragen van den ook van Ruslands zijde betoonden wil om niet alleen den Europeschen vrede in stand te houden maar ook aan de Porte een middel aan te bieden waardoor de aanhangige geschilpunten kunnen worden vereffend zonder verkorting harer waardigheid en zelfstandigheid. Wij mogen er bijvoegen dat de tekennen gegeven bezorgdheid voor later uit Ruslands tegenwoordige handelingen af te leiden gevolgtrekkingen van nadeeligen aard voor Turkije, naar wij met zekerheid vernemen, zooveel mogelijk in aanmerking genomen werd; en dat het Keizerlijk Russische kabinet ook in deze moeijelijke gesteldheid op de wenschen en inzigten der overige mogendheden prijs stelde en acht sloeg op eene wijze welke, gelijk wij hopen, die erkenning en beantwoording zal vinden zonder welke aan de langdurige cri allezins nadeelig werkende spanning der gemoederen geen einde kan komen. De Porte echter zal niet uit het oog verliezen, hoe gevaarlijk het voor haar zelve zou zijn toe te geven aan eenen aandrang die in strijd is met alle wijze staatkunde gelijk met de denkwijze en gezindheid der gansche Christen-wereld." — Een der koningsgezinde Parijsche bladen, de Assemblee Nationale had berigten omtrent de ontmoeting van souvereinen en diplomaten te Olmütz medegedeeld, volgens welke eene vreedzame vereffening van het Turksch-Russische geschil thans tot stand scheen te zullen komen, niet door toedoen der Weener conferentie maar door eene overeenkomst tusschen de Noordsche mogendheden. Deswege heeft het blad jl. Maandag eene waarschuwende berisping vanwege het Fransche gouvernement ontvangen, als zijnde die berigten onjuist en van eene verkeerde strekking. Te gelijker tijd is het]artikel van het genoemde blad beantwoord door een half-officieel orgaan der Fransche regering, de Patrie. De onderhandelingen tot vereffening van het Turksch-Russisch geschil zijn niet afgebroken, zegt dit blad; de Weener conferentie is niet ontbonden: integendeel, de diplomatie streeft met verdubbelde inspanning naar eene vreedzame beslechting , te meer daar in den tegenwoordigen staat der zaken do loop der gebeurtenissen nieuwe en onoverkomelijke verwikkelingen zou kunnen, te weeg brengen. Verder verklaart de Patrie dat eene afzonderlijke overeenkomst der Noordsche mogendheden, waarbij Frankrijk en Engeland zouden voorbijgegaan zijn, niet bestaat noch bestaan heeft, en dat Oostenrijk en Pruissen evenmin als Frankrijk en Engeland, onregtvaardige magtsuitbreiding van Rusland willen gedoogen. — Aan de Londensche Times wordt uit het kamp van Olmütz onder dagteekening van den 20sten September het volgende geschreven: »De conferentien tusschen Rusland en Oostenrijk zijn geëindigd, en Keizer Nikolaas is heden nacht van hier vertrokken. In plaats van de tallooze geruchten te vermelden die in het kamp in omloop kwamen gedurende die conferentien , heb ik willen wachten tot ik iets zekers konde schrijven. » Keizer Nikolaas en de Russische rijkskanselier hebben aan den Keizer van Oostenrijk en aan den voorzitter van het Weener 'kabinet, den graaf von Buol-Schauenstein , de stelligste verzekeringen gegeten dat er nu noch immer gedacht wordt aan eenige afzonderlijke stappen van Ruslands zijde, strekkende tot omverwerping van hst Turksche Rijk, en dat des Keizers eenige doel is de gansche aangelegenheid met eere af te doen , en zoo spoedig mogelijk een eind te maken aan de thans op de Europesche geldmarkt heerschende onzekerheid. Daartoe wordt door de kabinetten van Weenen en St. Petersburg gewenscht dat mot medewerking van Engeland, Frankrijk en Pruissen, de gezamenlijke bemoeijingen der Weener conferentie worden hervat, en dat zij eene verklaring ontwerpe die geschikt zij om»de Porte geheel gerust te stellen en door haar zonder bedenking aangenomen te worden."
---

ITALIE.
Aan een zeer geacht Turynsch dagblad, do liberale Parlamento, wordt uit Rome, onder dagteekening van den 25sten September, het volgende geschreven: » Onder de Italiaansche liberalen bestaat groote verdeeldheid, ja eene volslagen scheuring. In de maand Julij laatstleden hadden zij dringende bevelen van Mazzini ontvangen om zonder verwijl hand aan het werk te slaan. Onder do liberalen verschilden de gevoelens hieromtrent ; men kwam overeen bij nacht eene bijeenkomst te houden om zich onderling te verstaan. Zestig personen vereenigden zich. Na eene langdurige beraadslaging, werd de vraag in stemming gebragt of men de voorschriften van Mazzini zou volgen. Deze werd met bijna algemeene stemmen, 57 tegen 3, ontkennend beantwoord, tot groote blijdschap dergenen die alle voorstanders van Italie's onafhankelijkheid en politieke vrijheid tot ée'ne partij wenschen vereenigd te zien, onverschillig of zy met Mazzini bepaaldelijk den republikeinschen regeringsvorm verkieslijk achten of niet."
---

FRANKRIJK.
Het Journal des Débals van gisteren zegt: » Verscheiden provincial nieuwsbladen maken melding van bevelen dezer dagen van ons ministerie
van oorlog uitgegaan, en die naar alle doelen des lands schijnen gezón* den te zijn. Volgens die bevelen moeten de officieren en soldaten die met verlof afwezig zijn, onverwijld opgeroepen worden om zich weder by hun corps te voegen, terwijl tot nader order geen nieuw verlof mag verleend worden." — Een der beroemdste geleerden van Frankrijk, de heer Francois Arago, is den 2den dezer aan het observatorium van Parijs, hetwelk sedert lang onder zijn bestuur stond, overleden, in den ouderdom van 67 jaren.
---

