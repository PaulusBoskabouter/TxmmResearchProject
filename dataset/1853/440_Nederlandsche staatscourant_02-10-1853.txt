TURKIJE.
In eene beschouwing der Turksche aangelegenheden, welke de zucht verraadt om het publiek in Engeland zoo veel mogelijk gerust te stellen, zegt de Londensche Times van jl. Donderdag: » Er zijn geene schepen uit Engeland afgezonden tot versterking van ons eskader in de Middellandsche Zee; er is geene nieuwe staatkunde aan onzen gezant te Konstantinopel voorgeschreven; er is geene de minste verandering in de inzigten van ons kabinet gekomen; noch is er iets van bekend dat het Oostersche vraagstuk, sedert het laatstelijk door ons beschouwd werd [dat is sedert jl. Dingsdag] in eenig opzigt een ander voorkomen aangenomen heeft. De Engelsche en de Fransche regering hebben steeds het vaste voornemen gehad zich te verzetten tegen cfe vergrooting van Rusland ten koste van Turkije, hoewel zij, o-elijk elk wijs gouvernement, wenschten en nog wenschen haar doel zoo mogelijk te bereiken met minder opoffering dan ten koste van een Europeschen oorlog. Of zulks haar gelukken zal, moet nog blijken; maar terwijl zij bij de onderhandelingen inschikkelijkheid aan den dag letrgen, hebben zij tevens door de tegenwoordigheid harer vloten van den beginne af getoond bereid te zijn indien zij mogten geroepen worden om op eene andere wijze tusschen beide te komen. De toestand der Turksche hoofdstad, zoo als die door de regtstreeksche mededeelingen van den Divan zelven kenbaar was, werd geacht de verschijning noodig te maken van twee of drie oorlogsschepen tot ondersteuning van het Turksche gouvernement; en de Fransche en Engelsche gezanten hebben volmagt om, des noodig achtende, de gansche vloot tot datzelfde doel te ontbieden. Ziedaar al wat er is geschied. n Aangaande de aanzienlijke versterkingen die gisteren naar den Bosporus zouden gezonden zijn, iets dergelijks is niet geschied noch het plan fewecst. Op den bepaalden tijd zullen zekere schepen naar de Middellandsche zee stevenen om, naar de bestaande verordeningen, do schepen af te lossen voor wior bemanning de diensttijd ten einde loopt. Mogt het alsdan door de omstandigheden vereischt worden, dan kan ons eskader deze schepen behouden als eene vermeerdering, in plaats van ze huiswaarts te zenden ; en in hunne plaats zullen andere schepen voor de dienst op onze kusten worden aangewezen. Dit zijn louter gebeurlijkheden onafscheidelijk van het houden eener oorlogsvloot op een buitenlandschen scheepspost; in hoeverre zij werkelijk zullen plaats grijpen, zal van de omstandigheden en den loop der gebeurtenissen afhangen. » Niemand kan nog zeggen hoever de Keizer van Rusland in zijne eischen , of de andere mogendheden in haar verzet daartegen gaan zullen. De vraag is thans of hetgeen de Keizer van Rusland bevonden zal worden nog te vorderen , van genoegzaam gewigt is om grond voor eenen oorlog op te leveren, en of hij, wanneer hem bepaaldelijk de keuze tusschen vrede en oorlog gegeven wordt, volharden zal of terugdeinzen. » Van de souvereiniteit en de onafhankelijkheid der Porte te spraken, is niets dan scherts: had de Porte nog eenige onafhankelijkheid of souvereiniteit bezeten, dan zou de tegenwoordige verwikkeling zich nimmer voorgedaan hebben. De Keizer van Rusland heeft reeds krachtens verdragsbepalingen regten jegens de Porte die hare souvereiniteit geheel opheffen. De regten der Porte waren sinds lang niet meer ongeschonden ; do Keizer van Rusland is in de verkorting derzelve ditmaal alleen maar verder gogaan dan vroeger ;en de vraag is , of dit kan worden gedoogd. Het eenige doel der groote mogendheden is te beletten dat Rusland, onder den schijn van geestelijke regten , eene magt over Turkije verkrijge die het later zou kunnen dienstbaar maken tot vergrooting zijner politieke magt of tot uitbreiding van zijn grondgebied. Dit is het doel van al hetgeen thans van deze zijde geschiedt; doch in welke mate of met welke opoffer ringen het bereikt zal kunnen worden, zal nog moeten büjken."
---

DUITSCHLAND.
Dezer dagen hebben in de Duitsche Staten de ïnspectien over do bonds-contingenten van wege de Bondsvergadering plaats gehad. Over den afloop daarvan laat een Berlijnsch ministerieel blad zich aldus uit: » De uitkomsten , waartoe het gehouden onderzoek geleid heeft en dio ook ten aanzien der coi tingenten van de kleinere Staten zeer gunstig zijn, moeten als dubbel heugelijk beschouwd worden, wanneer men in het oog houdt, dat sedert 1847 geen behoorlijke inspectien hadden plaats gehad. Hieruit blijkt ook de opregte wil van alle Duitsche regeringen, om de weerbaarheid van den Duitschen Bondsstaat in onverminderde kracht te handhaven ; en het Duitsche volk mag zich du 9 overtuigd houden, dat, hoe ernstig de politieke verwikkelingen ook worden mogen , het Duitsche volk , aangevoerd door Pruissen en Oostenrijk altijd in staat zal wezen om de aan hetzelve toekomende belangrijke rol op het staatstooneel met waardigheid te vervullen."
---

FRANKRIJK.
De Keizer is den 29sten September van zijnen togt door het noorden des lands te Parijs teruggekomen, en schijnt zich vooreerst niet weder van de hoofdstad te zullen verwijderen. Aan de Parijsche Beurs zal voortaan regelmatig van overheidswege kennis worden gegeven van de per telegraaph aankomende Londensche beursberigten, die thans zoo veel invloed op de Parijsche beurslieden hebben. Deze schikking zal eerstdaags in werking komen, Het nieuwe kanaal tot verbinding der rivier de Marne met den Rhijn staat thans voor het algemeen vervoer open, en de scheepvaart is e_ reeds vrjj levendig.
---

BELGIE.
Het gerucht van eene aanstaande wijziging in de zamenstelling van het Belgische ministerie, wordt dooreen der hoofdorganen van do behoudende partij, de Emancipation van gisteren, wedersproken. Men had gezegd dat de voorzitter van den ministerraad, de heer de Brouckere, wegen 9 eene oneenighcid met den Koning zou aftreden, te gelijk met den minister van oorlog. Volgens het genoemde Brusselsche dagblad is deze verandering een wensch der warme liberalen, en voor alsnog niets meer. — Er worden thans aanzienlijke hoeveelheden graan in België ingevoerd. Volgens eene officiële opgave is van den 16den tot den 25sten September ter consumtie ingevoerd: 6,627,059 kil. tarwe, 2,125,496 kil. rogge, 1,026,499 kil. garst, enz. De uitvoer daarentegen is in dien tyd onbeduidend geweest. — Uit Bergen in Henegouwen wordt gemeld dat de van Frankrijk komende spoortreinen thans ook des daags, en niet meer alleen, gelijk tot dusver, des nachts, door een militairen wachtpost worden verkend alvorens zij de Belgische grenzen mogen overschrijden. — De heer Bianchi, een der om politieke redenen uitgeweken Franschen, die Zondag jl. uit Londen overgekomen was om zyne vrouw in België te bezoeken, is door de politie uit België verweerd met v«rbod om er weder te komen.
---

NEDERLANDEN.
Bij Koninklijk besluit van den 19den September 1853, n°. 71, is ten laste van den Staat aan mr. M. P. H. Strens, voormalig Minister van Justitie, een pensioen verleend van f 1445 'sjaars, op grond van artt. Ben 11 der wet van den 9den Mei 1846, Staatsblad nu. 24, en van art. 1 §§ e en ƒ der wet van den 3den Mei 1851, Staatsblad n°. 49. [Dit berigt wordt herhaald, ter verbetering eener misstelling in het vorig nummer der Staats-courant ingeslopen.]
Bij besluit van den 30sten September jl., n». 74, heeft Z. M. goedgevonden tot burgemeester der gemeente Opsterland te benoemen jhr. J. A. Lycklama a Nyeholt. Ter vervulling der vacature van eene der predikants-plaatsen bij de Nederduitsche Hervormde gemeente te Breda (Noordbrabant), zijnde eene Koninklijke collatie, is, overeenkomstig de door den kerkeraad, mitsgaders kerkvoogden en notabelen, uit eene door het Departement voor de Zaken der Hervormde Eeredienst enz. opgegevene nominatie, gedane keuze, bij Koninklijk besluit van den 23sten September jl., n°. 63, de benoeming uitgebragt op den heer W. van Wetering Az., predikant te Nieuwenhoorn.
Bij Koninklijk besluit van den 24sten September 1853, n". 63, is aan de besturen der gemeenten Stad Almelo en Tubbergen, in de provincie Overijssel, vergunning verleend tot aanleg ter gemeenschappelijke kosten van beide gemeenten, met ondersteuning van het Rijk, van een kunstweg van verbrijzelde keijen en grind, ter lengte van 13,336 ellen, van Almelo over Tubbergen tot de Hannoversche grenzen in de ricting van Ulsen, benevens concessie tot tolheffing op den weg nadat die zal zijn voltooid.
---

MINISTERIE VAN BINNENLANDSCHE ZAKEN.
Door de Commissie, belast met het vervaardigen eener geologische kaart en beschrijving van Nederland, is ten dienste van die beschrijving een aantal voorwerpen in het Paveljoen te Haarlem verzameld. Die verzameling wordt, te beginnen met den 4den October aanstaande, voor het publiek ter bezigtiging opengesteld, des Dingsdags en des Zaturdags van 12 tot 4 ure. De catalogus, die tevens eene handleiding voor de bezigtigers bevat, kost 50 cents. Toogangkaartj es zijn kosteloos te verkrijgen bij den heer Werdmüller von Elgg, aan de voorzijde van het Paveljoen.
---

BUITENLANDSCHE BERIGTEN. RUSLAND.
Volgens een telegraphisch berigt van den 29sten September jl., is de Keizer van Rusland dien dag van Olmütz over Myslowitz naar Warschau gereisd.
---

