NEDERLANDEN.
Bij Zr. Ms. besluiten van den 23sten Augustus 1853, n°. 52 en 53, z\jn benoemd: tot raadsheer in het provinciaal geregtshof in Overijssel, jhr. mr. J. W. van Thije Hannes, thans officier bij de arrondissements-regtbank te Almelo, en tot kantonregter te Zaltbommel, mr. J. G. Thooft, advocaat aldaar. Door den Minister van Marine worden, met den eersten September aanstaande, benoemd tot adelborsten voor de eigenlijke zeedienst bij de Koninklijke Academie voor de zee- en landmagt te Breda: S. Kraijenhoff en H. S. van Walree.
---

MINISTERIE VAN KOLONIEN.
Ten behoeve van de noodlijdenden in de Molukko's, die, ten gevolge van aard- en zeebevingen , in November 1852, in hunne bezittingen zijn getroffen, is bij het Departement van Koloniën ontvangen (met inbegrip der giften van Z. M. den Koning en Z. K. H. Prins Frederik der Nederlanden, — zie Staats-courant van 12 Julij jl., n°. 162 — en van die vermeld in de Staats-courant van 19 Mei jl., n". 116): door tusschenkomst van HH. Commissarissen des Konings in de provinciën : Noordbrabant f 35.50 Gelderland 483.12 Zuidholland 50.50 Noordholland 4951.57 Zeeland 416.66 Utrecht 155.521/2 Friesland 546.05 Overijssel 158.261/2 Groningen 535.54 Drenthe 57.85 in het hertogdom Limburg 20.59 —— f 7411.17 door tusschenkomst van 1111. Burgemeesteren der gemeenten: Schoonhoven f 25.00 Giessendam 20.601/2 Reeuwijk 14.00 Hazerswoude 35.20 . 94.801/2 en bij het Departement van Koloniën regtstreeks . . . 1790.00 Totaal tot 22 Augustus 1853 f 9295.97V2 'sGravenhage, den 24sten Augustus 1853. De Minister van Koloniën, Chs. F. Pahud.
---

BUITENLANSCHE BERIGTEN. TURKIJE.
Te Weenen zijn particuliere berigten uit Konstantinopel van den Isden dezer ontvangen, volgens welke, voor zooveel toen aldaar bekend geworden was, de nota der vier mogenheden betreffende het Turksch- Russisch geschil, door den Sultan nog niet bepaaldelijk was aangenomen. De Oesterreichische Correspondenz, een half-officieel orgaan der Oostenrijksche regering, zegt in haar nommer van den 23sten dezer: n Door velerlei woeliügen was in den laatsten tijd in Servië de weg gebaand voor eene beweging die de rust dezer aan onze grenzen palende landstreek in gevaar gebragt, en de vreedzame vereffening van het Turksch-Russisch geschil moeijelijker gemaakt zou hebben. Getrouw aan hare verhevene roeping om de bestaande regten en het souvereine gezag van bevriende mogendheden zooveel doenlijkte schragen en daardoor Europa voor nieuwe politieke verwikkelingen te behoeden, had de Oostenrijksche regering eenige troepen aan de Servische grenzen vereenigd. Meer is voor het beoogde doel niet noodig geweest: volgens de thans ontvangen berigten schijnt het dat in Servië vooreerst geene schending der bestaande volkenregtelijke schikkingen noch storing der rust te vreezen is. De Porte, geheel overtuigd van Oostenrijks zuivere bedoelingen en goede trouw in deze aangelegenheid, moet, naar men verneemt, van het zenden van Turksche troepen naar Servië afgezien hebben; en ook de Servische regering vindt geene reden meer om militaire toerustingen te maken. De zending naar Servië van een der aan het Russische gezantschap te Weenen verbonden personen , den heer Fonton, had insgelijks ten doel rustverstoringen voor te komen; zijne bemoeijingen zullen de goede werking der door de Oostenrijksche regering gedane stappen bevestigen, en van de overeenstemmende welwillende bedoelingen van Rusland en Oostenrijk ten aanzien van Servië op de plaats zelve doen blijken."
---

ITALIE.
Volgens een telegraphisch berigt uit Weenen van jl. Woensdag heeft het Oostenrijksche gouvernement onderscheiden gewigtige besluiten betreffende het bestuur over zijn Italiaansch gebied genomen. De staat van beleg -waaraan een groot deel der bevolking van Lombardije en het Venetiaansche sedert lang onderworpen is, wordt verzacht en beperkt, zoodat nu een tijdvak van overgang tot de herstelling van den gewonen staat van zaken aanvangt. De maarschalk Radetzky zal het hoofd van het algemeen bestuur blijven; maar onder zijne leiding zullen de burger*lijke aangelegenheden door den graaf Rechberg, de militaire door den luitenant-veldmaarschalk Nobili worden bestierd.
---

FRANKRIJK.
De Moniteur van den 24sten dezer behelst een schrijven van den minister van eeredienst aan de aartsbisschoppen en bisschoppen des landa, waarin hij, in het belang der godsdienst en der kunst beide, hunne begunstiging verzoekt voor eene te Parijs door een particulier met subsidien uit de schatkist op te rigten school tot het aankweeken van kerkelijke toonkunstenaren. » De godsdienstige muziek — zoo schrijft de minister — welke zooveel luister aan de plegtigheden der eeredienst bijzet, heeft het gewijde karakter verloren, waardoor zij zich van ouds onderscheidde. Haar verval is vooral toe te schrijven aan het gemis van bijzondere scholen voor dezen tak der kunst, en aan de noodzakelijkheid waarin de kerk zich thans bevindt om hare organisten, hare zangers, hare kapelmeesters en toondichters aan het schouwtooneel te ontleenen. Thans zal er eene poging worden gedaan om aan onze tempels echte kerkmuziek en voor hare dienst gevormde kunstenaren te schenken. Het plan is reeds door den aartsbisschop van Parijs en door de pastoors dezer stad goedgekeurd. Het onderwijs zal gegeven worden onder toezigt der geestelijkheid en ook, zooveel noodig, taal- en letterkunde omvatten. De nieuwe school is bestemd om het geheele muzikale personeel onzer domkerken te vormen, den koorknaap zoowel als den steller van muziekstukken." — Te Havre worden thans van regeringswege proeven genomen met een in Noord-Amerika naar de vinding van den heer Ericsson vervaardigden toestel tot voortstuwing door de uitzettende kracht van verhitte dam pkringslucht.
---

BELGIE.
Te Parijs is dezer dagen een vlugschrift van een ongenoemd schrijver uitgekomen getiteld: » België en het Oostenrijksche huwelijk." Aan dit geschrift wordt in België eenig politiek gewigt gehecht omdat het terstond door eender ministeriele Parijsche bladen, den Constitutionnel, in een breedvoerig artikel is aangekondigd. Het genoemde blad geeft in zijn nommer van den 24sten dezer een overzigt van den inhoud van het geschrift, en zegt verder: n De schrijver gaat uit van het denkbeeld dat voor België de inlijving in een of anderen naburigen Staat eene behoefte is; zijns oordeels is het ook het onvermijdelijke lot van België te eeniger tijd door eene groote mogendheid te worden ingezwolgen. Hij gelooft niet aan de onafhankelijkheid en het volksbestaan van België, daar zij, blijkens eene eeuwenlange ondervinding , eene onmogelijkheid en eene hersenschim zijn. Hij betreurt dit ook niet: in die kunstmatige onafhankelijkheid, die lastige zelfstandigheid ziet hij geen heil voor het land, daar het sedert het een afzonderlijk en onzijdig Koningrijk geworden is, telkens zich naar den wil van andere Staten heeft moeten voegen, en door de wisselvallige tijdsomstandigheden steeds heen en weer geslingerd werd. Uit dit oo<rpunt betreurt hij het Oostenrijksche huwelijk, als strekkende om die kunstmatige onafhankelijkheid langer te doen stand houden en om België de welwillendheid van Nederland, van Frankrijk, van Pruissen, van het Tolverbond te doen verliezen. » Dat is de meening des schrijvers, een Belg van afkomst volgens den titel; en in de overtuiging dat voor België de inlijving in een der naburige Staten op den duur onvermijdelijk is , wenscht hij in het stoffelijk en zedelijk belang zijns lands, dat Frankrijk de Staat zij waarin België worde opgenomen. » De toekomst van België, gelijk van alle volken, lijit in Gods hand. Wij willen alzoo de toetsing der denkbeelden van den Belgischen schrijver aan onze lezers overlaten. Alleen deze opmerking willen wij ons veroorloven , dat België in zijn eigen belang en zonder zijne onafhankelijkheid en zelfstandigheid op te geven, zorgen moet zich niet te uitsluitend in de armen van Duitschland te werpen en daardoor voor zijne handel en nijverheid de rijke en uitgestrekte markt van Frankrijk te sluiten." De voornaamste Belgische bladen bestrijden de beweringen van den ongenoemden schrijver. De ministeriele Indépendance zegt dat de huwelijksverbindtenis eene verblijdende aaneensluiting der beide vorstenhuizen is maar dat zij in de politieke gesteldheid van België noch binnen noch buiten 's lands verandering brengt. Men weet dat België nog over een definitief handelstractaat met Frankrijk onderhandelt. Het bovengemelde artikel van het Parijsche ministeriele blad, en het feit dat het Fransche gouvernement bij de huwelijksplegtigheden te Brussel niet vertegenwoordigd is geworden maar het vertrek van zijnen gezant naar Brussel heeft vertraagd, doen van de onderhandelingen niet veel goeds voor België verwachten. — Het Belgische regeringsblad van gisteren berigt het volgende: 11 Het congres voor de zeevaartkunde, hetwelk op aansporing van den heer Maury, luitenant bij de zeemagt der Vereenigde Staten, te Brussel belegd was, is den 23sten dezer in het gebouw van het ministerie van binnenlandsche zaken bijeengekomen. Er waren tegenwoordig: voor de Vereenigde Staten de heer Maury; voor Nederland do luitenant-ter-zee Janssen; voor Rusland de kapitein von Gorkowenko; voor Frankrijk de heer Delamarche, ingenieur werkzaam bij de vervaardiging van zeekaarten; voor Portugal de heer Corrda, onderwijzer in de zeevaartkunde te Lissabon ; voor Zweden de luitenant Petersen; voor Noorwegen de luitenant Ihlcn; voor België de kapitein Lahure en de hoogleeraar Quetelet. De afgevaardigde van het Engelsche gouvernement werd in den loop van den dag verwacht. De heer Quetelet is tot voorzitter verkozen, nietegenstaande deze den heer Maury voor het voorzitterschap aanbeval."
— De voorzitter der Belgische Kamer van Vertegenwoordigers, de heer Delfosse, heeft het feestmaal ten hove den 22sten dezer ter viering van het hooge huwelijk gegeven, niet bijgewoond. Het bhjkt thans dat hij van de uitnoodiging geen gebruik heeft willen maken omdat hij den voorrang voor den kardinaal aartsbisschop van Mechelen en de overige prelaten wilde hebben , terwijl volgens de vroeger steeds gevolgde hofregelen een kardinaal, als een prins der kerk, onniiddclhjk op de prinsen van den bloede volgen moest. De heer Delfosse onderrigt geworden zijnde dat van dien regel thans niet zou worden afgeweken, oordeelde dat het constitutionele beginsel, de waardigheid en het regt der volksvertegenwoordiging hem verboden aan het feestmaal te verschijnen. De voorzitter van den Senaat, de prins de Ligne, is minder angstvallig geweest, en heeft beneden de prelaten plaats genomen aan 's Konings tafel. De voorzitter van het bestuur der liberale hoogeschool van Brussel, de heer Verhaegen, heeft ook gemeend bij de huwelijks-plegtigheden een liberaal woord te moeten doen hooren; hij heeft de Belgische souvereinen uit het Oostenrijksche Huis niet wegens hunne vroomheid en gehechtheid aan de Katholijke Kerk, gelijk in zoo vele aanspraken geschiedde, maar wegens hunne verlichte vrijzinnigheid geroemd. » Nog heugt ons — zeide de heer Verhaegen — de welbeminde Keizerin die met vaste hand de misbruiken aantastte welke het moeijelijkst te bestrijden Zyn, — Maria Theresia, die de pijnbank en de inquisitie afschafte, die het eerst in België volksonderwijs door leeken deed geven, en die hare regering kenmerkte door verlichte zorg voor de volksopvoeding, voor landbouw en handel , voor de wetenschappen, letteren on kunsten. Nog heugt ons de wijsgeerige vorst die onvermoeid streefde naar de verwezenlijking der door den vooruitgang zijner eeuw aangewezen verbeteringen, en die nieuw leven gaf aan den geest door de drukpersvrijheid , aan het gemoed door de vrijheid van geweten, aan den arbeid en aan het gevoel van menschen waarde door do beperking der leenhcerlijke regten, door de vernietiging van het lijfeigenschap en door de afschaffing der leenheerlijke regtspraak. Eene huwelijksverbindtenis welke zulke herinneringen verlevendigt, moest wel aan de natie dierbaar zijn; en de Brusselsche hoogeschool dankt Li we Majesteit daarvoor."
— Volgens de officiële opgave heeft de tarwe op de voornaamste graanmarkten des lands gedurende do afgeloopen week gemiddeld 25 fr. 35 per hectoliter gegolden en de rogge 15 fr. 42 : dat is eene rijzing van 42 c. voor de tarwe en van 39 c. voor de rogge, in vergelijking met de officiële middenpiïjzen der voorafgegane week.
---

