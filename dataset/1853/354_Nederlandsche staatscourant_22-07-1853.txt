NEDERLANDEN.
16 Maart 1853, Wu WILLEM 111, bij de gratie Gods, Koning n°. 71. der Nederlanden, Prins van Oranje-Nassad, GROOT-IIERTOG VAN LUXEMBURG, ENZ., ENZ., ENZ. Beschikkende op het aan Ons ingediend verzoekschrift van J. Planjer C. s. te Leyden, daarbij overleggende het ontwerp eener acte van oprigting eener naamlooze vennootschap, de Leydsche Stoombootdienst, welke gevestigd zal zijn te Leyden, en verzoekende dat Wij daarop Onze bewilliging gelieven te verleenen ; Op de voordragt van Onzen Minister van Justitie van den Uden Maart jl., n°. 17, en van Onzen Minister van Binnenlandsche Zaken, van den 14den Maart 1853, n°. 250, 6de afdeeling; Gelet op de artt. 36 tot en met 56 van het Wetboek van Koophandel, Hebben goedgevonden en verstaan : I°. Onze bewilliging te verleenen tot het oprigten der voormelde Leydsche Stoombootdienst, op den voet als bij het overgelegde ontwerp der acte van oprigting bepaald is; 2°. te verklaren: dat deze Onze bewilliging geene verandering brengt in de voorwaarden , welke verbonden zijn of «zullen worden aan de door Ons of van Onzentwege aan adressanten verleende of te verleenen concessie tot het in werking brengen van hunne voorzegde vennootschap. Onze Minister van Justitie is belast met de uitvoering van dit besluit, waarvan afschrift tot narigt zal worden medegedeeld aan Onzen Minister ▼an Binnenlandsche Zaken. 's Gravenhage, den 16den Maart 1853. WILLEM. De Minister van Justitie, Strens. [De bij bovenstaand Koninklijk besluit goedgekeurde acte wordt hieraclder medegedeeld.] Bij Koninklijk besluit van den 20sten Julij 1853, n». 85, zijn benoemd: tot commies der posterijen van de lste klasse, de heer R. Woliers, thans commies van de 2de klasse; tot commiesen der posterijen van de 2de klasse, de heeren J. H. L. Hogendijk en R. C. Ramaer, thans commiesen van de 3de klasse; tot commiesen der posterijen van de 3de klasse, de heeren: J. M. Brans, C. van der Leeuw, C. Smitt Hz., jhr. G. J. W. van SpengUr, A. H. Molhuizen en B. F. Hora Buma, thans surnumerairen bij het vak der posterijen ; tot surnumerairen bij het vak der posterijen, de heeren: N. A. Carbasius, te Hoorn; W. N. Pesters, te Zeist; P. A. Ramaer, te Utrecht; A. T. J. baron Sloet, te Enschedé; P. T. Smissaert, te Amsterdam, en C. baron de Vos van Steenwijk, te Assen.
---

BUITENLANDSCHE BERIGTEN. EGYPTE.
De Parijsche Constitutionnel behelst de volgende berigten uit Alesandrie van den 7den dezer: >i Op den spoorweg zijn reeds verscheiden proefridden gedaan en met het gewenschte gevolg. Hij zal ongetwijfeld voor het eind des jaars in gebruik gesteld worden. ii De jongste berigten omtrent den staat der veldgewassen in Frankrijk hebben op de markt van Alexandrie eene levendige aanvrage te weeg gebragt; binnen weinige dagen zijn er 110,000 lasten graan verkocht voor G 6 tot 73 piasters. n De Onderkoning heeft op nieuw aan alle overheden bevel gezonden om elke schending van de verdraagzaamheid jegens de Christenen en van hunne godsdienstvrijheid te beletten en te straffen."
---

TURKIJE.
De Londensche Times zegt: »De jongste berigten die wij uit St. Petersburg ontvangen hebben , loopende tot den 9den dezer, doen ons hopen dat het geschil tusschen Turkije en Rusland niet door het zwaard zal worden beslecht. Op dien dag was althans een der van de zijde der Westersche mogendheden gedane voorstellen bij het Russische kabinet aangekomen, en het was ontvangen op eene wijze die althans het verlangen naar eene vreedzame vereffening scheen aan te duiden. Het leed geen twijfel dat de rijkskanselier graaf Nesselrode al zijnen invloed, hoe groot of hoe klein die thans moge zijn, zou aanwenden om zoodanig eene schikking te bevorderen ; en hoewel het onmogelijk is de ware bedoelingen van zijn keizerlijken meester vooruit te zien, zijn er eenige bijzonderheden daaromtrent uitgelekt die onze hoop versterken. » Een Fransch dagblad meent dat het punt in geschil thans alleen de vorm eener nota is; doch de vorm eener nota bepaalt in de daad hare strekking, daar van den vorm afhangt welk gebruik vervolgens van de daarin vervatte verklaring kan gemaakt worden; en hetgeen wij verlangen, is dat de eischen van Rusland niet in den vorm alleen maar wezenlijk worden ingetrokken. Zijn de betuigingen der Russische rege* ring waarop wij zoo even het oog hadden, opregt gemeend, dan blijft er bij ons weinig twijfel meer over aan eene minnelijke schikking; maar bij de schade die Ruslands houding reeds aan verscheiden gewigtige belangen heeft berokkend, mag men verlangen dat de zaak onverwijld beëindigd worde. i) Intussehen zijn nieuwe redenen van bezorgdheid in Turkije opgerezen , alwaar gevaarlijke gevolgen van dezen langdurigen staat van opgewondenheid en inspanning niet konden uitblijven. Onze berigtgever te Konstantinopel meldt ons dat er eene gevaarlijke zamenspanning ontdekt is onder de Muzelroansche studenten te Konstantinopel, die voor kerkelijke bedieningen worden opgeleid en zich door dwecperij onderscheiden; hun doel was dun regeren den Sultan van den troon te drijven en te vervangen door zijnen broeder Abdul-Aziz, die als het hoofd der Oud-Turkscho partij wordt aangemerkt. Die partij , tot woede gebragt door do scherpe taal en dreigingen van Rusland, en door den beschermenden dwang der andere Christelijke mogendheden bijkans evenzeer gegriefd als door de aanranding van het noorden, wilde dadelijk ten stiïjdo snellen en waarschijnlijk zich zelve onder de puinhoopen van het Turksche rijk begraven. Deze staat van zaken was zoo bedenkelijk dat, gelijk wij door een telegraphisch berigt uit Konstantinopel van den Oden dezer vernemen, des ochtends van dien dag de groot-vesier en Resehid-Pacha, de ministervan buitenlandsche zaken, plotseling uit hun ambt ontslagen maar des namiddags weder aangesteld werden, terwijl de door hen voorgestane staatkunde de bovenhand behield. De oorzaken dezer omwenteling in den Divan zijn nog onbekend; maar vermoedelijk was er eene gewelddadige poging gedaan om de tegenwoordige gematigde en verdraagzame ministers des Sultans te doen vallen , en is deze poging, hoewel voor eene korte wijle geslaagd, nog in den loop van denzelfden dag verijdeld geworden. » Wij weten ook dat de Sultan den 4den Julij, op voorstel van de vertegenwoordigers der vier mogendheden , zijne toestemming gegeven had tot eene nota die aan Rusland zou gerigt worden in overeenstemming met de bemiddelende voorstellen van Oostenrijk. Het is niet onwaarschijnlijk dat de lijdzame en inschikkelijke houding der Porte te midden der grievende behandeling, aanleiding heeft gegeven tot de uitbarsting van het misnoegen der ultra-Mohammedaansche partij; want do Porte is in een zoo ongelukkigen staat dat zij eene klasse harer onderdanen niet kan tevreden .tellen zonder eene andere te beleedigen, en dat zij zich aan eene binnenlandsche revolutie waagt wanneer zij een huitenlandschen oorlog afwendt. Doch thans komt alles aan op het welslagen der onderhandelingen met Rusland ; en daarop hebben wij meer hoop dan ooit vroeger sedert het begin der krisis." — De Berlijnsche Zeit, welks redactie met het Pruissische ministerie in betrekking staat, zegt in zijn nommer van gisteren, den 20sten: .. Dat in het geschil tusschen Rusland en de Porte de bemiddeling van Oostenrijk aangenomen is, lijdt geen twijfel meer volgens de ons van alle zijden toekomende berigten. Ook kan deze bemiddeling geen al te grooto moeijelijkheden opleveren, daar men zich vooraf over de hoofdpunten onderling schijut te hebben verstaan."
---

FRANKRIJK.
In het Journal des Débats van den 20sten dezer leest men het volgende : » De in Junij omtrent het reldgewas hier te lande ontstane bezorgdheid is grootendeels verdwenen, niettegenstaande dat de weersgesteldheid sedert eenige dagen weder een vrij ongunstig voorkomen heeft. Het zou thans nog gewaagd zijn te verzekeren dat wij een overvloedigen oogst en ten gevolge daarvan lage graanprijzen zullen hebben: maar men mag als zeker aannemen dat do door de onweêrsbuijen en regenvlagen aan de veldgewassen toegebragte schade grootendeels hersteld is in de eerste helft van Julij. Wij werden met de plaag eener schaarschheid van voedingsmiddelen bedreigd; thans zou daarvoor alleen te vreezen zijn ingeval het slehte weder gedurende het overige van den zomer zonder eenige tusschenpoozen voortduurde. ~ In dezen staat van zaken kan en moet de vraag, of onze tegenwoordige wetgeving op den invoer van graan heilzaam of schadelijk is, bedaard worden overwogen." Het Journal treedt daarop in eene uitvoerige beschouwing, en besluit aldus : » Het vlottend graanregt beantwoordt niet aan het doel. Het zou een zegen zijn indien bet land daarvan in de tegenwoordige omstandigheden verlost wierd, nu wij van de bange bezorgdheid der vorige maand ontheven zijn maar het desniettemin dienstig is de noodige maatregelen te nemen in het vooruitzigt op hooge graanprijzen in den aanstaanden winter." — Volgens een geacht Brusselsch blad, de Emancipation, is er veel o-rond voor het gerucht van de zwangerschap van de Keizerin der Franschen, alsmede van eene voorgenomen huwelijksverbindtenis tusschen den Prins Napoleon Bonaparte (voor alsnog den vermoedelijken troonsopvolger) en eene Prinses uit het tweede huwelijk der Spaansche Koningin-moeder. Men weet dat deze Spaansche vorstin zich thans te Parijs bevindt; en van het vriendschappelijk verkeer tusschen haar en het keizerlijk huis gewagen ook de half-officiële Parijsche bladen. — De commissie voor het toezigt op het rondventen van drukwerk is hij de opheffing van het ministerie van politie, aan het departement van binnenlandsche zaken toegevoegd. De eerste zitting die zij sedert gehouden heeft, is door den minister van binnenlandsche zaken bijgewoond; en hij heeft daarbij eene merkwaardige aanspraak gehouden, waarvan door den ministerielen Censtüuiionnel vai. den 19den dezer de hoofdinhoud wordt medegedeeld. De minister betoogde dat de zedelijke vorming der lagere volksklassen , waarop de commissie een zoo grooten invloed kon uitoefenen door slechte boeken uit de mars of kraam der rondventers te weren, van oneindig groot gewigt was voor de geheele burgermaatschappij : vooreerst toch kon geen gouvernement duurzaam blijven bestaan hetwelk niet in overeenstemming was met den geest der talrijkste volksklassen ; vervolgens was de tevredenheid en goede gezindheid der arbeidende klassen de beste waarborg voor ut toeneming van den algemeenen rijkdom en voor de veiligheid der hoogere standen. De minister zeide onder anderen: » Geen gouvernement is sterk, wel gevestigd, conservatief in den echten zin des woords, hetwelk niet in de denkbeelden, de geloofsbegrippen, de geestdrift -der volksmassa deelt. Degenen wien door de Voorzienigheid arbeid en ontbering als hun deel op aarde toebeschikt is, te stemmen tot gewillige ondergeschiktheid aan het staatsgezag, tot onbaatzuchtige vaderlandsliddi! en berusting in hun lot, dat is de groote taak. Geen regerend huis kan stand houden onder eene natie wier geest het niet langer vertegenwoordigt. Dit is ook in Frankrijk gebleken bij den val der Koninklijke huizen. De dynastie van Napoleon is opgekomen en in stand gebleven omdat zij de zuiverste en roemrijkste tolk was van des volks denkbeelden en belangen. Nadat zij nu vijftig jaren geleden , al hetgeen in de Fransche omwenteling regtmatig en noodzakelijk was , tot regelmatige werking had gebragt, heef t zij inde laatste jaren iet socialismus overwonnen door de massa's tot zich te trekken, die door de volksmenners waren verbijsterd. Als de lagere volksklassen tevreden zijn en aan de zorgvuldigheid en regtvaardigheid des gouvernements gelooven, dan kan de burgermaatschappij gerust zijn, want zij kan dan tot hare verdediging beschikken over die eigen krachten met wier hulp alleen eene revolutie wordt bewerkt."
— Een der weinige organen die de legitimistischc partij nog in de Fransche dagbladpers heeft, de Gazette du Languedoe, heeft thans eene tweede waarschuwing van overheidswege ontvangen, omdat het in zijn nommer van den 15den dezer een artikel behelsde waarin het denkbeeld heerschte, » dat er in Frankrijk eene partij bestaat die zich vereenigt in de hoop dat do Graaf van Chambord Frankrijks redder zal zijn."
---

