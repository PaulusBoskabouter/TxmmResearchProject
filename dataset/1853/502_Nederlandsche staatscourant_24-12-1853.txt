NEDERLANDEN.
Bij besluit van den 22sten December 1853, n°. 109, heeft Zijne Majesteit goedgevonden tot burgemeester der gemeente Aagtekerke te benoemen J. de Visser.
---

BUITENLANDSCHE BERIGTEN. TURKIJE
Volgens een berigt uit Weenen van gisteren, Donderdag, is aldaar uit Konstantinopel de tijding ontvangen dat de Fransche en Engelsche vloten de Zwarte Zee zijn binnengeloopen ter bescherming der Turksche belangen. Deze tijding heeft aan de Weener beurs weinig verandering in de koersen te weeg gebragt. Volgens een berigt uit Konstantinopel van den I2den dezer, is er een grootheerlijk bevelschrift uitgevaardigd waarbij de onzijdigheid en de vrijheden van Servië op nieuw worden bekrachtigd. De Oesterreichische Correspondenz behelst een berigt uit Bueharest van den 17den dezer, dat de Russische troepen een vergevfschen aanval gedaan hebben op de Turksche vesting Matschin tegenover Ibrailow op den regter oever van den Donau. Een ander berigt uit Bucharest van dezelfde dagteekening behelst eenige bijzonderheden daaromtrent. De Russen deden eene verkenning met twee stoombooten, vijf kannonneerbooten en vier bataillons jagers. Zij vernielden de Turksche batterijen benedon Matschin en bezetten het eiland dat in den Donau tusschen Ibrailow en Matschin ligt. Een hevig vuur werd geopend; en de ka.normade hield twintig uren aan. Twaalf' honderd .Russische jagers beproefden eene landing, maar eene afdeeling Turksche cavalerie sloeg hen af. De aanval mislukte, terwijl de Russen tien gesneuvelden en verscheiden wagens vol gekwetsten hadden.
---

ENGELAND.
Volgens do berigten uit Londen van eergisteren, Woensdag, was het nog niet bekend wie lord Palmerston als minister van binnenlandsche zaken zou opvolgen ; en de oppositie-bladen maken daarvan gebruik om het kabinet voor te stellen als op het punt zijnde van uiteen te vallen; Zoo zegt de Moming Herald: » Het is nog onzeker of het ministerie zich genoodzaakt zal zien af te treden, dan wel of het zich tot aan de bijeenkomst des Parlements zal kunnen staande houden. Men doet alle moeite om sir George Grey te bewegen tot het aannemen der portefeuille van binnenlandsche zaken. Men zegt dat ook de kanselier deischatkist, de heer Gladstone, zich niet kan vereenigen met de door zijne ambtgenooten vastgestelde beginselen eener nieuwe kieswet, en dat hij bezwaarlijk in het bewind zou kunhen blijven." — Telegraphische berigten van de Londensche effectenbeurs van gisteren , Donderdag, melden dat de prijs der Engelsche staatsschuldbrieven iets lager was en minder vast dan hij de beide voorafgegane dagen in weerwil der ongunstige tijdingen betreffende het Oostersehe geschil geweest was. — Den 20sten dezeris te Birmingham eene openbare vergadering "•ehouden om te overwegen wat er tot het te regt brengen van jeugdige misdadigers kan en moet worden gedaan ; aanzienlijke en invloedhebbende mannen uit vele oorden der lands woonden deze vergadering bij, terwijl een lid van het afgetreden tory-kabinet, de heer Pakington, voorzat. Algemeen was men van oordeel dat er onder medewerking van den Staat en der gemeentebesturen, door menschlievende particulieren scholen moeten worden gesticht waarin die misdadigers door tucht, arbeid en vooral door godsdienstig en zedelijk onderrigt weerhouden zouden worden van verderen voortgang op den verkeerden weg. Men wilde ook dat de ouders die hun kind verwaarloosd hadden, de helft zouden dragen van de kosten voor de verbetering van dat kind. Vragen waarover men het niet eens kon worden, waren of die scholen onder den invloed der Staatskerk moesten staan, en of er ook ligchamelijke tuchtiging zou worden aangewend. Over het algemeen vereenigde de vergadering zich met het verslag der commissie van het Lagerhuis welke in de afgeloopen zitting een onderzoek omtrent dit aangelegen onderwerp gedaan heeft.
---

FRANKRIJK.
In de groote fabriekslad Mulhausen in den Elsas bestaat eene particuliere maatschappij die ten doel heeft voor de arbeidende volksklasse gezonde en goedkoope woningen te bouwen; zij wordt door het gouvernement, ondersteund, maar drijft hare onderneming met particuliere fondsen en in het belang der aandeelhouders. Voor dit jaar had zij ~de daarstelling voorgenomen van honderd woonhuizen; deze zijn thans voltooid, en deels reeds bewoond. Volgens eene naauwkcurio-e berekening kan de maatschappij deze huizen leveren: die van de eerste klasse, bestaande uit vier of vijf vertrekken met tuin en kelder of voorraadkamer , voor 2500 tot 2800 fr.; die van de tweede klasse, bestaande uit drie of vier vertrekken met tuin en voorraadkamer, voor 1850 fr.
— Aan de Parijsche effectenbeurs is eergisteren, Woensdag, de prijs der Fransche staatsschuldbrieven vrij wat gedaald. Deze daling wordt aan bezorgdheid wegens den staat van het Oostersehe geschil en van het Engelsche kabinet toecres'ïhreven, alsmede aan andere oorzaken van meer plaatselijken aard.
---

ITALIË.
De Londensche Times deelt een uitvoerig schrijven mede van zijnen berigtgever te Turyn betrekkelijk de inwijding van het kerkgebouw der Waldensen in de hoofdstad van Piemont, welke, gelijk reeds gemeld is, den loden dezer plaats had. Daaruit blijkt dat deze plegtigheid, hoewel er eene groote menigte andersdenkenden in en om de kerk vereenigd was, zonder de minste 3toornis is volbragt, en dat zij als eene openlijke bekrachtiging van het door de constitutie aangenomen beginsel van godsdienstige verdraagzaamheid , veel indruk te Turyn heeft gemaakt. .Verder zegt de correspondent van de Times: » üe Waldensen hebbeu tot nog toe niet veel moeite gedaan om proselyten te maken; zij halden te veel te doen om zich staande te houden te midden eener bevolking die geleerd had hen met vroom afgrijzen te beschouwen. Ook is sedert de politieke hervorming dio Piemont in 1818 onderging, in de Roomschkatholijke kerk hier te lande in zooverre eene verandering gekomen dat hare leden thans het geloof hunner voorouderen niet behoeven te verlaten 'om gewetensdwang te ontgaan. De meeste proselyten hebben de Waldensen nog gemaakt te Genua, waar de priesters niet gezind zijn eenio-o vrijheid aan hunne kudde te laten." Ook een ander liberaal berigtgever, de correspondent van de Indépendance Beige, meent dat men aan de zijde der Roomsche geestelijkheid te onregt in de oprigting van het eerste kerkgebouw hetwelk de Waldensen buiten hunne vallcijen bezitten, eene strekking ziet tot proselyten-makerij. De vertegenwoordigers van het Engelsche, van het Pruissische en die van het Fransche gouvernement waren bij de plegtige inwijdinotegenwoordig, alsmede onderscheiden sentatsleden en andere personen van rang, waaronder de heer Malan, de onlangs gekozen vertegenwoordiger v_n het district der- Waldensen in de wetgevende kamer.
---

NOORD-AMERIKA.
In zijne boodschap aan het Congres stelt de heer Pierce het beginsel der demokratische partij op den voorgrond. » Hoe groot ook do omvang zij der werkzaamheden en pligten van het bondsbestuur in zijn wetgevenden, uitvoerenden en regterlijken tak,— zegt de President, —de eigenlijke magt, de kr.icht der natie, hare groote vatbaarheid voor maatschappelijke en stoffelijke ontwikkeling liggen in de onderscheiden Staten, die elk op zich zelf eene wel geregelde republiek uitmakende, alleen in staat zijn de Amerikaansche Unie in stand te houden en duurzaam te maken, gelijk zij ook ouder dan de Unie zijn. Het bondsbestuur heeft zijn eigenaardigen werkkring in de bepaaldelijk aangewezen en omschreven bevoegdheden die het van de constitutie ontvangen heeft, hoofdzakelijk die aangelegenheden betreffende waarbij de Staten in hunne betrekkin"-onderlingcn tot buitenlandsche gouvernementen een gezamenlijk belanghebben ; terwijl de meeste voor den beschaafden mensch belangrijke aangelegenheden, de zaken van het dagelijksch leven, de drijfveren der nijverheid , al de persoonlijkeen huisselijkeaangelegenheden die in zoo groote verscheidenheid in de burgermaatschappij voorkomen, vastheid en veiligheid vinden in de algemeene bevoegdheid welke bij do constitutie aan het volk der onderscheiden Staten is voorbehouden. Hierin ligt de werkelijke dembkratie der natie, het levensbeginsel van haar wezen en bestaan." Dit beginsel wordt vervolgens ook toegepast opliet plan eener spoorwegcommunicatie tusschen den Missisippi en den Stillen Oceaan. Het Congres had in zijne laatstvorige zitting eene opneming op algemeene kosten gelast van het terrein voor die communicatie : de President zegt dat vóór of in het begin der aanstaande maand Februarij, althans een gedeeltelijk verslag van de opneming aan liet Congres zal kunnen worden gedaan ; dat die onderneming uit het oogpunt der staatkunde , der handelsbelangen en der militaire verdediging ernstige overweging verdient ; maar hij voegt er nadrukkelijk bij dat het Congres zich ook hier strikt aan zijne constitutionele bevoegdheid moet houden ; alleen als onmisbaar hulpmiddel voor de beveiliging des lands tegen binnenlandsche onlusten of buitenlandsche aanvallen, en in zoover gelijkstaande met militaire wegen en veiligheidshavens, schijnt de spoorweg, volgens het gevoelen des Presidents, een voorwerp van regtstreeksche bemoeijing voor het Congres te kunnen zijn. Verder wordt hetzelfde beginsel in de t boodschap toegepast op de slavernij-quaestie. De Pres ident verklaart, met al zijne magt zich te zullen verzetten tegen elke poging om eene eigenaardige instelling van sommige Staten (het gebruik van het woord slavernij is ook in dit staatsstuk vermeden) te bestrijden met den invloed van andere Staten of van het bondsgezag; hij zal de hand houden aan de wetten waardoor de geschillen bijgelegd zijn die in 1850 uit het vraagstuk der slavernij oprezen en do onderlinge eendragt der verbondene en zich zelve.bestierende republieken ernstig bedreigden. , . Eindelijk zegt de President-aan het slot der boodschap .-11 De toeneming onzer bevolking heeft ons nu, in du door hoogere beschikking voor onze natie bestemde ba«n gebragt tot een punt waarop het ons wel voegt onzen blik te laten weiden over het eindelooze verschiet. n De volkstellingen die sedert de aanneming der constitutie om de tien jaren gehouden zijn, hebben eene wet van gestadig toenemende ontwikkeling doen kennen, welke, in algemeene bewoordingen uitgedrukt , neerkomt op eene verdubbeling der bevolking in elk vierde gedeelte eener eeuw. Wanneer op het reeds bereikte punt deze wet van bevolkings-vermeerdering ook maar voor een tijdsbestek hetwelk in het leven eener natie kort mag genoemd worden, onbelemmerd voortgaat te werken, dan zal zij ons tot schier ongelooflijke uitkomsten brengen. Zal de toevloed van landverhuizers in het vervolg naar evenredigheid minder invloed op het cijfer der bevolking hebben dan tot nog toe, en wordt deswege in de berekening der toekomstige bevolkings-vermeerdering een ruim cijfer afgetrokken , hierdoor zou de raming geene zeer aanmerkelijke verlaging ondergaan, terwijl de toeneming van den gemiddelden levensduur, die reeds voortgevloeid is uit den vooruitgang der laatste halve eeuw in de wetenschap en in de maatregelen tot bevordering der algemeene gezondheid, strekken zal om gedurende de eerstvolgende vijftig of misschien honderd jaren de bevolking te doen toenemen in dezelfde rede als in onze historie tot nog toe zigtbaar is. Daarbij voege men den toevloed van arbeidslieden uit oostelijk Azië naar onze bezittingen langs den Stillen Oceaan, alsmede de waarschijnlijke toetreding der reeds elders in ons halfrond gevestigde bevolkingen die in den loop van het voormelde tijdvak meer en meer de natuurlijke aantrekkingskracht zullen gevoelen eener zoo uitgebreide, magtige en bloeijende vereeniging van zich zelve regerende republieken, en welke zullen streven naar het voorregt om opgenomen te worden in den veiligen en gelukkigen schoot van dien bond, bij deze vreedzame en natuurlijke wijze van inlijving groote uitgestrektheden medebrengende van maagdelijken en weligen bodem, die met der tijd zal wemelen van de millioenen van onzen haastig groeijenden en snel zich verbreidenden menschenstam. ii Deze beschouwingen schijnen grond op te leveren voor de onderstelling dat de bovengemelde wet van bevolkings-vermeerdering althans gedurende de eerstvolgende halve eeuw zal voortwerken met onverminderde kracht ; en dat duizenden mensehen die reeds volwassen zijn en thans de regten van vrije burgers uitoefenen, ten grave zullen gaan te midden eener bevolking van honderd millioen zielen, vereenigd in den grootschen bond der Amerikaansche Unie. n Het is niet bloot als een belangwekkend onderwerpvan berekening dat ik u deze beschouwingen voorhoud. Zij hebben gewigtigen invloed op al de politieke pligten die wij geroepen zijn te vervullen. Tot nog toe heeft onze staats-inrigting gewerkt op eene schaal die klein kan genoemd worden in vergelijking met de ontwikkeling welke zij alzoo zal moeten bekomen in eene toekomst die schier in het bereik van het thaDS levende menschengeslacht ligt. 11 Het is klaarblijkelijk dat een bondgenootschap van zoo veel omvang en bestaande uit bestanddeelen die zoo zeer onderling verschillen in getalsterkte en in uitgestrektheid van grondgebied, in gewoonten en belangen —, dat zulk een bond alleen zou kunnen worden vereenigd gehouden en ée'ne natie zou kunnen blijven door naauwge'zette getrouwheid aan de beginselen der constitutie, zoo als deze worden verstaan door hen die zich verklaard hebben voor de meest beperkte opvatting der door het volk en door de Staten aan het algemeen gezag afgestane bevoegdheden. Wanneer het naar deze beginselen uitgelegd en toegepast wordt, dan voegt het groote contract zich zonder moeite en dwang naar eene grenzelooze uitbreiding van dat heilrijke stelsel van bondgenootschappelijk zelfbeheer waarvan wij de roemrijke en, naar ik vertrouw, onvergankelijke oirkonde in dat contract bezitten. Verdubbelen wij dan onze waakzaamheid opdat wij ons niet laten verleiden tot het uitoefenen van twijfelachtige bevoegdheden; ook dan niet wanneer zulks door erkende tijdelijke voordcelen mogt worden aanbevolen en voor het oogenblik schijnbaar doelmatig mogt zijn. ii Niet meer bondgenootschappelijk bestier dan volstrekt noodig is om de nationale eenheid in stand te houden en om ons in de betrekkingen met het overige der wereld naar behooren te doen gelden: dat behoorde onze regel en maatstaf' te zijn bij de verklaring der grondwetsbepalingen die onze bevoegdheid aanwijzen. Een geest van angstvallig ontzag voor de souvereine regten en waardigheid van eiken Staat, veeleer dan eene neiging om de Staten als provinciën aan het algemeen gezag ondergeschikt te maken, behoorde steeds het kenmerkende te zijn in deruitoefening van al de bevoegdheden die ons tijdelijk, als een heilig pand, doorliet edelaardige vertrouwen onzer lastgevers zijn opgedragen. ii Er is nog een ander vereischte voor de duurzaamheid onzer Unie en voor de verwezenlijking dier grootsche toekomst waarop ik straks wees: het is broederlijke toegenegenheid in geest, taal en gedrag jegens de andere Staten van de Unie, en jegens de verschillende belangen, instellingen en gewoonten die ze kenmerken. n Met het oog op de te wachten uitbreiding onzer staatsinrigting moet men ook met dubbele waakzaamheid de groote deugden van openbare spaarzaamheid en openbare eerlijkheid betrachten. Zoo zal het federative stelsel, hoezeer het ook aan omvang winne, dieper en dieper wortelen schieten in de liefde en het vertrouwen des volks."
---

