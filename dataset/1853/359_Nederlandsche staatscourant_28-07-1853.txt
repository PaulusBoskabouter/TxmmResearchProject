NEDERLANDEN.
Bij besluit van den 26sten Julij 1853, n°. 61, heeft Zijne Majesteit goedgevonden aan J. D. Goppel, matroos der Iste klasse, dienende op het fregat Doggersbank, als blijk van Hoogstdeszelfs tevredenheid wegens eene door hem met levensgevaar volbragte redding, te verleenen de bronzen medaille, vastgesteld bij Koninklijk besluit van den lsten December 1841, n». 72.
Bij Zijner Majesteits besluit van den 22sten Julij 1853, n°. 58, is benoemd tot substituut-griffier bij de arrondissements-regtbank te Haarlem M. S. F. de Moraaz Imans, thans regter-plaatsvcrvanger in dezelve regtbank.
Bij Koninklijk besluit van den 26sten Julij 1853, n°. 57, is benoemd tot ontvanger der directe belastingen en accijnsen te Buurmalsen, de heer W. F. Losecaat van Nouhuijs, thans ontvanger derzelfdo middelen te Sloten.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken heeft, gelet op art. 99 laatste zinsnede der kieswet, en na de Gedeputeerde Staten van Zuidholland te hebben gehoord, bij beschikking van den 26sten Julij jl. goedgevonden, met wijziging zijner beschikking van den 27sten Maart jl., n°. 8, de gemeente Groot-Arnmers als afzonderlijk onderkiesdistrict aan te wijzen, en de gemeente Nieuwpoort met Langerak tot één onderkiesdistrict te vereenigen, waarvan Langerak de hoofdplaats zal zijn.
---

DUITSCHLAND.
De Pruissische regering heeft, op aanzoek van het Noord-Amerikaan -
schc ministerie van marine, besloten mede te werken tot de waarnemingen die de scheepsluitenant Maury, de bestuurder der sterrewacht te Washington, in het belang' der zeevaart en der weêrkunde verzamelt. Het Pruissische ministerie van handel heeft zich, gelijk de Berlijnsche Zeit van den 26sten meldt, bereid verklaard het plan van den heer Maury ter kennis te brengen van alle Pruissische koopvaardij-kapiteins van welke deelneming aan wetenschappelijke ondernemingen van dien aard te verwachten is; terwijl het ministerie van oorlog besloten heeft, aan de bevelhebbers van alle Pruissische oorlogsschepen de noodige voorschriften voor de door den heer Maury verlangde waarnemingen te geven.
— De tweede kamer der Keurhessische Stenden beraadslaagt thans over het ontwerp tot wijziging der constitutie, en is reeds ver daarmede gevorderd. De beraadslaging wordt met gesloten deuren gehouden. Voor zoo veel blijkt, is het eenige artikel waarover eene hevige discussie gevoerd is, dat betreffende de betrekking der Roomsch-Katholieke kerk tot het staatsbestuur. De Katholijke leden hebhen eerst getracht dit artikel te doen schrappen of althans wijzigen; en toen dit mislukte, allen, vijf in getal, een schriftelijk protest tegen hetzelve ingediend.
---

BUITENLANDSCHE BERIGTEN. TURKIJE.
Er zijn geen nadere stellige bcrigten omtrent Ruslands besluit ten opzigtc der onderscheidene voorstellen tot schikking van het geschil met Turkije. Uit Konstantinopel wordt gemeld dat de Porte aan de vertegenwoordigers der groote mogendheden eene circulaire gerigt heeft waarin zij protesteert tegen de bezetting der Donau-vorstendommen door Russische troepen, en tevens de gronden wederspreekt met welke die maatregel was geregtvaardigd in het manifest van Keizer Nikolaas en in de eerste circulaire van den Russischen rijkskanselier; welke beide stukken kort na de tijding van den overtogt der Russen over den Pruth, te Konstantinopel waren ontvangen en aldaar de hoop op het behoud des vredes grootelijks hadden verminderd. Velen achtten een oorlog onvermijdelijk, daar de Keizer thans door eene plegtige en in naam der godsdienst gegeven verklaring evenzeer gebonden was omzijn eisch vol te houden, als de Porte door zucht tot zelfbehoud om den eisch af te wijzen. Evenwel is de circulaire der Porte, die den 25sten Julij te Weenen ontvangen is, volgens een van daar ontvangen berigt, in zeer gematigde bewoordingen vervat, en wordt daarin zelfs op nieuw aangeboden een buitengewonen Turkschen gezant naar St. Petersburg te zenden om de door het vertrek van den vorst Mentschikoff afgebroken onderhandelingen te hervatten. Te Parijs was dezer dagen een valsch gerucht in omloop gekomen volgens hetwelk een _ gedeelte der Engelsehe en der Fransche vloot op aanzoek der Porte binnen de Dardanellen zou gestevend zijn. Er was echter volgens den Parijschen Constitutionnel eenige grond voor dat gerucht: den 6den dezer deden_ zich onder de bevolking van Konstantinopel verschijnselen voor, die plannen tot aanranding der Christenen lieten vermoeden; hierop deden de bevelhebbers der nabij Konstantinopel liggende Engelsehe , Fransche, Nederlandsche, Oostenrijksche en Noord- Amerikaansche oorlogsvaartuigen den militairen gouverneur der Turksche hoofdstad aanzeggen dat zij hun geschut tegen de stad zouden gebruiken, indien den Christenen het geringste leed aangedaan werd. Het werd echter niet noodig deze dreiging uit te voeren. Aan de Londensche Times wordt uit Alexandrie gemeld, dat aldaar veertien Egyptische oorlogsvaartuigen, waaronder vier stoombooten , met den meest mogelijken spoed werden uitgerust; zij zouden, naar men verwachtte, den 16den dezer met 18,000 man landtroepen naar Konstantinopel stevenen. Het ovengenoemde blad besluit in zijn nommer van den 25sten dezer eene beschouwing der Turksche aangelegenheden aldus: » Het is ons niet mogelijk te deelen in het vaste vertrouwen op het welslagen van onderhandelingen die de plannen van Rusland juist door hare mislukking moeten bevorderen en de zaken slepende houden, hetgeen voor die mogendheid wenschelijk is. Indien de Russen de Vorstendommen spoedig ontruimen , kan de oneenigheid, althans vooreerst, worden bijgelegd en do breuke weder geheeld ; doch indien zij die gewesten lang bezet houden , kan de toeneming en eindelijke uitbarsting der gevaren die de rust en de belangen der wereld bedreigen, door niets worden belet."
---

ZWITSERLAND.
Het eedgenootschappelijk bewind heeft, gelijk reeds gemeld is, een verslag omtrent het geschil met Oostenrijk aan de wetgevende kamers ingediend ; eene commissie is gekozen om het te onderzoeken en advijs aan de kamers te geven. Het schijnt echter dat de openbare beraadslaging over deze teedere zaak zal vermeden worden. De eerste kamer, bij welke dit onderwerp het eerst aan de orde is, zal er waarschijnlijk met gesloten deuren over beraadslagen. De commissie heeft eenpari"- besloten , zich voor alsnog van eene beoordeeling van het gedrag des bewlnds jegens Oostenrijk te onthouden; zij stelt voor, de regering eenvoudig te magtigen om verder te handelen zoo als zij zelve dienstig zal achten. Tevens wil de commissie aan de regering vrije beschikking over de gelden der bondskas geven, voor zoo ver dit tot militaire voorzorg-maatregelon of tot ondersteuning der door Oostenrijks dwangmaatregelen getroffen burgers van Tessin mogt noodig zijn.
---

FRANKRIJK.
De Monteur van den 25sten dezer berigt dat de invoerregten (die op eenige onbelangrijke handelsartikelen niet medegerekend) in het afgeloopen halfjaar 65,668,678 fr. opgebragt hebbon , tegen 69,002,964 fr. in 1852, en 54,655.161 in 1851. In vergelijking met 1852 is alzoo de invoer verminderd ; deze vermindering valt echter niet in de maand Junij, hoewel toen de vrees voor eene stoornis van den Europoschen vrede op den handel invloed had : in die maand hebben de invoerregten 12,656,574fr. opgebragt, tegen 11,764,436 fr. in 1852 en 9,156,512 fr. in 1851.
— Aan de Indépendance Beige wordt door een doorgaans wel onderrigt correspondent uit Parijs gemeld, dat er ditmaal veel grond is voor het gerucht volgens hetwelk de Hertog van Nemours aan den Graaf van Chambord een bezoek zou brengen, en deze eene reis naar Engeland zou ondernemen, waarbij hij waarschijnlijk de familie Orleans zou ontmoeten. Volgens het evengenoemde blad is het thans zeker dat de Keizer wegens de verwikkeling der Turksche aangelegenheden zijne reize naar het zuiden van Frankrijk onbepaald uitgesteld heeft. — Men herinnert zich dat voor eenigen tijd te Parijs een aantal legitimisten in hechtenis genomen zijn , waaronder een kunsthandelaar die zich door zijne gehechtheid aan het oude Koningshuis bekend gemaakt heeft. Deze lieden zullen lOden Augustus eerstkomende voor de correctionele regtbank van Parijs te regt staan; en het blijkt thans dat zij aangeklaagd worden als hebbende: I°. deel uitgemaakt van een geheim genootschap; 2°. buitenlandsche politieke dagbladen, wier verspreiding in Frankrijk niet geoorloofd was , heimelijk ingevoerd ; 3°. wapenen en andere krijgsbehoeften zonder vergunning in bezit gehad; 4°. plaatwerk zonder vergunning uitgestald en verkocht; s°. boekhandel gedreven zonder als boekhandelaar toegelaten te zijn; 6°. drukwerk verspreid hetwelk door de overheid niet was goedgekeurd. De aangeklaagden zijn drie en twinti" in getal; waarvan elf voortvlugtig of voorloopig op vrije voeten gelaten zijn.
---

ENGELAND.
Het Hoogerhuis heeft in de zitting van den 25sten dezer de artikelsgewijze behandeling aangevangen van het wets-ontwerp tot invoering eener algemeene belasting op den eigendomsovergang bij versterf. Met eene aanzienlijke meerderheid (102 tegen 68 stemmen) is een door den leider der oppositie, lord Derby, voorgesteld amendement verworpen , hetwelk hoofdzakelijk strekte om de nieuwe belasting voor een bepaald namelijk voor vijf jaren in te voeren. Het gewigt van dit besluit der Lords blijkt ook uit het volgende artikel van de Times , geschreven voor dat het gemelde amendement verworpen wasi) Lord Derby doet geen voorstel om de bill te verwerpen; maar hy dient amendementen in, die op hetzelfde nederkomen; hij stelt voor, de bill niet toepasselijk te maken op reeds bestaande beschikkingen omtrent den overgang van bezittingen . en hare werking tot eenen tijd van vijf jaren te beperken. n De sncccssieregt-bill is de gewigtigste wet die de parlemcntszittins kan opleveren; z_ is de hoeksteen der staatsbegrooting; wordt zy verworpen , dan moeten wij weder van voren af beginnen; en eene zitting van meer dan gewone lengte en drukte zal nutteloos verloren gegaan zijn in de poging om een middel tot vervanging der income-tax te vinden. Dit zou eene zeer groote zege voor de oppositie zijn ,te groot dan dat zij in ernst verwacht kan worden; met dat al is het thans het beslissende tijdstip der geheele parlementszitting, het oogenblik der krisis." — Het gastmaal hetwelk jaarlijks door het stedelijk bestuur van Londen aan de bewindslieden gegeven wordt, had ditmaal meer politiek gewigt dan gewoonlijk. Het werd door een groot deel van het ministerie bijgewoond, en de beste sprekers van het kabinet voerden er het woord. Lord Aberdeen , de eerste minister, zeide hoofdzakelijk : » Onderden drukkenden last der verantwoordelijkheid die op de bewindslieden ligt, word ik opgebeurd door de heerlijke vooruitzigten die z'ch thans allerwege in ons land voordoen; door het aanschouwen van eene welvaart, geluk en vooruitgang zoo als vroeger nooit is voorgekomen. Ik wil niet beweren dat die voorspoed aan de regering te danken is; evenwel geloof ik dat wij wel gedaan hebben met te volharden bij dat verlichte stelsel van finantiele en handels-staatkunde hetwelk door wijlen sïr Robert Peel is gevestigd. Is die voorspoed niet het werk der tegenwoordige regering, wij hebben althans al onze kracht aangewend om het genot van dien voorspoed onverkort te behouden. ji Dit brengt mij tot een punt waarop thans aller aandacht gevestigd is. Ik aarzel niet te zeggen dat de staatkunde, de wezenlijke staatkunde van Harer Majesteits regering, eene staatkunde is van vrede, en ongetwijfeld zal de vertegenwoordiger der Fransche legering op dit punt met mij instemmen. Niets hetwelk met 's lands eer en waar belang ve; cenigbaar is, zal onbeproefd gelaten worden om dien zegen, de grootste onder alle aardsche zegeningen , te behouden." Hierop zeide de Fransche gezant, de graaf Walewski: n De hartelijke verstandhouding tusschen Frankrijk en Engeland, waarvan ik nu een jaar geleden op deze eigen plaats met blijdschap gewaagde, rust thans op nieuwe grondslagen die haar bevestigen en duurzaam maken zullen. Dit is eene heugelijke uitkomst: want meer dan iets anders strekt zij om den vrede van Europa voor de toekomst en zelfs voor dezen tijd te verzekeren; deze verklaring zal weldra, naar ik hoop, door den loop der gebeurtenissen worden gestaafd." Lord Granville, een ter eere van het Hoogerhuisingestclden feestdronk beantwoordende, prees de handelwijze dier vergadering in hare tegenwoordige zitting, alleen haar besluit om de Israëliten uit het Parlement te weren betreurende. Hij zeide verder : » Hebben de Lords uitstekend goed gesproken, zij hebben getoond te zijner tijde ook te kunnen zwijgen: iets dat nog veel moeijelijker is. Het is mijns erachtens een blijk van de vaderlandsliefde van het Huis der Lords en van de doeltreffende werking onzer staatsinrigting, dat, terwijl de buitenlandsche aangelegenheden in eene gesteldheid zijn die groote omzigtigheid vordert, aan beide zijden van het Huis alle discussie daarover nagelaten is: ziende dat Harer Majesteits regering het vertrouwen van het land en van meerderheden in de beide huizen van het Parlement bezit, en lettende op het aantal van uitstekend bekwame leden des bewinds die in de dienst der Kroon grijs geworden zijn, hebben de Pairs best geacht de zaak aan hen over te laten, in het vertrouwen dat zij met beleid, waakzaamheid en zucht tot behoud des vredes, met vermijding van al wat zonder reden of'noodzaak verbittering kon wekken, de aanhangige en op zich zelve eeuigermatc moeijelijkc onderhandelingen zoo zouden voeren dat de groote ramp van ecnen oorlog vermeden worde." Lord John Russell beantwoordde eenen aan het Lagerhuis gewijden tbestdronk. Hij zeide dat het Lagerhuis zich verdienstelijk had gemaakt door de vrijhandels-staatkundeonherroepelijk vastte stellen als grondslag der Britsche staatshuishouding. Hij deed verder opmerken dat de regering en het Parlement, bij de wijziging van het belastingstelsel en de ontheffing der artikelen van dagelijksch en algemeen verbruik, evenwel steeds gezorgd hadden dat de schatkist in staat bleef om aan al de behoeften der staatsdienst en aan de jegens den staatsschuldeischer aangegane verpligtingen te voldoen. De hertog van New-Castle, de minister van koloniën , zeide zich te verheugen dat hij had kunnen medewerken tot de verdere toepassing van liet ware beginsel der koloniale staatkunde, het beginsel van zelfbeheer, volgens hetwelk in die koloniën aan welke een representatief bestuur gegeven was, alle aangelegenheden die niet de rijks-belangen raakten , aan de volksvertegenwoordiging der kolonie moesten worden overgelaten. Vervolgens bragt de lord-mayor van Londen een toast aan lord Palmerston; hij roemde de ongemeene werkzaamheid en voortvarendheid van den grijzen staatsman in eene hem nieuwe afdeeling der staatsdienst, die eene inspanning vorderde welke aan vele staatslieden in de kracht des levens te zwaar viel. Lord Palmerston zeide zich met groot genoegen te hooren prijzen als een gewillig en onvermoeid werkpaard ; hij zoude gaarne dien lof' willen verdienen ; doch voor zooverre de aangelegenheden der hoofdstad betrof, werd hem het werk gemakkelijk gemaakt door de bcreidvaardigheid waarmede het gemeentebestuur van Londen de hand leende tot de voorgenomen hervorming van het stedelijk bestuur; hij riep dezelfde bereidvaardigheid in ter ondersteuning zijner pogingen om Londen tot eene sierlijke en gezonde stad te maken. De hertog van Argyll merkte met blijdschap op dat de invloed der politieke partyschappen minder werd; dat de aloude partijleuzen niet meer zoo veel werden gehoord, en althans niet langer een beletsel waren tegen het tot stand komen van nuttige maatregelen. —De Globe van den 25sten dezer zegt: »De geneeshecren hebben verklaard dat Hare Majesteit van hare onpasselijkheid [de mazelen] hersteld is; het eergisteren uitgegeven bulletin omtrent den toestand der lyderes is het laatste. De natie zal in den gunstigen loop der ziekte grond vinden voor de hoop dat hare Souverein verschoond zal blyven van de gevolgen, die soms lastiger en langduriger zijn dan de ziekte zelve. In verband met de beterschap der Koningin staat het herlevende gerucht dat er eene monstering zal worden gehouden over de heerlyke vloot te Spithead, en dat deze waarschijnlijk in de volgende week zal plaats hebben. Men verzekert dat dan te Spithead eene grootere zeemagt vereenigd zal zijn dan nog ooit op dat gedenkwaardig punt gezien is. Men verwacht dat niet minder dan zeven en twintig oorlogschepen, waaronder vijf van meer dan 100 stukken elk, en alle te zamen 1424 vuurmonden voerende, voor de Koningin zullen manoeuvreren. Het zal een schouwspel zijn gelijk aan de vermaarde monstering der Engelsehe zeemagt door den Prins Regent in 1814 in tegenwoordigheid van den Keizer van Rusland en den Koning van Pruissen."
— Het evengenoemde ministeriele blad besluit een overzigt der jongst ontvangen handelsberigten aldus: » Over het geheel is al hetgeen wij heden morgen omtrent den staat van handel en nijverheid in de onderscheiden deelen des lands vernomen hebben, van hoogst gunstigen aard; alhoewel te Stockport een aantal fabrieken nog stilstaan, daar de arbeiders voor het tegenwoordige loon niet langer willen werken. De ijzerfabricatie herstelt van de nadeelige gevolgen van eene buitensporige speculatie en van die lang vooruit aangegane overeenkomsten, welke door de prijsverandering zoo bezwarend voor de fabrikanten geworden zijn. De manufactuur-fabrieken trekken groot voordeel van de gestadige toeneming der aanvrage voor Australië. Kortom, in alle takken der volksbedrijvigheid heerscht eene vaste en aangename stemming. ij Uit lerland ontvangen wij uitmuntende berigten omtrent de veldgewassen ;de aardappelvelden staan er ongemeen goed, zoowel als de korenakkers.
» Uit Frankrijk zijn de berigten met de verbetering der weersgesteldheid veel gunstiger geworden. t Een onzer geaehtste handelsbladen deelt berigten mede volgens welke uit Rusland een ruime toevoer van graan verwacht kan worden. » Uit Noord-Amerika luiden de berigten even gunstig als gewoonlijk."
— In de afgeloopen week zijn uit Liverpool alleen zes schepen naar Australië vertrokken , een groot aantal landverhuizers benevens vele goederen aan boord hebbende.
Er liggen thans te Liverpool drie schepen in lading voor Adelaide; zeventien voor Melbourne; een voor Moreton-baai; een voor Port- Philipp; en zes voor Sydney. Ten gevolge der jongste berigten uit Australië, waarin gemeld werd dat de markten aldaar van verscheiden veelgezochte artikelen geheel ontbloot waren, is de scheepvracht derwaarts weder gerezen.
— De politie-agenten te Huil hebben eene verhooging van hun weekloon met drie shilling gevraagd, en toen deze geweigerd werd, de dienst gestaakt of hun ontslag genomen. Hierop heeft het stedelijk bestuur aangekondigd dat het nieuwe politie-agenten benoemen wilde; maar geen enkel aanzoek om eene zoodanige aanstelling is ingekomen, daar, gelijk de Times zegt, geen veldarbeider thans gezind is om zeven dagen in de week te werken voor 2 sh. 6 d. ff 1.50] dagelijks.
---

