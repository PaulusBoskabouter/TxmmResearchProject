NEDERLANDEN.
Bij besluit van den 19den Julij jl., n°. 39, heeft Zijne Majesteit goedgevonden: I°. eervol ontslag te verleenen: aan den heer jhr. mr. O. Repelaer van Molenaarsgraaf, op zijn verzoek, uit de betrekking van dijkgraaf van den Alblasserwaard, provincie Zuidholland, onder dankbetuiging voor de vele en gewigtige diensten door hem gedurende eene reeks van jaren in deze betrekking bewezen; aan den heer T. Kz. Koeman, op zijn verzoek, uit de betrekking van heemraad van Dregterland wegens de Westerkoggo, provincie Noordholland; en aan den heer B. Bakker, op zijn verzoek, uit de betrekking van volmagt of dijkregter in het dijkregt van Wierurn en de Hooge- en Lagepaddepoel, provincie Groningen; 2°. te benoemen: tot heemraad 'sLands van Megen, provincie Noordbrabant, den heer J. van Bergen; tot lsten gezworen van den Zuidpolder van Ossendrecht, provincie Noordbrabant, den heer M. Melsen; tot heemraad van de polders Ouden Koorndijk, Oude Nieuwland, Oost- en Molenpolder, onder de gemeente Goudswaard, provincie Zuidholland, den heer P. de Heer; tot heemraad van den Zuidplaspolder in Schieland, provincie Zuidholland , den heer K. van Ilouweninge van Sprang; tot heemraden van de generale dijkagie van den Lande van Voorne, provincie Zuidholland, de heeren J. Trouw, mr. H. T. Hoijer, G.Spoon, C. Vijf vinkei, J. W. Hein en mr. A. M. de Rouville; tot heemraad van den Numanspolder, provincie Zuidholland, den heer A. Blaak; tot heemraad van Dregterland, wegens de Westerkogge, provincie Noordholland, den heer P. Spaans Jz.; tot dijkgraaf van den Tienhonderd- en Zwarte polders, provincie Zeeland, den heer J. de Bruijne; tot beheerder bij den Loozepolder, provincie Zeeland, den heer P. W. Steenkamp ; tot gezworen bij den polder Baarland, provincie Zeeland , den heer P. Mol; tot dijkgraaf in het 4de dijksdïstrïct van Overijssel, den heer P. 11. Gallé; in het bestuur van Wonseradeels Zuiderzee-dijken, provincie Friesland : tot rekenmeester den heer S. Lycklama a Nyeholl; tot gecommitteerden binnendijks, de heeren P. P. Hilarides en J. S. Buwalda, en tot gecommitteerden buitendijks, de heeren C. Oneides en P. R. Bijlsma; tot president van de directie van het Tienkarspelen zijlvest , provincie Groningen, den heer S. G. Eckringa; en tot mede-volmagt in het bestuur van den Noordpolder, provincie Groningen, den heer H. K. Welt. Bij besluit van dezelfde dagteekening, n°. 40, heeft Z. M. goedgevonden het vervaardigen van een nieuw ontwerp tot droogmaking der Legmeerplassen op te dragen aan eene commissie, waartoe door Hoogstdenzelve zijn benoemd: de staatsraad , commissaris des Konings in de provincie Noordholland, tot lid en voorzitter ; en tot leden, de heeren: J. 11. Cordes, lid van Gedeputeerde Staten van Noordholland; B. J. F. Marcus, burgemeester van de gemeente Nieuwer-Amstel, voorzitter der commissie tot opsporing en onderzoek van de middelen tot droogmaking der Legmeerplassen; jTp. Mahlstede; E. de Kruijff, hoofdingenieur van den waterstaat; JJ. J. Storm Buijsing, hoofdingenieur van den waterstaat, en J. A. Beijerinck, ingenieur van den waterstaat; met, bepaling, dat do instructie, welke deze commissie in de volvoering harer taak tot leiddraad zal strekken, door den Minister van Binnenlandsche Zaken zal worden vastgesteld. Bij Zijner Majesteits besluit van den 18den Julij 1853, n°. 63, is aan mr. 11. van der Kooi, op zijn daartoe gedaan verzoek, verleend eervol ontslag uit zijne betrekking van griffier bij de arrondissements-regtbank te Leeuwarden. Bij Koninklijk besluit van den 19den Julij 1853, n°. 32, zijn benoemd tot directeuren van de postkantoren : te Rozendaal, de heer W- Juta, thans directeur van het postkantoor te Monnikkendam; te Monnikkendam, de heer P. G. Piepers, wonende te 's Gravenhage. Zijne Majesteit heeft bij besluiten van den 19den dezer, n°. 25 en 26, goedgevonden te benoemen:
bij het personeel van do geneeskundige dienst der landmagt: tot officier van gezondheid van de 3de klasse, de kweekelingen by" 's Rijks kweekschool voor militaire geneeskundigen: 67. J. van Wieringhen Borski; M. van Lissa; A. H. Cornelissen en P, S. A. van Dura;
bij het personeel van de militaire geneeskundige dienst in Oost-Indie; tot officier van gezondheid van de 3de klasse, de kwcekelingen voor de dienst in Oost-Indie by 's Rijks kweekschool voor militaire geneeskundigen : C. P. J. van Vugt ; M. 11. de Vogel; J. R. Hessig; F. A. Wethmar; J. L. de Jeeger; W. A. P. F. L. Zijnen Wartel; S. H. A. Begemann; T. H. Eisinger en B. Schreuders.
---

BUITENLANDSCHE BEMGTEN. TURKIJE.
Uit eene officiële mededeeling in het Britsche Hoogerhuis blijkt, dat binnen zeer weinige dagen het beslissende antwoord van Rusland verwacht wordt op de van de zijde der westersche mogendheden gedane voorstellen tot schikking van het geschil met Turkije. Intusschen schijnt het volgens onderscheiden Duitsche dagbladen reeds zeker te zijn dat Rusland in eene zoodanige schikking bewilligen zal. De Berlijnsche Zeil, een orgaan van het Pruissische ministerie, zegt in zijn nommer van gisteren, den 19den dezer: » Alles doet denken dat het Oostersche vraagstuk thans reeds opgelost is of althans in de naaste dagen vereffend zal worden op eene wijze die wel niet voor alle betrokkenen even aangenaam is, maar echter elke gegronde aanspraak ontziet. Van den eenen kant vernemen wij dat de Porte, toen zij tijding van de bezettingder Donau-vorstendommen ontving, in plaats van hartstogtelijke besluiten te nemen, aan de stem der gematigdheidgehoor gegeven en zich bereid verklaard heeft de door den Franschen gezant gedane voorstellen van bemiddelende strekking aan te nemen. Van den anderen kant wordt ons berigt dat de door Engeland en Frankrijk gezamenlijk gedane voorstellen to St. Petersburg ingang gevonden hebben, en dat de op den grondslag dier voorstellen aangeboden bemiddeling van Oostenrijk aangeno? men is."
---

ITALIË.
De Groot-hertog van Toscana heeft aan den heer Guerazzi en degenen die met hem wegens hoogverraad veroordeeld zijn, de gevangenisstraf kwijtgescholden en hunne strafin levenslange ballingschap veranderd. Uit Turyn wordt gemeld, dat aldaar een genaturaliseerd Lombardisch edelman tot lid der kamer van afgevaardigden is gekozen; en dat de Sardinische regering voornemens is eenige nieuwe senaatsleden te benoemen, en daaronder twee Lombardiers die aan het hoofd van het revolutionair bewind te Milaan gestaan hebben, de graven Borromeo en Cassati. Het geschil tusschen Oostenrijk en Piemont schijnt dan ook nog verre van eene vereffening te zijn. — Van de zijde der Oostenrijksche regering wordt aangekondigd dat reeds in de aanstaande maand Augustus de stoombootvaart op den Po zal geopend worden.
---

ZWITSERLAND.
Het eedgenootschappelijk bewind heeft onlangs, gelijk men zich herinnert, eenige willekeurige maatregelen, die de radicale regering van Freiburg tegen de muitende conservativen genomen had, te niet gedaan. Hierover is in een aantal petitien aan de eedgenootschappelijke kamers geklaagd, als eene schending van de souvereiniteit der kantons uitmakende. De Tweede Kamer beeft in hare zitting van den 17den dezer met 32 tegen 6 stemmen die klagten ter zijde gelegd. Onder de verslagen die de kamers jaarlijks van het bewind ontvangen, is het verslag van het departement van justitie en politie ditmaal opmerkelijk omdat het de uitgaven opgeeft die het Eedgenootschap ten behoeve of ter zake der uitgewekenen heeft moeten doen. Daaruit blijkt dat de gastvrijheid aan het kleine land niet minder dan 1,470,000 fr. heeft gekost, ongerekend hetgeen daarvoor door kantons, gemeenten, collegien of vereenigingen is uitgegeven. >. Hoe buitensporig groot die som ook zij — zegt het verslag — zij is echter niet buiten evenredigheid met het beoogde en bereikte doel: alles is daarmede gedaan wat het aloude Zwitsersche regt van herberging der vlugtelingen en de menschelijkheid vereischten, en tevens wat do verpligtingen jegens andere volken en de zorg voor Zwitserlands veiligheid vorderden."
---

FRANKRIJK.
Den 13den dezer is Sherif Sidi-abd-Esselam, een persoon die door elk Maroccaan met godsdienstig ontzag vereerd wordt en dien de Keizer van Maroooo zelf de hand kust, met eene particuliere Fransche stoomboot van Tanger te Marseille aangekomen ; van daar is hij door een Fransch stoomfregat naar Alexandrie gebragt, om een pelgrimstogt naar Mecca te doen. De Fransche Moniteur hecht niet weinig gewigt aan het bezoek van den Moorschen heilige, en verhaalt hoe hij te Marseille door de overheden met beleefdheden overladen en hem alles vertoond is hetwelk hem een groot denkbeeld van Frankrijk kon geven. Hij is dan ook, volgens het officiële blad, vertrokken met de volle overtuiging van de grootheid der Fransche natie.
---

