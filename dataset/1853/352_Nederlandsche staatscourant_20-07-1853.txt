BUITENLANDSCHE BERIGTEN. GRIEKENLAND.
De jongste over Marseille ontvangen berigten uit Griekenland houden in, dat de Grieksche regering in de tegenwoordige tijdsomstandigheden noodig geoordeeld heeft maatregelen tot versterking harer zeemagt te nemen, doch dat zij door de vertegenwoordigers van Frankrijk en Engeland uitgenoodigd is geworden daarmede niet verder voort te gaan. De beide gezanten schijnen in die toerustingen eene verborgen bedoeling gezien te hebben die niet strookte met de grondslagen waarop het oveiief der beschermende mogendheden den Griekschen Staat gebouwd heeft.
---

ITALIË.
Aan de Augsburgsche Allgemeine Zeitung wordt uit Rome onder dagteekening van den 9den dezer het volgende geschreven: I. De Paus heeft de verkiezing van den nieuwen pater-generaal der Jesuiten-orde bekrachtigd. Het is opmerkelijk dat onder de tegenwoordige tijdsomstandigheden de keuze niet gevallen is op eenen Spanjaard of Italiaan, tot welke natiën overigens de meeste Jesuiten-generaals behoorden, maar op eenen Belg, die gemeenzaam bekend is met de politieke en kerkelijke gesteldheid van Midden-Europa, waarop de orde thans meer en meer haren bekeerings-ijver rigt. Het is een bewijs dat de kiezers hunne taak begrepen.
.. Bijeen pausselijk besluit is aan ongeveer tweehonderd personen, die wegens misdrijven van politieken aard veroordeeld waren, de vrijheid geschonken, onder voorwaarde dat zij den Kerkelijken Staat voor altijd verlaten. Er zijn overigens te Rome nog wel zes honderd politieke veroordeelden of verdachten in hechtenis.
» De Pauselijke regering heeft afgekondigd dat het onderhoud der wegen in haar gebied, hetwelk thans zoo veel te wenschen laat, van staatswege zal geschieden, zoodra de thans bestaande overeenkomsten tot verpachting dor wegen aan particulieren afloopen. » De hoofdwacht tegenover het pauselijk paleis wordt thans niet meer alleen door Fransche soldaten maar om den anderen da" door pauselijke betrokken. De dienst in het paleis wordt alleen door de Zwiteersche lijfwacht verrigt."
---

SPANJE.
In het Spaansche regeringsblad van den 12den dezer is een koninklijk besluit afgekondigd, waarbij de minister van finantien gemagtigd wordt, voor eene som van drie honderd millioen realen (371/2 millioen gulden) schatkistbons daar te stellen en ter vervanging der vlottende schuld uit te gevem Deze bons zullen zes per cent rente in het jaar dragen, en na twee, drie of zes maanden opzegbaar zijn. Van regeringswege0 zal telke veertien dagen worden bekend gemaakt hoeveel schatkistbons in omloop zijn. De bons zullen zonder tusschenkomst van makelaars uit de openbare kassen onmiddellijk aan de particulieren die er aanvrage om doen, worden uitgegeven. Het doel van dezen maatregel is, de rente der vlottende schuld te verminderen , daar de regering thans aan de kapitalisten die maandelijksche voorschotten aan de schatkist doen, hooge rente moet betalen.
---

FRANKRIJK.
Volgens de dagbladen van Bordeaux zullen de Keizer en de Keizerin den 20sten dezer incognito die stad passeren, zich begevende naar eene badplaats nabij de Pyreneën. Zij berigten tevens dat Hunne Majesteiten tegen den lOden Augustus weder te Parijs zullen zijn, om aldaar de feesten tot viering van 's Keizers verjaardag bij te wonen. — De Moniteur behelst eenen staat van de ontvangsten der Fransche spoorwegen de eerste zes maanden des jaars. Daaruit blijkt dat eene uitgestrektheid van 3926 kilometers spoorbaan onzuiver opgebragt heeft 72,259,589 fr., of 18,405 fr. per kilometer; terwijl in °de zes eerste maanden van 1852 eene uitgestrektheid van 3605 kilometers spoorbaan 58,782,808 fr. opbragt, of 16,306 fr. per kilometer. De opbrengst per kilometer is alzoo met bijna dertien per cent vermeerderd. — Het bestuur der Parijsche spaarbank heeft het verslag van hare werkzaamheden gedurende 1852 openbaar gemaakt. Uit hetzelve bly'kt dat in het jaar onder de bevolking van Parijs, met name onder de arbeidende volksklassen, de lusten het vermogen om te sparen, toegenomen is. Het bedrag der inlagen is in sterkere mate vermeerderd dan in 1851; nog grooter is de toeneming van het aantal inleggers en vooral van het aantal inleggers die tot de van dagelijkschen handenarbeid levende bevolking behooren. In 1852 heeft de spaarbank ontvangen 35,885,739 fr. en uitbetaald 23,868,190 fr.; op den Sisten December 11. bleef zij aan 194,951 inleggers gezamenlijk 51,816,038 fr. schuldig, of' twaalf millioen meer dan een jaar vroeger. In geen vroeger jaar Is het aantal nieuw aangelegde spaarbank-boekjes zoo groot geweest als in 1852, en deze behooren voor drie vijfde gedeelten aan handwerks- en ambachtslieden. Aan renteniers of zoogenaamde renteniers behooren slechts nagenoeg 2500 van de nieuwe boekjes, dat is omstreeks evenveel als in eene reeks van voorafgaande jaren. —In den Constitutionnel van den 17den dezer leest men: >. De weersgesteldheid is weder onvast, en de speculanten maken daarvan gebruik om de hooge prijzen van granen en wynen staande te houden. Te Marseille is do tarwe van 30 fr. gerezen tot 31.50 a 32 fr. (per hoeveelheid van 160_ hter), ten gevolge van het berigt dat de uitvoer van graan uit het koningrijk Napels verboden is. Hier en daar is men beducht voor een _ misgewaa in Italië ; en uit dien maatregel der Napelsche regering schijnt te bln'ken dat die vrees niet geheel ongegrond is. Voor alsnog echter schrijven wij dio beduchtheden slechts aan eene overmaat van zorgvuldigheid toe." Aan de Parijsche graanmarkt is op den jongsten marktdag de tarwo een franc per hectoliter gerezen ; in rogge en haver was geene verandering.
---

DUITSCIILAND.
Volgens eene uit officiële bronnen geputte opgave heeft de mijnbouw in den Pruissischcn Staat in 1852 eene hoeveelheid delfstoffen opgeleverd ter waarde van 13,015,107 thaler, dat is 121/2 per cent meer°dan in 1851. llij_ heeft 67,065 arbeiders bezig gehouden, dat is ruim 7 per cent meer dan in 1851.
— Aan de Berlijnscho Koninklijke Maatschappij van Aardrijkskunde is medegedeeld, dat de Russische regering besloten heeft de graden van den meridiaan te_ doen meten van Kaap Noord tot aan den mond van den Donau. Dit is de grootste immer ondernomen meting van dien aard.
---

DENEMARKEN.
Dezer dagen is van wege do Deensche regering een staatsstuk openbaar gemaakt betrekkelijk de thans geheel tot stand gebragte regeling der Deensche troonsopvolging. Men weet dat de geheele intrekking der vroeger in Denemarken onder den naam van de Koningswet vastgestelde bepalingen betreffende de troonsopvolging, bij den Deenschen rijksdag en elders veel afkeuring vond, omdat zij, naar men meende, aan Rusfand gelegenheid kon geven om zijne aanspraken op de Deensche kroon, waarvan het alleen ten behoeve van den thans tot troonopvolger bestemden Prins Christiaan van Holstein-Glucksburg afstand had gedaan, later te doen gelden ingeval diens geslacht mogt uitsterven. Duitsche dagbladen zagen hierin reeds een sluwen toeleg van Rusland om den Sond te bemagtigen en de Oostzee tot een Russisch meer te maken. Hot bovenbedoelde staatsstuk, eene circulaire van don Deenschen minister van buitenlandsche zaken aan de Deensche gezanten, van den Oden Meijl., betoogt dat die beduchtheden ongegrond zijn: » Had do Keizer van zijue hoedanigheid als hoofd van den ouderen tak van het Holstein-Gottorpsche huis willen gebruik maken omdo tegenwoordige of toekomstige regeling der troonsopvolging te maken toe eene familiezaak die alleen tusschen hem en den Koning van Denemarken moest worden geregeld, dan zou de vrees voor een overwigt van Rusland verklaarbaar zijn; doch ware dit de bedoeling des Keizers geweest, dan zou hij nimmer zijn toegetreden tot het tweede artikel van het Londensche verdrag, hetwelk bepaalt dat ingeval de tot do troonsopvolging geregtigde nakomelingschap van den Prins en de Prinses van Glucksburg mogt uitsterven, door den Koning van Denemarken nieuwe voorstellen gedaan en aan alle mcde-onderteekenaren van het Londensche verdrag ter goedkeuring voorgelegd moeten worden. Dezo bepaling maakt elk later welligt oprijzend vraagstuk betrekkelijk do Deensche troonsopvolging tot eene Europesche aangelegenheid: en andere waarborg tegen willekcurigen invloed kan aan de achterdochtigen niet gegeven worden." _—Volgens berigten uit Kopenhagen van den 12den dezer, baarde decholera, die er nu voor de eerste maal heerscht, veel ongerustheid en angst onder de bevolking; doch was het voor haar een troost en bemoediging dat de Koning niet, als gewoonlijk in dit saizoen, een zomerverblijf' betrok, maar in de hoofdstad bleef en zelf maatregelen deed nemen tot verpleging der lijders en tegen de verbreiding der ziekte.
---

ENGELAND.
De jaarlijksche vergadering der Koninklijke Maatschappij van Landbouw, het groote feest der landbouwnijverheid in Engeland, is in het laatst der vorige week afgeloopen. Het wordt beurtelings in de onderscheiden gewesten des lands gehouden, en dit jaar was bet zuidelijk deel van Wales aan de beurt, eene landstreek die zelve voor eene tentoonstelling van landbouw weinig bijzonders oplevert. Hieraan mede wordt het toegeschreven dat de tentoonstelling van vee, schoon nog altijd zeer belangrijk, minder rijk was dan die van de laatstvori"e jaren. Ook nu is weder bij de beoordeeling van het naar de tentoonstelling gezonden vee door deskundigen de opmerking gemaakt dat een aantal voorwerpen al te vet en daardoor voor de veefokkerij minder geschikt waren ; doch dit euvol doet zich reeds in mindere mate voor sedert do waarschuwingen die daartegen in het vorige jaar door de maatschappij aan de veefokkers gerigt zijn. Op de lijst van bekrooningen is weder blijkbaar dat de prijzen als het ware een monopolie ten behoeve van eenige groote veefokkers zijn geworden , zoodat de gewone landlieden, onder welke de maatschappij een heilzamen wedijver zoekt gaundo te houden , van de mededinging allengs afgeschrikt worden. De vergadering is, naar gewoonte, met een gastmaal besloten, waar een duizendtal personen aanzaten, allen belang hebbende of' belangstellende in het landbedrijf, en daaronder velen van de aanzienlijksten des lands. De ontmoediging die in de eerste jaren na de intrekking der graanwetten'in de bijeenkomsten van Engelsche landbouwers en grondeigenaren aan den dag gelegd pleegde te worden, was bij deze vergaderign naauwelijks meer te bespeuren ; integendeel heerschte er een geest van moedig en volhardend voorwaarts streven. .. Er was een tijd — zegt een der liberale Londensche bladen, de Globe — waarin men onze landlieden van niets hoorde spreken dan van moeijelijkheden en verongelijking , van verarming en behoefte aan bescherming tegen de mededinging van het buitenland. Zulke klagten hoorde men wanneer de hemel den landman toelachte, en de graanprijs zestig of' zeventig shilling per quarter was; men plagt ons te verzekeren dat de Britsche landbouwer niet bestaan konde wanneer hij minder dan 64 shilling voor het quarter tarwe ontving, en dan nog bragt elke onweersbui verslagenheid in zijn gemoed. In dezen zomer is het al regen wat van den hemel komt; en dit is de eenige moeijelijkheid niet waarmede de landman thans te kampen heeft: zijne arbeiders verlaten hem; en die blijven, vragen hooger loon; ongehoord hooge arbeidsloonen, van negen, twaalf, ja zelfs vijftien shilling in de week, worden thans gevraagd van den man die vroeger niet in staat was zeven shilling te betalen. En met dat al was het een genoegen, op de vergadering te Glocester, onder onweersbuien en regenvlagen, don landman zoo welgedaan en welgemoed te zien. Zonderde hulp van beschermende graanregten, durft hij het tegen de gehecle wereld opnemen; en bij monde van lord Ashburton , den voorzitter der vergadering, daagde hij Europa en Amerika tot den wedstrijd uit. Werktuigen waarvan hij eerst geen begrip kon krijgen , leert hij nu gebruiken met zoo goed gevolg dat, gelijk lord Harrowby het uitdrukte, hot werktuig hem zijn werk helpt verrigten en tevens nieuw werk helpt vinden, zoodat een landman die vroeger slechts voor tien man werk had, thans door gebruik te maken van allerlei verbeteringen, in staat gesteld is om dertig of' veertig arbeiders te bezigen. En onze geleerde sir Roderick Murchison, een van de weinige eereleden der maatschappij, zeide dat de tijd voorbij was waarin een geoloog in Engeland den landman bet verband behoefde te betoogen tusschen den akkergrond waardoor deze den ploeg dreef', en de rotsen en diepten der aarde die het onderzoek der geologische onderzoekingen uitmaakten."
Lord Ashburton, de gewezen gezant van Groot-Britannio bij de Vereenigde Staten , opende als voorzitter do vergadering met eene aanspraak, waarin hij eerst de voortreffelijkheid van het Britsch landbedrijf roemde. In alle takken van het fabriekwezen, zeide hij, kon Engeland nog van andere landen iets heren , hetzij tot vervaardiging van sierlijker of van bruikbaarder producten; maar de voortbrengselen van den Britschen landman werden nergens ter wereld overtroffen ; en uit Frankrijk, uit Duitschland, uit elk land der wereld ging men naar Engeland om een goed ingerigt boerenbedrijf te zien. Na de landlieden die nog achterlijk mogten zijn en aarzelden de verouderde handelwijze der voorvaderen te verlaten, to hebben aangespoord tot navolging hunner vooruitstrevende berocpsgenooten, besloot hij met een ernstig woord tot de grondeigenaren. » Ook gij—zeide hij — moet uw deel in het groote werk verrigten. Zoo gij niets anders beoogt dan den tegenwoordigen huurprijs te blijven trekken, verstaat gij uw eigen belang niet. Gij moet pachters die verbeteringen aan de landerijen willen aanbrengen, daarin bijstaan door de kosten voor te schieten en deels voor eigen rekening te nemen. Maar bovenal moet gij u in tijds bereiden voor die groote, die gelukkige verandering welke plaats grijpt in de betrekking tusschen den arbeider en den werkgever, eene verandering waarnaar ik vurig heb verlangd: want zij zal den arbeider van de slavernij verheffen tot de onafhankelijkheid van een vrij man ; zij zal hem uit die loome onverschilligheid waarin hij door zijne vernedering verzonken was , opwekken tot een nieuw leven vol kracht en nuttige werkzaamheid; hij zal voortaan een beter werkman zijn, beter huisvader, beter burger. Dat alleen ontbrak nog om de mate vol te maken van de zegeningen die de Voorzienigheid over ons land zoo mildelijk uitstort. Maar is dat zoo, dan behooren de grondbezitters bedacht te zijn op hetgeen deze nieuwe staat van zaken vereischt. Vroeger waren wij er op uit, door landverhuizing het aantal arbeidzoekende handen te verminderen. Heto is nu onze aangename zorg, de krachtige, werkzame, ijverige lieden in het land te houden door hunnen toestand te verbeteren, bij voorbeeld door hun betere woningen nabij hun werk te verschaffen. Zóó alleen kunnen wij bewerken dat voor den arbeider de woonstede zijner voorvaderen meer aanlokkends hebbe dan de goudhoudende velden van Australië of de klimmende arbeidsloonen onzer fabriekdistricten."
Een ander spreker, mede tot de Engelsche aristokratie behoorende, lord Harrowby, bragt bij het gastmaal een feestdronk aan de arbeidende klassen, en betoogde nadrukkelijk dat er meer zorg voor haar welzijn, inzonderheid voor betere huisvesting en betere opvoeding, behoorde gedragen te worden. Het noodwendig gevolg hiervan zou naar zijne overtuiging zijn dat de arbeider ook voor zijn werk geschikter werd; zoo zou de waarde en hoeveelheid der producten van zijnen arbeid toenemen, en hierdoor de werkgever in staat zijn het hoogere loon aan zijn werkvolk te betalen en meer tot verbetering van deszelfs toestand te doen.
---

