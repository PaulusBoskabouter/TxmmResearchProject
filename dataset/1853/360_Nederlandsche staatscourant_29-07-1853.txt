DUITSCHLAND.
Volgens eene uit officiële bronnen geputte opgave hebben de in-, uit-en doorvoerregten aan de kas van het Tolverbond in de eerste drie maanden dezes jaars 4,244,022 Rthlr opgebragt, dat is 439,394 minder dan in hetzelfde tijdvak van 1852. De invoer van alle belangrijke grondstoffen en artikelen van consumtie wijst eene vermindering aan; welke ten deele toegeschreven wordt aan de weersgesteldheid in het voorjaar , waardoor de scheepvaart en het handelsverkeer later dan gewoonlijk aanvingen. — Sedert lang wordt gesproken van het bouwen eener brug over den Rhijn tusschen Keulen en Deutz. Het stedelijk bestuur van Keulen heeft tot de uitvoering van een der voorgeslagen plannen , die naar raming twee millioen rijksdaalders zou kosten , ondersteuning uit de geldmiddelen des Staats gevraagd; doch een Berlijnsch dagblad, de ministeriele Zeit, betoogt dat de kosten van aanleg door een zeer matig bruggeld zouden kunnen worden gevonden, en dat het voor de stad Keulen" eene winstgevende onderneming zou zijn, indien zij de brug ook zonder eenig subsidie daarstelde. — Men herinnert zich dat na den mislukten moordaanslag op het leven van den Keizer van Oostenrijk, het plan gevormd werd om uit vrijwillige bijdragen eene kerk te bouwen ter gedachtenis van de redding des Souvereins uit levensgevaar. Voor dat doel zijn thans reeds nagenoeg 1,400,000 florijnen bijcengebragt; en deze opgave is nog niet volledig, daar in vele ver afgelegen oorden de inzameling van bijdragen nog niet afgeloopen is. — Bij het Oostenrijksche ministerie is de vraag sedert eenigen tijd in overweging, of de vrijheid die sedert 1848 op de Oostenrijksche hoogescholen aan de hoogleeraron en de studenten gelaten wordt in het geven en het ontvangen van onderwijs, niet zou dienen te worden beperkt. De hoogleeraren der geneeskundige faculteit te Weenen hebben eenparig besloten het behoud dier vrijheid van de regering te verzoeken.
---

FRANKRIJK.
De staatscommissie tot aanmoediging en toezigt voor de vereenigingen van onderling hulpbetoon (zoo als zieken- en begrafenis-bussen, kassen voor ondersteuning van oude en zwakke arbeiders, voor onderstand aan arbeidslieden zonder werk) heeft haar jaarlijksch verslagaan den Keizer uitgebragt. Dit uitgebreide stuk wordt in den Moniteur van den 26sten dezer-medegedeeld; het besluit aldus : » De staat der inrigtingen tot onderling hulpbetoon in Frankrijk levert gelukkige uitkomsten en bovenal heugelijke verwachtingen op. Naarmate men in de toepassing dezer instelling vordert, zal het meer en meer algemeen worden begrepen, welk eene veiligheid voorde burgermaatschappij, hoeveel waarborg voor het behoud der orde gelegen is in eene stichting die eene voor aller welzijn en aller onderlinge toenadering heilzame rigting geeft aan neigingen van dikwerf zoo gevaarlijken aard, aan krachten en behoeften die veelmalen een zoo dreigend voorkomen aannemen. De voorstanders van al het goede zullen inzien, dat zij nooit met minder moeite en geringer opoffering een goed werk van meer degelijken en duurzamen aard kunnen helpen tot stand brengen. De handwerksman zal meer en meer gehecht worden aan eene inrigting door wier hulp zijn dagloon hem, benevens het dagelijksch brood, ook eenen noodpenning voor kwade dagen en liefderijke verpleging voor tijden van ziekte en zwakheid verzekert; ook de wetenschap zal telken jare de voorlichting harer berekeningen en waarnemingen schenken, en de vervaardiging van juiste ziekte- en sterf'te-tabellen zal het weldra mogelijk maken naauwkeurig te bepalen hoe veel kansen elk deelnemer heeft, hoe veel hij inleggen moet en hoe veel hij trekken kan. Doch niettegenstaande deze juiste berekeningen en naauwkeurigheid moeten de vereenigingen tot onderling hulpbetoon fn Frankrijk altijd het kenmerk behouden waardoor zij zich van alle Gelijksoortige inrigtingen in andore landen onderscheiden. Altijd zal" naar wij hopen, in de verordeningen onzer vereenigingen een grooter deel voor den zwakke, eene kans meer voor den hulpbehoevende beschikt worden; altijd zal de jeugd den ouden dag, het gelukkig toeval den arbeid, dó kennis aan de ervaring te hulp komen; de kinderen zullen deelnemen opdat hunne inlage hun ouden vader te goed kome; de werkgever, opdat door zijne bijdrage de werkman worde gebaat; de arbeidzame man, opdat zij aan zijne vrouw en kinderen ten goede worde aangerekend. De vereenigingen zullen voortgaan van den een meer te vragen dan hij trekt, aan eten ander meer uit te keeren dan hij inlegt, zonder zich te laten terughouden door het verwijt van ongelijkheid en onregtvaardigheid: want in die ongelijkheid is de zelfopoffering en in die on regtvaardigheid de liefde zigtbaar. Dit is het denkbeeld waardoor Uwe Majesteit bij het bepalen van regelen voor deze inrigting geleid werd: het moest niet slechts eene onderlinge verzekering zijn tegen ziekte en gebrek, eene veilige geldbelegging voor de spaarzaamheid en het welbegrepen eigenbelang, maar meer nog een liefdewerk, een wederkeerig dienstbetoon , een vriendschapsband. Het zal het streven der commissie steeds zijn, de vereenigingen aan dat hooge denkbeeld te doen beantwoorden." — De jaarlijksche kunst-tentoonsielling te Parijs is thans gesloten. Het aantal bezoekers heeft niet aan de verwachting beantwoord, althans voor het fonds tot ondersteuning van hulpbehoevende kunstenaars niet veel opgeleverd. Eergisteren zijn aan de bekroonde kunstenaars door den Prins Napoleon Bonaparte, des Keizers neef, de medailles en ridderkruisen uitgereikt. Hij zeide daarbij onder anderen het volgende: » In ons land van gelijkheid, waar door de steeds toenemende verdeeling van den algemeenen rijkdom het onderscheid der standen meer en meer uitgewischt en de_ welstand meer en meer aller deel gemaakt wordt, behoort de Staat in de plaats der particulieren te treden, om tot stand te brengen wat deze op zich zelven niet in staat zouden zijn te beproeven. Hierom is het dat het gouvernement zoo vele aanmoedigingen geeft en zoo vele uitgaven doet om de kunst in Frankrijk op die hoogte van luister en grootheid te houden die zij bereikt heeft. Geen der vroegere regeringen heeft zulks verzuimd; doch nooit is voor de kunsten een ruimer veld geopend dan door den tegenwoordigen Keizer." De Prins besloot met de kunstenaren uit te noodigen om op de algemeene tentoonstelling van nijverheiden kunst, die in 1855 te Parijs zal gehouden worden, den roem op te houden van hun land, hetwelk tot nog toe bster dan eenig ander volk de nijverheid wist te veredelen door den goeden smaak. De Moniteur berigt dat Corsica ten gevolge der door het gouvernement genomen maatregelen en door de boven allen lof verheven volharding en zelfopoffering der gendarmerie, thans grootendeels van do struikroovers gezuiverd is. — Aan de Inde'pendance Beige wordt uit Parijs, onder dagteekenin" van den 26sten dezer, het volgende gemeld: » De bezorgdheid voor een tekort in de middelen van volksvoedino- is hier een weinig bedaard. Lettende op den inhoud der met den uit onderscheiden oorden des lands ontvangen berigten, en op de reeds aangekochte hoeveelheid buitenlandsch graan, verwachten deskundigen dat de prijs van het brood met het eind der maand niet weder verhoogd zal worden. Dit zou eene blijde tijding voor het gansche land zijn, indien zij zich bevestigt. 11 Het scheen dat de worsteling of wrijving althans, tusschen de Gallicaansche en de ultramontaansche rigting in do Fransche kerk, vooreerst zou ophouden na hetgeen onlangs was voorgevallen betreffende het dagblad VUnivers en de door hetzelve te berde gebragte stellino-en van de uiterste onverdraagzaamheid en ondergeschiktheid aan den Roomschen Stoel. Maar dit is het geval niet; er verschijnen weder van onderscheiden zijden vlugschriften waarin de geschilp mten met warmte behandeld worden. Hoewel de ultramontaansche rigting laatste ijk gezegevierd heeft, kan en wil de andere rigting den strijd niet opgeven voor de echtnationale en echt-Chrïstelijke bestanddeelen die door gene worden uitgesloten uit het kerkelijk leven van Frankrijk."
---

BUITENLANDSCHE BERIGTEN. TURKIJE.
De Parijsche Constituüonnel wil weten dat de Keizer van Rusland, toen hij van de Westersche mogendheden onderscheiden voorstellen tot schikking van het geschil met Turkije ontving, den vertegenwoordigers dier mogendheden voor hunne goede diensten dank gezegd heeft, onder bijvoeging dat die voorstellen hoop gaven op eene voldoende vereffening van het geschil, maar tevens heeft te kennen gegeven dat hij daarover alleen met Turkije kon onderhandelen , zonder eenige regtstreeksche tusschenkomst van eene of andere Westersche mogendheid, daar het geschil alleen tusschen Turkije en Rusland gevoerd werd. In de onderstelling dat alzoo al wat van de zijde der Westersche mogendheden voorgeslagen wordt, eerst aan den Divan aannemelijk gemaakt en over Konstantinopel naar St. Petersburg gezonden moet worden , berekent het genoemde blad dat in het gunstigste geval eerst in het laatst der aanstaande maand Augustus de vereffening van het Turksch- Russische geschil in het westen van Europa kan bekend worden. — Het ministeriele Londensche avondblad de Globe, van den 26sten dezer, zegt in eene beschouwing der Turksche aangelegenheden : 11 Wij gelooven voor alsnog aan eene vreedzame beëindiging, doch wij houden ons overtuigd dat deze niet zal plaats hebben, tenzij zij tamelijk 6poedig tot stand kome." Aan de Augsburgsche Allgemeine Zeitung wordt uit Athene van den loden Julij het volgende gemeld: i; De officiële berigten die hier uit de onderscheiden deelen van Turkije ontvangen worden, komen alle daarin overeen dat de haat der Turksche bevolking tegen de Christenen weder in volle kracht is opgewekt, en zich in allerlei uitspattingen van woeste hartstogten doet kennen. In Macedonië alleen zijn, volgens eene met gemoedelijke naauwgezetheid bijgehouden naamlijst, sedert zes maanden 942 Christenen ter sluik of met openlijk geweld door Turken vermoord."
---

ITALIE.
Uit Rome wordt onder dagteekening van den 16den dezer gemeld dat de Congregatie voor de verbreiding van het Katholijke geloof, haar verslag over het afgeloopen jaar heeft openbaar gemaakt. Zij zegt daarin dat in geen vroeger jaar zoo ruime geldmiddelen door de geloovigen tot hare beschikking gesteld zijn als in 1852; zij ontving toen 4,790,468 francs. Dit is gedeeltelijk een gevolg van de voorwaarden waaronder de bij het laatste kerkelijk eeuwfeest aangeboden ailaat door den Paus verkrijgbaar werd gesteld; onder die voorwaarden was eene bijdrage tot de kas der Propaganda : hierdoor zijn volgens het verslag do inkomsten der stichting over 1852 met omstreeks 1,600,000 francs vermeerderd.
---

