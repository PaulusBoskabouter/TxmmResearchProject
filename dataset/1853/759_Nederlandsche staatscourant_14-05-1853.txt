NEDERLANDEN.
Bij besluit van 12 Mei jl., n°. 62, heeft Zijne Majesteit aan J. de Pinto, op zijn verzoek, eervol ontslag verleend als lsten luitenant bij de dienstdoende schutterij te 's Gravenhage. Bij Koninklijk besluit van den 12den Mei 1853, n°. 73, zijn benoemd 'tot ontvangers der registratie en domeinen: te Sneek , de heer 11. Beekkerk, thans ontvanger te Schagen ; te Schagen, de heer G. J. Jacobson, thans ontvanger te Nijkerk; te Nijkerk, de heer G. E. Termaat, thans ontvanger te Texel; te Texel, de heer 11. L. de Grave, thans surnumerair in Zuidholland; te Waalwijk, de heer L. A. Alder, thans ontvanger te Oosterhout; te Oosterhout, de heer W- L. J. Spoor, thans ontvanger te Horst; te Horst, de heer L. Dittlinger, thans surnumerair in Noordbrabant; te Helder, de heer W. Macalester Loup, thans ontvanger te Oirschot; te Oirschot, de heer C. H. M. Leurs, thans surnumerair in Noordbrabant ; te Enschede , de heer L. Roosenburg, thans surnumerair in Overijssel; te Harderwijk, de heer S. J. van Slooten, thans surnumerair in Friesland. Bij besluit van den 6den Mei jl., n°. 40, heeft Zijne Majesteit goedgekeurd de beroepingen van predikanten, uitgebragt door de kerkeraden der Hervormde gemeenten: van Bloemendaal, onder de classis van Haarlem, op L. Steinfort, predikant te Vuursche; van Sleen, onder de classis van Coevorden, op H. Niemeijer, predikant te Lippenhuizen. Bij Zijner Majesteits besluit van den 7den Mei 1853, n°. 53, is de heer W. A. van Oosterzee erkend als consul van Parma te Amsterdam. Bij Koninklijk besluit van den 6den Mei jl., is aan de heeren M. A. Holsboer en B. J. Boland te Dinxperlo, S. Thiebout van Zuijdam en J. van der Sande te Ter Borgh, en H. C. S. Snelhlage te Dinxperlo, vergunning verleend tot aanleg van een grindweg ter lengte van ruim 8300 ellen, aanvangende te Dinxperlo aan den Pruissischen grindweg van Boeholt, en loopende tot den grooten weg tusschen Doesburg en de Pruissische grenzen bij Silvolde, met concessie tot tolheffing volgens een daarbij vastgesteld tarief.
---

RIJKSTELEGRAAF.
■°e Minister van Binnenlandsche Zaken, Gelet op art. 4 van de overeenkomst, tusschen Nederland en Pruissen, van den IBden Julij 1851 (Staatsblad van 1852, n». 55), waardoor de Nederlandsche regering als lid treedt in de Duitsch-Oostenrijksche telegrafenyereeniging; Gezien de overeenkomst wegens het telegrafisch verkeer, den 4den October 1852 te Parijs gesloten, tusschen den gemagtigde van Pruissen, als optredende voor de Duitsch-Oostenrijksche telegrafen vereeniging, en die van Frankrijk en België; In aanmerking nemende, dat de acten van bekrachtiging dezer overeenkomst op den 25sten April jl. te Parijs zijn uitgewisseld en dat, volgens mededeeling van do Pruissische regering, de nieuwe bepalingen met den loden Mei aanstaande in werking zullen komen , Heeft goedgevonden, in afwachting eener nadere regeling, te bepalen en ter kennis van het publiek te brengen : I°. Het voorloopig reglement voor de Nederlandsch-Belgische dienst lit. B. en de voorloopige dienstregeling in betrekking tot de Duksch- Oostenrijksche telegrafen, lit. H, gevoegd bij'de beschikkingen van den Minister van Binnenlandsche Zaken van den 29sten November 1852 en 21sten Januarij 1853, blijven van kracht, in zooverre die niet met de bepalingen der overeenkomst, den 4den October te Parijs gesloten, in strijd zijn. 2°. De bepalingen dezer overeenkomst, waarvan de kennis voor het publiek van belang is , zijn opgenomen in het aan deze beschikking gehechte voorschrift lit. 0. Deze bepalingen treden in werking met den 15den Mei aanstaande. 3°. Met dezelfde dagteekening worden de tariven voor de berigten naar België en Frankrijk, vroeger onder de letters D en E bekend gemaakt, gewijzigd en vervangen door de eveneens gemerkte tariven, bij de tegenwoordige beschikking gevoegd. 4°. Het vroeger bekend gemaakte tarief voor de berigten naar Sardinië blijft onveranderd, gelijk het onder lit. N hierbij wordt herhaald. (1) 's Gravenhage, den 18den Mei 1853. , Van Reenen. VOORSCHRIFT, in betrekking tot de buitenlandsche dienst van den Rijks-telegraaf, naar aanleiding van de bepalingen, vastgesteld bij de overeenkomst van Parijs, van den iden October 1852. Art. 1. De bepalingen van het reglement voor de binnenlandsche dienst van 29 November 1852 (Staatsblad n°. 203), die van het voorloopig reglement voor de dienst tusschen Nederland en België, van 23 November 1852, en de dienstregeling in betrekking tot de Duitsch- Oostenrijksche kantoren, van den 24 Januarij 1853, worden gevolgd, in zooverre die niet afwijken van hetgeen hier verder is voorgeschreven. Art. 2. De bezorging van berigten buiten de lijn geschiedt door de post met aangetcekende brieven, of, indien de afzender dit verlangt, door boden. Art. 3. Dienst- en bijzondere berigten kunnen, naar keuze van den afzender, in het Engelsch, Fransch of Duitsch worden gesteld; zij moeten met Romeinsche letters worden geschreven. Voorloopig worden de berigten in eene vreemde taal alleen aan de in iederen Staat aan te wijzen kantoren aangenomen. Al de Nederlandsche kantoren nemen berigten in de drie vreemde talen aan, wanneer die bestemd zijn voor een buitenlandsch kantoor dat daarvoor reeds is aangewezen. In Frankrijk worden voorloopig alleen aan de kantoren te Parijs, Calais en Straatsburg berigten in het Hoogduïtsch en Engelsch aangenomen. Art. 4. Nachtberigten moeten door de afzenders vóór het sluiten der kantoren worden aangekondigd, met opgave van het uur, waarop zij zullen worden aangeboden. Art. 5. De afzender kan vorderen dat hem door het kantoor van bestemming de ontvang van zijn berigt worde teruggeseind, tegen betaling van een vierde der kosten van een berigt van 20 woorden. De helft der kosten wordt betaald voor het terugseinen van het geheele berigt, ter collationering. De geadresseerde kan insgelijks het door hem ontvangen berigt doen collationeren ; daarvoor is hij de volle prijs van het berigt verschuldigd. Art. 6. De hosten voor terugseinen van den ontvang van een berigt worden verdubbeld, indien het bij nacht geschiedt. Art. 7. De afzender betaalt voor de bezorging van een berigt buiten de lijn per bode 0.50 gulden voor de eerste en 0.25 gulden voor iedere volgende Nederlandsche mijl afstand.
---

MINISTERIE VAN FINANTIEN.
Bij den Minister van Finantien is ontvangen een muntbiljet van f 10, aan den heer burgemeester van Amsterdam, onder de letters NN., ten behoeve van 's Rijks schatkist ingezonden. 's Gravenhage, den 12den Mei 1853. De Minister voornoemd, Van Doorn.
---

MINISTERIE VAN BUITENLANDSCHE ZAKEN.
De Minister van Buitenlandsche Zaken, gelet op de Koninklijke besluiten van den 16den April 1846, n°. 89, van den 26sten September 1850, n°. 44, 3 April 1852, n°. 52 (Staat-courant van 20 April 1846, 11 October 1850 en 7 April 1852, mitsgaders op het bovenstaand besluit van 3 Mei 1853, n°. 49, betrekkelijk het onderzoek der kundig(l) De tariven worden in eene volgende courant medegedeeld.
"heden van hen, die tot attaché hij het Nederlandsche corps diploma- j tique wenschen benoemd te worden; Gelet meer bijzonder op art. 4 van laatstgemeld besluit, houdende: ii Door denzelven Onzen Minister zullen worden opgeroepen de jongelieden die tot meergemeld onderzoek verlangen te worden toegelaten, met aanduiding van hetgeen van hen zal worden gevorderd." Roept bij deze op allen dien zulks kan aangaan, zich vóór den lsten Junij aanstaande schriftelijk bij het Departement van Buitenlandsche Zaken aan te melden, met opgave hunner namen, voornamen en woonplaats en onder overlegging van het bewijs, dat zij aan eene van 's Ryks hoogescholen tot doctor in de regten zijn bevorderd. De jongelieden voor wie de toestemming des Konings, om als candidaten te worden ingeschreven, overeenkomstig het besluit van 16 April 1846, n°. 89, zal verkregen zyn, zullen vóór den lsten Juhj 1853, op nader te bepalen dag, aan het locaal van het Departement van Buitenlandsche Zaken, ten overstaan van de door Zyne Majesteit benoemde commissie, een examen afleggen. Met opzigt tot de verschillende bij dat onderzoek te behandelen wetenschappen zal van de te examineren candidaten worden gevorderd, voor zooveel aangaat: het volkenregt: een duidelijk begrip van de.-izelfs groote trekken en toereikende algemeene kennis, om het een of ander bijzonder punt met behulp van geschikte werken, volledig to behandelen; liet Nederlandsch Staatsregt: eene algemeene kennis van onze staatsinstellingen, van de oprigting der Republiek tot 1815, en eere meer bijzondere wetenschap dienaangaande van dat tijdstip tot heden ; de Staatshuishoudkunde: een algemeen begrip van de voorname beginselen dier wetenschap; de Statistiek: een algemeen overzigt van de betrekkelijke krachten en hulpbronnen der voornaamste en van de aan Nederland grenzende landen, en in het bijzonder van die van dit Rijk; de Geschiedenis der Diplomatie: eenige bekendheid met de voornaamste voorvallen : I°. van den Munsterschen vrede tot op de eerste coalitie tegen de Fransche omwenteling . 2°. doch meer volledig, van dat tijdstip tot op het Weener verdrag; 3°. insgelijks meer volledig, van het Weener verdrag tot op den tegenwoordigen tijd en wel bijzonder in toepassing op onze verhouding tot de voornaamste en voor ons meest belangrijke mogendheden; den Nederlandschen en Franschen Stijl: schriftelijke en mondelinge beantwoording van de vragen nopens de tweede, derde en vierde bovenvermelde wetenschappen in het Nederduitsch, en betreffende de twee overige in het Fransch. Voorts zal gelegenheid geopend worden tot het geven van blijken van zoodanige andere kundigheden als voor den aanstaanden diplomaat van meer of min stellig nut kunnen geacht worden, als: bedrevenheid in het Engelsch en Hoogduitsch en vlugheid bij het mondeling gebruik van talen, bijzonder van de Fransche taal. 's Gravenhage, den lOden Mei 1853, Van Hall.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken brengt ter kennis van de belanghebbenden: I°. Het vergelijkend onderzoek der personen die als leerlingen voor de telegrafie wenschen te worden toegelaten, hetwelk, volgens het sde lid der kennisgeving in de Staats-couranten van 19 —23 Maart jl., op den zesden Junij aanstaande was bepaald, wordt drie maanden uitgesteld, en zal nu in 's Gravenhage plaats hebben op den vijfden September 1853 en volgende dagen. 2°. Voor dat onderzoek moet men zich vóór of uiterlijk op den 15den Augustus 1853 bij het Departement van Binnenlandsche Zaken hebben aangemeld met een op zegel geschreven adres, bevattende naauwkeurige opgaaf van naam, voornaam en woonplaats. Gelijktijdig moeten worden overgelegd de bewijsstukken, aangewezen bij het 4de lid der kennisgeving in de Staats-couranten van 19 —23 Maart jl. 3°. De personen, die reeds ten gevolge dier kennisgeving verzoeken en bewijsstukken hebben ingediend, behoeven, zoo zij toelating tot het op den vijfden September te houden vergelijkend onderzoek verlangen, zich niet nader aan te melden. Hun zal, even als dengenen, die zich nog aanmelden, eene nadere oproeping geschieden. 4". De overige bepalingen der aangehaalde kennisgeving blijven van kracht. 's Gravenhage, den lOden Mei 1853. Van Reenen.
---

