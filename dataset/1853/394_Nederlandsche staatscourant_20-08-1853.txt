NEDERLANDEN.
Bij Zijner Majesteits besluit van den 17den Augustus 1853, n°. 61, is benoemd tot kantonregter te 's Gravendeel, mr. P. G. ten Zeldam Ganswijk, thans die functien bekleedende te Sommelsdijk.
Bij Koninklijk besluit van den 18den Augustus 1853, n°. 50, zijn benoemd tot ontvangers der directe belastingen en accijnsen : te Engelen c. a., de heer D. L. Heinsius, thans ontvanger derzelfde middelen te Horssen; te Horssen, de heer 11. B. H. Malingré, geagreëerd klerk bij den controleur van 's Rijks belastingen te Heusden.
Bij Zijner Majesteits besluit van den 15den dezer, n°. 51, is aan den luitenant-ter-zee der lste klasse titulair J. L. L. Penning Nieuwland, onder-inspecteur over het loodswezen enz. te Brouwershaven, en aan den commissaris der loodsen aldaar C. F. van Dierendonck, vergund, aan eerstgenoemden het aannemen en dragen van het versiersel van ridder der orde van Franz Joseph, en aan laatstgenoemden van het Gouden Kruis van Verdiensten, hun door Zijne Majesteit den Keizer van Oostenrijk toegekend.
---

TURKIJE.
Volgens berigten uit Konstantinopel van den Sslen Augustus was er in de laatste dagen niets belangrijks voorgevallen; de onderhandelingen met Rusland waren, voor zooveel bekend geworden was, niet gevorderd. De Porte had aan den consul-generaal van Griekenland in de Donau-vorstendommen de magtïging om aldaar consulair gezag uit te oefenen, onttrokken, omdat hij bij den intogt der Russische troepen te Bucharest dezelve in ambtsgewaad te gemoet gegaan was en openlijk zijne blijdschap over de Russische bezetting aan den dag gelegd had. Duitsche bladen berigten dat in Wallachije de uitvoer van graan verboden is, en dat met name van maïs een slechte oogst werd verwacht ten gevolge der langdurige droogte.
---

GRIEKENLAND.
Uit Athene wordt onder dagteekening van den 7den dezer het volgende gemeld: » Onze graanoogst heeft veertig per cent minder dan die van Het vorige jaar opgebragt. De graanprijzen zijn dan ook hier te lande aanmerkelijk gerezen, en er bestaat gegronde vrees voor schaarschheid van voedingsmiddelen. Hierom is door de regering een wcts-ontwerp ingediend en door de kamer van volksafgevaardigden op staanden voet aangenomen, waarbij de uitvoer van graan verboden en het regt op den invoer van graan verlaagd wordt. De toetreding des Senaats tot dit wets-ontwerp is niet twijfelachtig. 11 Tot nog toe heeft het beleid der regering de gemoederen die door den staat van Turkije in groote spanning gebragt zijn, weten in teugel te houden; maar het is niet te ontkennen dat de geheele bevolking, zoo niet van de hoofdstad, althans van de provinciën, het oog en het hart naar Rusland gewend heeft."
---

RUSLAND.
Bij een keizerlijk bevelschrift van den 7den dezer is de minister van finantien te St. Petersburg gemagtigd twee nieuwe reeksen van schatkistbiljetten ton bedrage van zes millioen zilveren roebels uit te geven ; doch tevens zullen twee vroeger uitgegeven reeksen op den daarvoor bepaalden vervaltijd in de aanstaande maand September ingetrokken worden. De raad van 's rijks crediet-inrigtingen heeft den 20sten Julij eene zitting gehouden, waarin de minister van finantien rekening van zijn beheer over 1852 aflegde. Volgens het door hem uitgebragt verslag, hetwelk in het officiële dagblad is openbaar gemaakt, bedroeg de Russische staatsschuld bij den aanvang van het loopende jaar in kapitaal 401,552,111 zilveren roebels. Het totaal der fondsen waarover de beide keizerlijke leenbanken, de handelsbank en de openlijke inrigtingen van weldadigheid beschikken konden , bedroeg 806,083,233 zilveren roebels ; hetgeen zij te vorderen hadden, het bedrag der gedisconteerde wissels en der beleeningen op koopwaren daaronder begrepen, bedroeg 893,132,960 zilveren roebels. In het loopende jaar is eene reeks van schatkistbiljetten ten bedrage van drie millioen zilveren roebels geheel uitgedelgd. — Den 9den dezer hield de Russische vloot bij Kronstadt, in bijzijn des Keizers, oefeningen in het schieten naar het doel. Den volgenden dag liepen de schepen dezer divisie de haven binnen om afgetakeld te worden, terwijl de beide andere scheepsdivisien nog manoeuvres uitvoerden in de 'golf van Finland.
---

BUITENLANSCHE BERIGTEN. EGYPTE.
De Parij sche dagbladen hebben de volgende berigten uit Alexandrie van den sden dezer ontvangen: n Het groote nieuws van den dag is de ontdekking van steenkoollagen bij den berg Sinaï; de Onderkoning is daarover ongemeen verheugd, en hij heeft terstond eenige ingenieurs afgezonden om op de plaats zelve te onderzoeken of de hoedanigheid der steenkolen en de plaatselijke gesteldheid eene regelmatige opdclving raadzaam maken. Indien het rapport der ingenieurs gunstig uitvalt, zal men ongetwijfeld onverwijld de hand aan het werk slaan. 11 De uit Europa en inzonderheid uit Frankrijk ontvangen bestellingen op graan hebben een vrij grooten omzet ten gevolge gehad; men be°int reeds groote hoeveelheden graan te verzenden ; maar de graanhandel wordt belemmerd en de prijzen dobberende gehouden door de schaarsehhcid van beschikbare scheepsruimte."
---

DUITSCHLAND.
De Pruissische regering, voornemens zijnde de wetgeving op de octrooijen of den eigendom van nieuwe uitvindingen te herzien, heeft dezer dagen advies gevraagd van de kamers van handel en fabrieken over de daarbij te beslissen hoofdvraag, te weten of de nieuwheid en eigenaardigheid der uitvinding vóór het verleenen van het octrooi bewezen moet worden, of dan eerst wanneer zij door derden mogt worden betwist. Het eerste is thans in Pruissen, Hannover en de Vereenigde Staten, het laatste in Engeland, België, Frankrijk, Oostenrijk enz. voorgeschreven. — De half-officïele Oesterreichische Correspondenz van den 15den dezer berigt dat volgens de officiële opgaven uit de onderscheiden deelen der monarchie, de oogst over het algemeen geenszins ongunstig is uitgevallen; dat de hooge graanprijzen niet met den staat der voorraden strooken en alzoo kunstmatig bewerkt zijn; en dat het gouvernement al zijne zorg aan deze gewigtige aangelegenheid wijdt.
---

ZWITSERLAND.
Uit Bern wordt onder dagteekening van den 15den dezer gemeld dat het eedgenootschappelijk bewind onderrigt geworden is van het besluit der Tessinsche regering om geen inwilligingen meer aan Oostenrijk to doen , en geoordeeld heeft dat er voor hetzelve in dezen staat van zaken geen reden bestond om van zijnen kant stappen te doen tot hervattin"- der onderhandelingen. In tusschen blijven de Lombardische grenzen voor het verkeer met Zwitserland gesloten, terwijl thans vooral de gewone toevoer van graan uit Lombardije voor Tessin en andere Zwitsersclie kantons zeer gewenscht zou zijn.
---

FRANKRIJK.
De Moniteur van den 17den dezer behelst de volgende mededeeling: 11 De minister van openbare werken heeft .magtiging gegeven om in Parijs een nieuw spoorwegstelsel te beproeven. Er worden namelijk ijzeren spoorstaven van een bijzonderen vorm op de gewone kunstwezen gelegd, derwijze dat deze voor alle rijtuigen even bruikbaar blijven; en over die sporen worden omnibus-rijtuigen door paarden getrokken. Dit stelsel is reeds in eenige -steden der Vereenigde Staten in gebruik. De proefneming zal eerstdaags op eene der kaden van Parijs plaats hebben. Le vr acht in de nieuwe omnibussen zal zeer laag zijn." — Uit Toulon is een linieschip van 90 stukken in zee gestoken om zich in de baai van Besehika bij het Fransche eskader te voegen. Daarentegen heeft een ander linieschip, hetwelk deel van het Fransche Noordzee-cskader moet uitmaken, de genoemde baai verlaten. — De Fransche dagbladen deelen weder oenen brief mede van den heer Place, den consul van Frankrijk te Mossoul , betreffende de oud- nasporingen waarmede hij door de Fransche regering in dat voor de_ Bijbelsche geschiedenis belangrijke oord belast is. Uit dien brief blijkt dat hij de opdelvingen in de wijd uitgestrekte puinhoopen van Niniveh voortzet, maar opeen belangrijk punt gestuit is door eene Bijbelsche overlevering van hooge oudheid. Er ligt namelijk tegenovor Mossoul een door menschenhanden daargesteldc heuvel, die blijkbaar zeer belangrijke overblijfselen van de Assyrische oudheid moet bevatten ; maar de heer Place mogt daaraan niet roeren, omdat die plek bekend stond als de grafplaats van den profeet Jonas en uit dien hoofde door de gansche bevolking als een gewijd oord vereerd werd. Hij vernam bij deze gelegenheid dat het aandenken van dien profeet nog op eene andere wijze wordt levendig gehouden. » In de vorige week — schrijft hij — heeft de stad Mossoul drie dagen gevast en vervolgens eenen vreugdedag gevierd tot herinnering der boetedoening die door den profeet aan de bewoners van Niniveh werd opgelegd. Dit gebruik wordt hier sinds een onheugelijken tijd in acht genomen; en als ooggetuige kan ik u verzekeren dat eene geheele stad jaarlijks een der oudste feiten van de Bijbelsche historie herdenkt. Ook de Mohammedaansche inwoners vieren dit feest op denzelfden dag als de Christenen."
---

BELGIE.
De Kroonprins van België is door een te Antwerpen gevestigd genootschap voor de beoefening der Vlaamsche letterkunde, genaamd » Voor tael en kunst," uitgenoodigd een feest bij te wonen hetwelk het bij gelegenheid van des Prinsen huwelijk wilde geven. De Prins heeft deze uitnoodiging aangenomen en aan de deputatie van het genootschap warme belangstelling betuigd in het doel van deszelfs streven. De heer , ■Conscience, de beroemde Vlaamsche romanschrijver, dankte den Prins voor een hem onlangs van wege Z. K. H. geworden geschenk, en sprak daarbij onder anderen de volgende woorden: » Monseigneur, wij beminnen en verdedigen onze moedertaal met al de kracht die eene innige overtuiging geeft; het Vlaamsen toch is voor ons het eenige voertuig voor de verspreiding van kennis en beschaving onder het Vlaamsche volk; het eenige middel met behulp waarvan de voor de ontwikkeling onzer nij" verheid en landbouw noodige kundigheden aan Vlaanderen's nijvere be volking kunnen worden medegedeeld; onze moedertaal is de hechtste dam tegen het binnendringen van vreemde denkbeelden, die de strekking hebben om onder ons de overleveringen, dezeden en het geloof van onze vaderen te verzwakken. Alzoo is de instandhouding en ontwikkeling onzer moedertaal voor ons het beste onderpand voor het behoud van onzen volksaard en van 's lands onafhankelijkheid." Ook de dagbladen der liberale partij in België spreken met hooge ingenomenheid van de huwelijksverbindtenis van den Kroonprins. Doch bladen van de andere partij zeggen dat de liberalen eene Pruissische of Engelsche en niet eene Oostenrijksche Prinses op den Belgischen troon gewenscht hadden, en dat zij hunne teleurstelling binnen 's lands niet durvende uiten, buiten 's lands daaraan lucht geven en aan liberale dagbladen van Turyn, Londen en Keulen de berigten doen toekomen, welke het hof van Brussel voorstellen als thans tot de staatkunde en de gebruiken der absolute hoven allengs naderende. — Volgens eene officiële opgave heeft de tarwe op de voornaamste markten van België in de afgeloopen week gemiddeld fr. 24.93 en de rogge fr. 15.03 per heet. gegolden; dat is voor de tarwe eene vermindering van 84 c., en voorde roggeeene vermeerdering van 3 c, in vergelijking met de voorafgegane week. — Het statistiek congres, hetwelk den 19den September aanstaande te Brussel zal worden gehouden, zal niet alleen door beroemde beoefenaren der statistiek uit vele landen van Europa en uit de Vereenigde Staten worden bijgewoond, maar ook door afgevaardigden van de Engelsche, de Saksische, do Beijersche, de Sardinische regering alsmede van die der Vereenigde Staten.
---

