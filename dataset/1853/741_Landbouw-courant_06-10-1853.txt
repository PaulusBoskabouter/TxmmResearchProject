(Af beelding.) De Slangenkop (Echium vulgare) , als groene bemesting.
De Slangenkop behoort tot die gewassen Welke om hunne hoogte en veelvuldige blaauwe, schoone bloemen zeer in het oog loopen en Welke de kruidkundige dikwerf voorbijgaat , in de gedachten verdiept, tut welk einde deze Plant dienstig zoude zijn. Want als men de bloemen uitzondert , die door de bijen druk bezocht worden , en hen veel honig en was verschaffen dan was daarvan geen gebruik bekend , dan alleen dat zij eenige dienst bewijst in stuifzanden , waar zij door haar welig loof het hare bijdraagt, om dergelijke zanden tot staan te brengen. Dezer dagen echter deelt °ns de 'Logi. VORRE mede, dat de Slangenkop in de omstreken van Moscow bundersgewijze wordt uitgezaaid , en vestigt vooral de aandacht van de bewoners der schralere zandstreken op het nut dat deze plant kan aanbrengen , door haar als groene bemesting aan te wenden. Als oud kruidkundige herinner ik mij nog menige schrale plaats in ons land , waar deze plant zich , boven alle andere soorten van gewassen , door eenen bijzonder forschen groei onderscheidde en mijne aandacht dikwerf, opwekte. Met den heer MORREN geloof ik , in vol vertrouwen , de aanwending van deze plant te kunnen aanbevelen, en zulks naar mijne gedachten , vooral op al die gronden , waar, door gebrek aan mest de akker niet op den duur goed koren oplevert, en waar men genoodzaakt is, of zich met een bijzonder mageren oogst te vergenoegen , of wel het land eenige achtereenvolgende jaren driest te laten liggen. Te spreken over eene plant , welke men welligt wel is voorbij geloopen , doch die men niet genoeg zich kan voorstellen ,om er een bepaald denkbeeld van te vormen , is half werk leveren, Van daar dat wij bovenstaande afbeelding hier bijvoegen. De plant is op de helft verkleind en een gedeelte van den stengel achterwege gelaten. Het afgesneden boveneinde van den bloeinstengel is de natuurlijke grootte, gelijk ook de afzonderlijke bloemkroon. De Slangenkop is eene twee jarige plant die het eerste jaar Vrij groote lancetvormige gesteelde bladen uitschiet die in hooge mate met lange stekelharen bezet zijn. De bloemsteng komt in het tweede jaar te voorschijn en bereikt eene hoogte van 5 tot 15 palm ; hij is bezet met vastzittende lancetvormige bladen die afwisselend geplaatst zijn en even als de steng in ruime mate met stekelharen bezet zijn, welke van onder eene knobbelvormige basis hebben. De plant onderscheidt zich mitsdien door eene bijzondere en zeer eigenaardige ruwheid. De bloemen zijn aan digte bloemaren eenzijdig geplaatst, welke aren aan den top gekromd zijn , op eene wijze dat deze een slangvormige gedaante erlangt, waarom zij ook wel slangenkruid genoemd wordt. De bloem'. kroon is trechtervormig met een kromme buis en omgeven van eene kelk welke mede met stekelharen bezet is ; hare kleur is in den beginne purper-rozenkleurig, vervolgens paarseh en gaat eindelijk in levendig hemelsblaauw over. Het zaad is gegroefd en heeft eenigermate de gedaante van den kop eener slang, waardoor deze plant , in sommige landen , de naam van slangenkop verkregen heeft, gelijk uit bovenstaande afbeelding van het zaad, eenigzins vergroot , duidelijk zigtbaar is. De slangenkop onderscheidt zich door een bijzonder sterken , langen wortel, die de voedende deden tot op eene aanmerkelijke diepte uit den ondergrond haalt. Het is deze omstandigheid vooral die de plant tot het aanwenden van groene bemesting zoo bijzonder geschikt moet maken. Op eenen zeer schralen zandgrond groeijende , zal zich deze wortel in zijne vertakkingen , zoo diep en zoo verre in den grond uitspreiden, dat hij voedsel in voldoende hoeveelheid opgaart. .Dat voedsel, waaronder een aantal anorganische of minerale deelen, wordt in den stengel en de bladen nedergelegd en vermeerderd met de organische bestanddeelen , die de bladen en de stengel voor een gedeelte uit de lucht opnemen , geeft aanleiding dat het, in den bouw voor ondergeploegd eene groote vruchtbaarheid daarstelt. In ons land komt de slangenkop vooral menigvuldig voor in de binnenduinen van de provinciën Noord- en Zuid-Holland, en wordt niet zelden aangewend op plaatsen waar men het in beweging zijnde zand wil bevestigen. Voorts vindt men hem op schrale gronden in vele andere provinciën , doch alleen daar, waar zuiver zand de overhand heeft en door geene lagen van oer of grind wordt afgewisseld. Buitenslands wordt hij vooral gevonden op kalkgronden en op oude muurwerken. Deze standplaatsen aan den slangenkop eigen zoowel als zijn groei in de duinen , zoo rijk aan verweerde doelen van schelpen , doet vermoeden dat de kalk eene groote hoeveelheid zijner scheikundige beginselen inneemt. Uit deze omstandigheden laat het zich verklaren dat de slangenkop, wanneer hij als groene bemesting gebruikt wordt, goede diensten zal bewijzen , en valt het in het oog, dat wij den grond meer in vruchtbaarheid zien toenemen , wanneer deze plant eenige achtereenvolgende jaren op een en hetzelfde veld gestaan heeft. Als tweejarige plant , zal men doelmatig handelen, door het zaad te gelijk met de rogge uit te zaaijen. Tegen het voorjaar opkomende zal de plant na het maaijen der rogge, nog wasdom voldoende erlangen om in den volgenden zomer, hare bloemstengels te ontwikkelen. Ook op betere gronden zal wel denkelijk deze plant nuttig kunnen aangewend worden. Ik herinner mij zeer goed dat zij , op plaatsen in de duinen, waar vroeger aardappelen gestaan hadden , en waar dus nog eenige vruchtbaarheid in den grond aanwezig was , zich zeer gunstig onderscheidde en altijd eenige palmen hooger hare bloemstengels op deed schieten. Op goede zandgronden , waar geene hardere lagen, op eenige voeten in den grond, zich bevonden , zonde ik, bij wijze van proefneming de teelt dezer plant , mede uit het oogpunt van groene bemesting allezins durven aanraden. In het najaar van het tweede jaar ondergebouwd , zal men in de vermeerderde hoeveelheid vruchtbare deden eene schadeloosstelling worden , voor het gemis dat het land een jaar niets opgebragt heeft. Van nog meer belang acht ik een beproeven met de teelt dezer plant in onze nieuwe ingedijkte polders in Noord-llolland , vooral, op plaatsen waar het zand de overhand heeft.' Dezen zomer zag ik in verschillende dezer polders, dat gebrek aan een voldoende hoeveelheid organische bestanddeelen , op zeer vele plaatsen , de teelt van vele gewassen deed mislukken. Ik durf de Slangenkop hiertoe met te meer vertrouwen aanbevelen , daar ik mij overtuigd heb, welke goede gevolgen men , b. v. op het Eijerland op Texel, van groene bemesting ondervond. Welwaarschijnlijk is dit de eenige plaats in ons land waar deze wijze van bemesten op vrij groote schaal plaats heeft. Daartoe bezigt men de tweede snede van de klaver, ook wel die veel lucerne , en vooral veel stoppelknollen. Er zijn echter vele polders waar klaver , noch lucerne noch knollen voor als nog , een goed gewas opleveren , en zoo in deze gronden het zand de overhand heeft , dan boude ik mij overtuigd dat , het zaaijen van den Slangekop, met eenen gevvenschten uitslag zonde bekroond worden. WTTEWAALL.
---

