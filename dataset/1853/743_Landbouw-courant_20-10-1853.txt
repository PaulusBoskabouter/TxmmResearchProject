INHOUD:
Afbeelding. Kunstmatige termenigvuldiging Tan Yisschen. Een woord orcr Vaatwerk , dat'aan Boter of Kaas geono nadeelige eigenschappen mededeelt. Turf-Asch als Meststof vooral lot vermenging met Guano. Genootschap ter Bevordering van Ky verbeid te Onderdendam. Schade aan hel Koolzaad dooreen soort van larven. Feest in België gegeven lor eore van Dr. Willems. School van Tuinbonw te Vilvoorde.
---

(Af beelding)
Kunstmatige vermenigvuldiging van Wiischen.
Het is bekend dat Z. M. de Koning in het voorgaande jaar een Commissie benoemde om middelen te beramen tot het invoeren van eene kunstmatige vermenigvuldiging van visschen in Nederland. In Junij van dit jaar begaven zich , de Ha. VERSIER VAN WULVERHORST en WOLTERBEEK , op last van Z. M. naar Frankrijk , om, op de plaats zelve, te onderzoeken wat tot dat onderwerp betrekking mogt hebben (1). Die Heeren , in ons land teruggekeerd , hebben in verband met de overige leden der Commissie eene Handleiding geschreven, welke ten doel heeft om de aandacht meer algemeen op deze zaak te doen vestigen en aan dengene , die de vischfokkerij wenscht te beproeven , de noodige inlichtingen te verschaffen. Deze Handleiding is onlangs op last van Z. M. den Koning gedrukt en in grooten getale' verspreid geworden. De zaak is van te veel belang, dan dat 'wij onze lezers niet een oogenblik daarmede zouden bezig houden. »Uitbreiding van een der voorname takken onzer volksbedrijvigheid , de visscherijen op de rivieren en binnenwateren , en eene verbetering en vermeerdering van voedingsmidde-I ien , inzonderheid voor de arbeidende standen, is het tweeledige nut , dat de kunstmatige vermenigvuldiging der visschen kan te weeg brengen." Ziedaar hetgeen Z, M. op het oog heeft en wenscht te bevorderen. Door de kunstmatige vischteelt wordt het rnid-
del aangegeven om »de bevolking der rivieren en wateren weder te brengen tot hetgeen deze was vóór dat de stoombooten , de vorderingen der industrie en andere storende oorzaken die onze visscherijen met toenemende kwijning drijgen." Wij zullen hier kortelijk een uittreksel laten volgen van genoemde Handleiding en hebben dus tot meerdere duidelijkheid drie stuks afbeeldingen overgenomen, die ons voldoende toeschijnen om den lezer een denkbeeld van deze zaak te geven. In de eerste plaats zorge men in den rijtijd eenige kuiters en hommers van die soorten te verkrijgen, welke men wenscht te vermenigvuldigen, en plaatst die in ruime vischhouders , welke voorzien zijn van eenen dubbelen bodem ; de bovenste van zeer doofzigtig gevlochten teenen , en de onderste uit een beweegbare zeef van paardenhaar. Tegen den rijtijd neme men eenen aarden schotel of glazen bak en vuile deze met zuiver water. Men houdt vervolgens een kuiter aan den kop en de borstvinnen in de linkerhand loodregt boven den bak. Wanneer de visch in dezen stand gehouden wordt , dan vallen gewoonlijk reeds de eijeren , die aan het benedeneinde van den kuitzak zich bevinden , door eigene zwaarte, en geschiedt ditl niet , dan strijke men hoogst voorzigtig met duim en wijsvinger van de regterhand over het benedeneinde van den kuitzak. Op gelijke wijze en op hetzelfde °ogenblik dat de kuiter de bewerking ondergaat, behandelt men de hommers boven denzelfden bak. Na eenige dagen wordt dezelfde bewerking bij dezelfde visschen herhaald. Daar het echter mogelijk is dat, in dezen tusschentijd, enkele visschen zich van hare rijpe eijeren ontdaan hebben, zoo vindt men deze door de hommers bevrucht, op den bodem in de zeef, vroeger vermeld, Na verloop van vijf minuten is de bevruchting geschied en kan men de eijeren , met het water, in den uitbroedingstoestel overgieten. Een zoodanig toestel wordt bij fig. 1 afgebeeld en is tezamengesteld als volgt : Men kan daartoe nemen een verglaasd aarden vat, dat 30 tot 35 Ned. kannen vocht bevat, en waarin men achtereenvolgens eenige lagen kiezelsteentjes, zand en houtskolen lègt tot zuivering van het water, waarmede het vat gevuld is. Het water hierdoor gefiltreerd , loopt, door middel van een kraan naar den houten bak, inwendig met lood of met zink bekleed , of nog beter van verglaasd aardewerk , en welke bak , aan het tegenovergestelde einde mede van een kraan voorzien is, gelijk uit de af beelding fig. 1 blijkt. De bevruchtte eijeren worden in platte manden van paardenhaar, ter diepte van een of meer Nederl. duimen in deze bakken gezet. In den eersten tijd behoeft men de jonge visch niet afzonderlijk te voeden , zoo lang namelijk zij nog voedsel uit het dojer-blaasje trekken. Zoodra dit blaasje geledigd is, kan men de visch of dadelijk overbrengen naar het water dat men vvenscht te bevolken , of wel ze overbrengen naar afzonderlijke vischkweekerija , waarvan No. 3 eene afbeelding voorstelt , zoo als die te Enghien in Frankrijk gevonden wordt.
Een houten duiker, door stippels aangeduid , brengt het water in een houten bak.' Deze is met steenen gevuld en met een deksel gesloten. Het water hier gezuiverd , loopt door de dwarsbuis naar de vier verschillende reeksen van bakken. Elk dezer bakken is van een kraan voorzien , om het water te ververschen. Bij fig. 2 ziet men eene doorsnede dezer bakken, en daaruit blijkt dat vooraan bij elke bak een gedeelte is afgeschoten en met steenen voorzien, om het w•ater zuiver te behou• den en de visch niet te doen ontsnappen. Door pijpjes onder de grond zijn er fonteintjes' aangebrauot die men naar willekeur kan sluiten of laten werken. Het overtollige water kan door een houten duiker uit den grooten bak zijdelings ontlast worden , zoo als uit de afbeelding zigtbaar is. Ligt de waterspiegel gelijksgrond , dan is men genoodzaakt het water door middel van' pompen , in een vergaderbak op te voeren. De jonge visschen dienen hier gevoed te worden zooveel mogelijk in overeenstemming met hetgeen zij in den natuurlijken staat noodig hebben. Bij visschen die zich met planten en vruchten voeden, kunnen eenige waterplanten in de bakken gelegd worden: ook wormen en insekten, terwijl bij vele soorten gekookte en fijn gewreven erwten , koeken van geslagen hennipzaad , brood , enz. goede diensten zullen bewijzen. Aan visschen die zich met individus van andere soorten voeden, kan men bevruchte vischkuit geven en de reeds ontwikkelde vischjes , of, bij gebrek daaraan , gekookt en fijn gewreven rund- of kalfvleesch. Zijn de visschen ten laatste groot en vlug genoeg om aan hunne meeste vijanden te ontsnappen, dan brengt men ze in vaten , met water, naar die plaatsen , waar gebrek is aan dat soort van visch , welke men heeft aangekweekt. Bovenstaande is een onvolledig uittreksel van de Handleiding welke de Commissie, door I Z. M. benoemd , in het licht gaf. Wil men meer van de zaak weten, dan twijfelen wij niet, of alle noodige inlichtingen zal men van deze Commissie erlangen. Wij eindigen met I den wensch dat ook deze poging van Z. M. den Koning, om de middelen te vermeerderen waardoor, aan behoeftige lieden in ons land , een krachtiger voedsel meer algemeen verschaft wordt , met eenen gewenschten uitslag moge bekroond worden, en dat vele lieden zich opgewekt zullen gevoelen om deze edele pogingen door proefnemingen te ondersteunen. WTTEWAALL.
(l) Zie Landbouw Courant 1851 No. 30.
---

