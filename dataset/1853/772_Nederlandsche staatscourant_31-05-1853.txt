NEDERLANDEN.
Bij besluit van 28 Mei jl., n°. 80, heeft Zijne Majesteit de door den gemeenteraad van Urk gedane benoeming van den burgemeester K. Kramer tot secretaris met Zijne goedkeuring bekrachtigd.
---

MINISTERIE VAN FINANTIEN.
De Minister van Finantien verwittigt de daarbij belang hebbende dat er thans gelegenheid bestaat om, behalve over Southampton, volgens vroeger berigt, ook langs den weg van Marseille, en om de andere maand, brieven met de Indische landpost naar Australië te verzenden. Deze brieven zijn bij het vertrek van hier aan eene gedwongene frankering ten bedrage van 80 cents de enkele brief, niet boven de 71/q wigtjes wegende, onderworpen. De verzending behoort te geschieden met de landmail der eerste helft van de maanden Januarij, Maart, Mei, Julij, September en November. •sGravenhage, 30 Mei 1853. De Minister voornoemd, Vax Doom.. De Minister van Finantien, gezien de wetten van den 17den September 1849 (Staatsblad n°. 46), 26 April 1852 (Staatsblad n°. 90) en 18 December 1852 (Staatsblad n°. 211), alle betrekkelijk de muntbiljetten, maakt bekend: I°. dat het tijdstip van intrekking der muntbiljetten van 1 1000 en f 500 krachtens de wet van den 17den September 1849 uitgegeven, volgens art. 4 dier wet invallende op den laatsten December 1852, die muntbiljetten van dien dag af ophouden wettig betaalmiddel te zijn, doch gedurende zes maanden daarna, en dus tot den 30sten Junij 1853, bij alle betalingen aan de schatkist zullen worden aangenomen; 2°. dat de muntbiljetten van f 100 en f 10, volgens de wet van 18 December jl, teruggebragt tot een bedrag van tien millioen gulden, voortdurend wettig betaalmiddel blijven; 3°. dat de eene en andere der voormelde muntbiljetten steeds opvraagbaar blijven bij de Nederlandsche Bank te Amsterdam, als agent van de schatkist, en aldaar zullen worden verwisseld tegen zilveren Nederlandsche munt. 'sGravenhage, den 27sten December 1852. De Minister van Finantien, Vast Bosse.
---

MINISTERIE VAN KOLONIEN.
In de Nederlandsche Staats-courant van 17 en in die van 18 Maart jl. zijn uit de Javasche Couranten overgenomen de berigten, welke bij het Gouvernement van Nederlandsch Indie ontvangen zijn omtrent de verwoestingen, welke in het laatst der maand November des vorigen jaars, in schier den geheelen Molukschen Archipel, en meer hoofdzakelijk op het eiland Banda, zijn te weeg gebragt door aard- en zeebevingen. Tot leniging van de verliezen, welke de ingezetenen- daardoor hebben geleden, heeft de Gouverneur-Generaal van Nederlandsch Indie, eene inzameling van giften daar te lande uitgeschreven, terwijl hij aan het Departement van Koloniën heeft voorgesteld, tot hetzelfde einde ook de liefdadigheid in Nederland in te roepen. Naar aanleiding daarvan en gedreven door den wensch, om aan de goede bedoelingen van het Indisch Bestuur te gemoet te komen, brengt de ondergeteekende ter kennis van de ingezetenen van Nederland, dat hy" gaarne aan het locaal van zijn departement te 's Gravenhage, en aan het agentschap van dat departement te Amsterdam, zal ontvangen en naar Batavia overmaken, alle giften , welke tot het bedoelde einde aan hem worden gezonden, terwijl ook de heeren Commissarissen des Konings in de provinciën (met uitzondering van Zuidholland), zijn verzocht, de giften te willen in ontvang nemen, welke hun ter voorschreven zake mogten worden toevertrouwd. De ondergeteekende koestert de overtuiging, dat eene verdere opwekking der liefdadigheid in niet vereischt wordt, wanneer het geldt het verleenen van hulp aan ingezetenen van Nederlandsch Indie, van waar ruim eene ton gouds werd bijgedragen, toen de bijstand aldaar werd ingeroepen ten behoeve van de noodlijdenden bij den grooten watersnood van 1825 in moederland. 's Gravenhage, den lOden Mei 1853. De Minister van Koloniën , Ciis. F. Pahud.
---

ALGEMEENE REKENKAMER.
Ter voldoening aan de bepalingen, vervat in de wet van den 17den ■September 1849 (Staatsblad n°. 46), is weder ter Algemeene Rekenkamer overgebragt voor eene som van twee en dertig duizend gulden, aan' ingetrokken muntbiljetten van f 1000 en f $00, soodat thans, met inbegrip der bij vorige aankondiging vermelde som van f 19,720,000, voor een bedrag van negentien millioen zeven honderd twee en vijftig duizend gulden aan muntbiljetten, krachtens deze wet uitgegeven, is ingetrokken. Al deze muntbiljetten zijn bij de Algemeene Rekenkamer volkomen onbruikbaar gemaakt en zullen aldaar blijven berusten tot dat derzelver geheele vernietiging, overeenkomstig den inhoud van art. 5 der bovengemelde wet, zal kunnen plaats hebben, als wanneer van die vernietiging op nieuw zal worden kennis gegeven. 'sGravenhage, den 26sten Mei 1853. De Algemeene Rekenkamer, Gevers. Ter ordonnantie van dezelve, De Visch Eijbergex.
---

BUITENLANDSCHE BERIGTEN. TURKIJE.
De Fransche Moniteur van gisteren berigt, dat de vorst Mentschikoff den 22sten de terugreis naar Odessa heeft aangenomen , nadat den 20steu door vertegenwoordigers van andere mogendheden eene vruchtelooze poging was gedaan om eene toenadering tusschen Rusland en de Porte te bewerken. Het officiële blad voegt hierbij de volgende geruststellende opmerking: » Wanneer men de wijsheid van het Russische kabinet kent, kan men bezwaarlijk geloovcn dat de afbreking der diplomatieke betrekkingen door vijandelijkheden zal gevolgd worden, vooral daar volgens het volkenregt geen reden van oorlog gelegen is in de weigering van nieuwe voordcelen, maar alleen in de onttrekking van vroeger bewilligde voordcelen." Particuliere berigten , langs onderscheiden wegen door den telegraaph overgebragt, verzekeren dat de vorst Mentschikoff den 23sten dezer te Odessa aangekomen is, en dat de Russische onderdanen te Konstantinopel onder de bescherming van den Deenschen gezant gesteld zijn. Men weet dat Rusland de bekrachtiging door een volkenregtelijk verdrag van de door de Porte aan hare Grieksche onderdanen verleende voorregten verlangende, aanvoerde dat gelijksoortige verdragen tusschen Turkije en Frankrijk ten behoeve der Latijnsche Christenen bestonden. Hiertegen wordt in den Franschen Moniteur opgemerkt dat de tusschen Frankrijk en de Porte sinds lang bestaande capitulatien eigenlijk alleen de in Turkije verblijf houdende vreemdelingen van de Roomsch-katholijke godsdienst, dus hoofdzakelijk slechts eenige honderden Italiaansche en Spaansche geesteijken betreffen, terwijl Rusland het beschermheerschap vroeg over onderdanen der Porte ten getale van twaalf millioen. De Times en andere Londensche bladen zeggen dat het vooral do zedelijke invloed van den Britsehen gezant te Konstantinopel is, waardoor de diplomatieke nederlage van Rusland is bewerkt. Zij verzekeren dat de Grieksche bevolking van Turkije zelve niet verlangt onder Russische voogdij te geraken. Die bladen beschouwen het herhaaldelijk door den vorst Mentschikoff bewilligde of liever uit eigen beweging verleende uitstel als bewijs van aarzeling en verlegenheid in de moeijelijke stelling, waarin hij zich door onredelijke eischen gebragt had. De Fransche vloot lag den 21sten nog te Salamis. Volgens een berigt uit Malta van den 19den, verwachtte men aldaar tegen den 25sten de aankomst van eenige oorlogschepen tot versterking van het Britsche eskader.
---

FRANKRIJK.
De zitting van het Wetgevend Ligchaam is, overeenkomstig het keizerlijk decreet van den sden dezer, eergisteren, den 28sten, gesloten. Vooraf was nog zonder belangrijke beraadslaging het wets-ontwerp betreffende de wederinvoering der doodstraf wegens staatsmisdaden, zoo als het door de regering gewijzigd en verzacht was , schier eenstemmig aangenomen, alsmede het wets-ontwerp tot conversie der departementsen gemeenteschulden. Het wets-ontwerp waarbij aan de weduwe en kinderen eens schrijvers of kunstenaars voor een verlengd tijdsbestek regt gegeven wordt op de hun uit diens geschriften of kunstgewrochten toekomende voordcelen, is niet afgedaan; het rapport daarover was reeds den vorigen avond aan de leden rondgedeeld, maar dit moet volgens het reglement van orde, de openbare beraadslaging minstens een etmaal voorafgaan. Daarop heeft de voorzitter, de heer Billault, met eene korte aanspraak de zitting gesloten verklaard. — Het hof van appel te Parijs heeft het vonnis grootendeels bevestigd, hetwelk door do correctionele regtbank geveld was tegen de personen die zekere den Keizer onwelgevallige berigten aan buitenlandsche dagbladen hadden doen toekomen. De conclusie der verdedigers, strekkende om de door den prefect van politie aan het postkantoor in beslag genomen brieven niet als wettige bewijsmiddelen te doen gelden, is door het hof verworpen. — Het berigt van eene buitengewone ligting van zeelieden voor de Fransche vloot, wordt door de ministeriele bladen tegengesproken : alleen de dienstpligtigen, die volgeus de gewone regelen in werkelijke dienst moeten treden, worden thans opgeroepen.
---

