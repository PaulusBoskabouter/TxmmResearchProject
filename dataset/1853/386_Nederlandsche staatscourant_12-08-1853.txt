ITALIE.
De Toscaansche regering heeft aan de heeren Gandell c. s. te Parijs dezer dagen concessie verleend tot het aanleggen van eenen spoorweg van Florence tot Arezzo aan de grenzen van den Kerkdijken Staat. In verband met de spoorwegen van Noordelijk en Midden-Italie zal deze nieuwe weg Toscana en het pauselijk gebied aan het groote Europesche spoorwegnet aansluiten. Van den Paus is concessie gevraagd om den weg van Arezzo tot Rome door te trekken.
---

FRANKRIJK.
In den Moniteur yan gisteren den lOden dezer is een keizerlijk besluit afgekondigd waarbij de Fransche minister van buitenlandsche zaken, de heer Drouin de Lkuys, tot ridder grootkruis der orde van het Legioen van Eer benoemd wordt, en wel ter belooning zijner diplomatische verdiensten.. Men ziet hierin een blijk dat de onderhandelingen over het Oostersche vraagstuk door de Fransche regering beschouwd worden als tot een goed einde gebragt.
---

BELGIE.
Uit eene officiële opgave blijkt dat de graanprijzen in de vorige week in België nog weder gerezen zijn , niettegenstaande de berigten omtrent den oogst over het algemeen niet ongunstig luiden en eenen weinig minder dan gewonen oogst doen verwachten. In de met den 7den dezer geëindigde week heeft de tarwe op de voornaamste markten des lands gemiddeld 25 fr. 27 per heet. en de rogge 15 fr. gegolden ; dat is eene vermeerdering voor de eerste van 24 en voor de laatste van 8 centimes.
---

DUITSCHLAND.
De kamer van ambachten en fabrieken van Bremen heeft in den strijd die zoowel in de dagbladpers als in diplomatieke onderhandelingen over de aansluiting van Bremen aan het Tolverbond gevoerd wordt, partij gekozen voor de toetreding, en in een adres aan den Senaat het raadzame daarvan betoogd. De Senaat heeft thans dat adres beantwoord met de eenvoudige betuiging dat hij de vraag naauwgezet zou overwegen. De Weser Zeitung, een voorstander der handelsvrijheid, zegt dat niemand die met den tegenwoordigen staat van zaken te Bremen bekend is, gelooven kan dat de vrije stad ooit of althans voor dat de gevolgen der uitbreiding en vernieuwing van het Tolverbond gebleken zullen zijn, zou willen toetreden. Andere Duitsche bladen die het beschermend stelsel voorstaan, beweren dat Bremen niet lang meer in zijne afzondering van het overige Duitschland zal kunnen volharden, en door den loop der omstandigheden goed- of kwaadschiks genoopt zal worden zich aan de groote Duitsche handolseenheid aan te sluiten. Do Senaat van Bremen heeft onlangs voor het eerst een diplomatieken vertegenwoordiger te Washington aangesteld. Deze gewaagde in de aanspraak waarmede hij zijne geloofsbrieven aan den President overhandigde, van het vertrouwen der Hanzestad op de medewerking der Vereenigde Staten bij haar streven om hare vrijheid onverkort te handhaven.
---

NEDERLANDEN.
Bij besluit van den lOden Augustus jl., n". 66, heeft Z. M. goedgevonden aan de na te melden officieren bij de dienstdoende schutterijen, op hun verzoek, eervol ontslag te verleenen, als: bij de dienstdoende schutterij te Amsterdam: aan D. Bahusen, als lsto luitenant; aan C. Hartsen en aan J. C. P. Brack, als 2de luitenants; bij de dienstdoende schutterij te Utrecht, aan mr. C. M. van Hees, als 2de luitenant. Bij Zijner Majosteits besluit van den 4den Augustus 1853, n°. 69, is benoemd tot kantonregter te G ouda, mr. J. G. Kist, thans griffier by het kantongeregt te Noordwijk. Bij Koninklijk besluit van den 4den Augustus jl., n°. 78, is aan den gewezen bewaarder der 2de klasse in het burgerlijk en militair huis van verzekering te 's Gravenhage, W. Kok, verleend een pensioen ten laste van den Staat van f 99 's jaars, en zulks op grond van artt. 5, 43 en 47 der wet betreffende de burgerlijke pensioenen van den 9den Mei 1846 (Staatsblad n°. 24), gewijzigd bij die van den 3den Mei 1851 (Staatsblad n°. 49). Bij Koninklijk besluit van den lOden Augustus 1853, n°. 63, is het ontvangkantoor der directe belastingen en accijnsen te Oosterend opgeheven en vereenigd met dat van Wommels; en zijn voorts daarbij benoemd tot ontvangers der directe belastingen en accijnsen: te Wommels c. a., de heer L. B. Krins, thans ontvanger te Heeg; te Heeg c. a., de heer IJ. W. Bolman, thans ontvanger te Beetsterzwaag ca.; te Tjerkwerd c. a., de heer I. H. van der Goot, thans in dezelfde betrekking te Oosterend.
---

BUITENLANDSCHE BERIGTEN. TURKIJE.
Volgens particuliere berigten uit Konstantinopel van den lsten dezer had de Porte een manifest aan hare onderdanen uitgevaardigd waarin zij deze tot bezadigdheid vermaant en tot vertrouwen op de wijsheid dos Sultans die, hoe zeer ook het behoud des vredes wenschende, de eer en onafhankelijkheid des Rijks zou weten te handhaven. Van het door de conferentie te Weenen afgezonden voorstel tot schikking van het Turksch-Russisch geschil had de Porte nog geene kennis, voor zooverre uit deze berigten blijkt; zij verzekeren alleen dat de Porte veel vertrouwen op Oostenrijks bemiddeling stelde. Uit hetgeen in de zitting van het Britsche Lagerhuis van den Bsten dezer van de zijde der regering is medegedeeld, blijkt dat _de Russische overheden in de Donau-vorstendommen meer gematigd te werk te gaan dan de berigten van sommige dagbladen deden denken: zij hebben over de door de Hospodars aan de Porte verschuldigde schatting niet beschikt maar alleen de uitbetaling geschorst; en de militaire aanstalten der Russen schijnen ook niet van een zoo aanvallenden aard te zijn als gezegd is. » Het is alzoo te denken," zegt het ministeriele Londensche avondblad, » dat de ophelderingen die onze gezant te St. Petersburg daaromtrent moet vragen, van voldoenden aard zullen zijn." In berigten uit de Donau-vorstendommen, die de Frankfurter Postzeitung mededeelt, leest men bijzonderheden waaruit blijkt dat de in die gewesten zoowel in hoeveelheid als in hoedanigheid bijzonder gunstig uitvalt. Volgens berigten uit Odessa van den 29sten Julij nam de handel in tarwe aldaar nog steeds in levendigheid toe; er waren in de laatste week ruimllO,ooo quarters tarwe verkocht; de prijzen bleven echter dezelfde; doch aan beschikbare scheepsruimte was steeds groot gebrek. Sedert de grooto aanvraag om graan, die het gevolg was van den lerschen hongersnood, was er zoo veel leven aan de graanmarkt niet gezien; eene reactie werd dan ook door sommigen gevreesd. Beduchtheid voor eene vredebreuk bestond er niet.
---

DENEMARKEN.
Te Kopenhagen schijnt eindelijk de cholera haar hoogste punt bereikt te hebben en in hevigheid te verminderen. Volgens de berigten van den Ssten dezer was het aantal lijders in de laatste dagen niet meer toegenomen, maar veeleer allengs verminderd. Er waren thans in het geheel in die stad 6467 personen door de ziekte aangetast en 3478 daaraan bezweken. Te Aarhuus waren tot den 4den dezer van 55 cholera-hjders 32 gestorven.
---

ENGELAND.
In de zitting van het Hoogerhuis van den Bsten dezer is de artikelsgewijze behandeling der bill op het Indische bestuur aangevangen en ten einde gebragt; al de artikelen, uitgezonderd een , zijn zonder wezenlijke verandering aangenomen. Door een der leden werd een formulier voorgesteld van den eed dien de leden van het Hof van Directeuren bij de aanvaarding van hun ambt moeten afleggen; het nieuwe formulier bevat eene uitdrukkelijke verklaring der directeuren dat zij alleen als lasthebbers der Britsche kroon het bewind over Indie voeren. Van de zijde der regering is tijd gevraagd om dit voorstel nader te overwegen . onder verklaring echter dat zij geen het minste wantrouwen had jegens de directeuren. Dit amendement zal derhalve bij de derde lezing der bill worden behandeld. Het artikel hetwelk de zamenstelling van den wetgevenden raad ven Indie wijzigt en zijnen werkkring uitbreidt, werd aangenomen in weerwil der bezwaren van eenige leden die meenden dat de raad welhaast een klein Indisch Parlement worden en het gezag van den gouverneur-generaal in de daad, of althans in het oog der bevolking zou verminderen. Aan het slot der bill was, gelijk men zich herinnert, door het Lagerhuis _in spijt der regering de bepaling gevoegd, dat van 1856 af de fabricatie en verkoop van zout in Indie geheel vrij zouden zijn en aan geene andere regten dan een accijns zoudon mogen worden onderworpen , zoodat het monopolie, hetwelk thans door de Oost-Indische Compagnie als belastingmiddel wordt uitgeoefend, zou moeten ophouden. Dit was de eenige verandering vanbelang, die het der oppositie in het Lagerhuis gelukt was in de voordragt der regering te brengen. In het Hoogerhuis °werd door lord EUenborough, gewezen gouverneur-generaal van Indie, voorgesteld de bepaling betreffende het zout-monopolie te schrappen. Zij was eigenlijk, zeide hij, voorgesteld ten einde eenige zoutfabriekanten in het moederland te bevoordeelen; de geldelijke aangelegenheden van Indie, en inzonderheid het belastingstelsel, moesten aan de zorg van het aldaar gevestigde bestuur overgelaten blijven; in de laatste jaren was de priJ3 van het zout in Indie reeds veel verlaagd en het verbruik daarvan vermeerderd; de bepaling bragt de Indische schatkist in gevaar, daar in Indie de invoering van nieuwe belastingen door den afkeer der inlanders van elke ongewone heffing en door de beperktheid hunner dagelijksche consumtie zeer moeijelijk was, terwijl de heffing van den zout-accijns een heirleger beambten zou vereischen zonder dat deze de sluikerij zouden kunnen weren. Een ander pair ondersteunde het voorstel van lord Ellenborough, omdat hij bemoeijingen des moederlands met de plaatselijke belastingen van Indie onstaatkundig achtte; doch hij hoopte dat het hatelijke en drukkende zoutmonopolie door het gouvernement zooveel doenlijk verligt mogt worden. Hierop werd het voorstel van lord Ellenborough tot schrapping der bepaling, zonder hoofdelijke stemming aangenomen ; geen der ministors nam deel aan de discussie daarover. — In de zitting van het Lagerhuis van den Bsten dezer is weder over posten der begrooting van staatsuitgaven gehandeld. Nadat 799,735 L. st. voor de postpaketdiensten bewilligd was, niet zonder aanmerkingen op de kostbaarheid en de slechte uitvoering der met sommige particuliere stoomboot-maatschappijen aangegane overeenkomsten tot het overbrengen der brievenmalen, — kwam een post in behandeling van 200,000 L. st. tot goedmaking der kosten van den oorlog tegen de Kaffers. Hierbij deelde de heer Peel, de onder-secretaris van het departement van koloniën, mede dat het gouvernement het Souvereiniteitsgebied aan de Oranje-rivier, in Zuid-Afrika, wenschte te ontruimen, en hy trad in eene breedvoerige ontwikkeling die strekken moest om het denkbeeld eener inkrimping van Engelands koloniaal gebied minder onaangenaam te maken. De groote moeijelijkheid in Zuid-Afrika was, zeide hij, de onmetelijke uitgestrektheid van de grenzen der kolonie, die niet dan met groote moeite en buitensporige kosten konden worden beveiligd ; het gouvernement wilde daarom, indien het doenlijk was, het grondgebied der Kaapkolonie eerder inkrimpen dan uitbreiden. Het Souvereiniteitsgebied was tegen den zin de 3 gouvernements in de kolonie ingelijfd, eigenlijk meer met het doel om door Britsche bemiddeling de twisten tusschen de inwoners dier streek, de inlanders namelijk en de Hollandsche Boeren, tot een eind te brengen, dan om het tot een deel der kolonie te maken. Doch deze bemiddeling was uitgeloopen op de aanwending van wapengeweld tegen de inlanders; en de gouverneur der kolonie was van den daartoe ondernomen krijgstogt teruggekomen met de overtuiging dat het de wensch der inlanders niet was noch immer was geweest onder het Britsche bewind te staan, en dat de Hollandsche landbouwers, nog bezield door de gevoelens die hen aanvankelijk bewogen om hunne boerderijen in de eigenlijke kolonie te verlaten, vrijheid wenschten om in het Souvereiniteits-gebied een zelfstandig gemeenebest te vormen. Hierom had Harer Majesteits gouvernement zich in het algemeen voor de ontruiming van dat gebied verklaard en voor de intrekking der bescherming die het met weerzin tot hetzelve had uitgestrekt; daar echter de wijze en tijd waarop deze maatregel moest worden uitgevoerd, afhingen van de plaatselijke omstandigheden , was een bijzonder commissaris voor de grensaangelegenheden benoemd met ruime volmagt om ter plaatse alle voor de uitvoering van de bedoelingen des gouvernements noodige maatregelen te nomen. Dat door de ontruiming van die landstreek de kolonie Natal in gevaar zou komen, kon de heer Peel niet toegeven, daar de beide landstreken door de natuurlijke grens van eenen bergketen vaneen gescheiden werden. Hij vleide zich met de hoop dat de thans genomen voorzorgmaatregelen en de indruk der jongste wapenfeiten het moederland en de kolonie voortaan zouden beveiligen voor eene herhaling der Kafferoorlogen, die aan 's rijks schatkist in de laatste zes jaren 4,000,000 L. st. hadden gekost. Op eene nadere vraag of do voorgenomen ontruiming van het Souvereiniteitsgebied op zoodanige wijze zou worden uitgevoerd dat'het Nederlandsehe gemeenebest aan gene zijde der Vaal-rivier het aan zijn grondgebied zou kunnen hechten, gaf de heer Peel geen ander antwoord dan dat alles ten volgenden jare zou worden medegedeeld. De gevraagde som voor den Kaffer-oorlog werd hierop bewilligd. De minister van marine deelde aan het Huis mede dat op bevel der Koningin twee oorlogsschepen ter beschikking van de leden des Parlements zouden gesteld worden om hen in staat te stellen de monsteiing bij te wonen, dio Hare Majesteit den Uden dezer te Spithead over eene vloot van dertig oorlogsschepen zou houden. Bij het aanvragen van 478,740 L. st. voor de uitgaven der burgermilitie, verklaarde de minister van oorlog dat deze instelling van het vorige bewind tot nog toe geheel aan de bedoeling beantwoordde; zij was reeds populair geworden; het gedrag der burgersoldaten en de vorderingen die zij in een korten oefeningstijd gemaakt hadden , verdienden den hoogsten lof. Er waren reeds voor het corps burgermilitie, welks sterkte bij de wet op 80,000 man gesteld was, ongeveer 62,000 vrijwilligers aangeworven ; en indien de aanwerving zoo snel voortging als thans, zou men weldra een corps hebben van 74 of 75,000 man (de officieren en onderofficieren niet medegerekend). De gevraagde som werd zonder tegenstand bewilligd. De heer Hume zeide geen hoofdelijke stemming te zullen vragen, daar hij erkende dat de publieke opinie gunstig voor deze instelling gestemd was. Hij herinnerde echter dat Engeland thans 380,000 man troepen onder de wapenen had of gereed om op de been te komen, en dat het derhalve , in verhouding tot de bevolking, eene grootere gewapende magt aanhield dan Frankrijk. De bill tot verzekering van een beter beheer van liefdadige stichtingen , is door het Lagerhuis definitief aangenomen. Een woordvoerder van de lersch-katholijke partij, deheer Lucas, verklaarde dat zijne geloofsgenooten geene uitzondering op de algemeene wet en ook niet op deze wet voor zich verlangden; en op zijn verzoek gaf lord John Russell de stellige toezegging dat in de volgende parlementszitting een wets-ontwerp zou worden ingediend tot regeling van het staatstoezigt op Roomsch-katholijke stichtingen van liefdadigen en algemeen nuttigen aard. Eenige pogingen om zekere academische stichtingen, een liefdadig fonds voor weeskinderen van geestelijken, enz., aan de werking der wet te onttrekken, mislukten , hoewel zij gedeeltelijk van de regering uitgingen. Daarentegen werd op voorstel der regering eene bepaling in de wet gevoegd, volgens welke elke van hare werking uitgezonderde instelling zich daaraan uit eigen beweging zou kunnen onderwerpen. — In de zitting van het Lagerhuis van den 9den dezer is de bill strekkende om het transportatie-stelsel te wijzigen en die straf voor de minder zware misdaden te vervangen door eenzame opsluiting, gevolgd door dwangarbeid en verder door eenen staat van halve vrijheid, door lord Palmerston breedvoerig ontwikkeld; hij erkende dat het voorgedragen stelsel grootendeels als eene proefneming moest worden beschouwd, maar achtte het de beste wijze om de verandering tot stand te brengen die in de strafwetgeving noodig was geworden doordat de Britsche koloniën, ééne slechts uitgezonderd, geene veroordeelde misdadigers meer wilden opnemen.
De onderscheiden bepalingen der bill zy'n aangenomen. Lord Palmerston gaf de verzekering dat voortaan in de staatsgevangenissen van Groot-Britannie , gelijk in lerland reeds het geval is, Roomschkatholijke gevangenen alsmede dissenters godsdienst-onderrigt van eenen geestelijke van hun eigen kerkgenootschap zouden ontvangen. De bill betreffende de huurrijtuigen is definitief aangenomen, nadat er, met goedvinden der regering, twee nieuwe bepalingen ingevoegd waren , de eene strekkende om eene plotselinge staking van de dienst dier rijtuigen , zoo als dezer dagen te Londen zooveel ongerief heeft veroorzaakt, te verbieden, en de andere om aan de Londensche cabriolet-houders eenige verhooging der vracht als vergoeding voor het gemis van terugvracht te verleenen. — Volgens de officiële staten van den buitenlandschen handel van het Vereenigd Rijk in de met den sden July jl. geëindigde maand, is van de belangrijke handels-artikelen eene waarde van 6,772,733 L. st. uitgevoerd, dat is 1,003,637 L. st. meer dan in 1852 en 544,611 L. st. meer dan in 1851. Gedurende de eerste zes maanden dezes jaars heeft de uitvoer van do belangrijke handels-artikelen eene waarde bedragen van 41,866,557 L. st., dat is 8,317,165 L. st. meer dan in 1852 en 7,772,704 L. st. meer dan in 1851. Het dubbele van den uitvoer der eerste helft van 1853 of eene waarde van 83,733,114 L. st. voor den uitvoer van het gansche jaar stellende, en dit bedrag vergelijkende met den uitvoer van het jaar 1843, ten bedrage van 52,279,709 L. st., en met den uitvoer van het jaar 1833 ten bedrage van 39,667,347 L. st.,— dan bevindt men dat de uitvoer sedert 1843 met zestig percent, en sedert 1833 met honderd elf per cent is toegenomen, terwijl de toeneming van 1833 tot 1843 een en dertig per cent bedroeg. Hieruit blijkt, dat de Britsche handel ook vóór de invoering van het beginsel der handelsvrijheid (die in 1842 aangevangen werd) gestadig vooruitging, maar dat deze vooruitgang door de handelsvrijheid grootelijks is bespoedigd. De toeneming van den uitvoer is in de maand Junij jl., gelijk in de laatst voorafgegane maanden, vooreen groot deel het gevolg der uitzending van groote hoeveelheden koopwaren naar Australië; en daar deze uitzending meest op speculatie geschied is , moet nog blijken of zij voorof nadeel voor de afzenders oplevert en alzoo het nationaal vermogen doet toe- of afnemen. De toenemende uitvoer, vooral naar verre oorden, van waar de betaling eerst na geruimen tijd ontvangen kan worden, verklaart de groote aanvrage om gold, die zich thans in Engeland voordoet en die den toenemenden aanvoer van edele metalen overtreft. Hij verklaart tevens den hoogen toon dien het arbeidsvolk in Engeland aanneemt: het is thans onmisbaar, en de overtuiging hiervan doet een gevoel van onafhankelijkheid ontstaan, hetwelk allerwege in het land door soms zeer onbedachte arbeid-stakingen aan de fabrikanten en werkgevers de wet zoekt to stellen. In de afgeloopen maand Junij, gelijk in de vijf voorafgegane maanden, is de invoer evenredig met den uitvoer toegenomen. Onder de groote handelsartikelen waarvan meer dan in 1852 in consumtie gebragt is, behooren vooral mondbehoeften; aan tarwe is ruim een millioen quarters meer dan in de eerste helft van het vorige jaar ingevoerd, zoodat daardoor eene mindere opbrengst van den Britschen graanbouw, gelijk door sommigen verwacht wordt, reeds aangevuld is. — Aan de Timea wordt uit Dublin het volgende geschreven : » Do heer CuUen, de pauselijke legaat in lerland, heeft weder eene kerkvergadering te Thurles belegd. Algemeen gelooft men dat het doei, waartoe ditmaal de geestelijken bijeengeroepen worden, is een besluit uit te vaardigen, hetwelk aan de geloovigen in de provincie Munster verbiedt hot gemengde Icrsche schoolwezen op eenigerhande wijze te ondersteunen. Thans bestaat zoodanig verbod nog maar alleen voor de provincie Leinster. Intusschen wordt het dagelijks meer blijkbaar dat ons schoolstelsel, hetwelk voor de beschaving van lerland reeds zoo heilrijk gewerkt heeft, of moet worden opgegeven of eene geheele hervorming moet ondergaan; en hoe onpopulair in Engeland een louter wereldlijk volksonderwijs ook zij, schijnt er toch geen andere weg aan de voorstanders van het lersche schoolwezen over te blijven, dan het gezamenlijk onderrigt uitsluitend tot wereldlijke kundigheden te bepalen: hetgeen zekerlijk nog beter is dan dat de lersche kinderen in het geheel geen onderwijs naar de behoefte dezes tijds ontvangen; men zorge daarbij slechts, dat er gelegenheid zij om de kinderen van elke gezindheid afzonderlijk in de godsdienstleer te onderwijzen." — De Engelsche stoomboot-maatschappij de Eostern Steam Navigation Company wilde, toen in 1852 het overbrengen der Indische landpost op nieuw uitbesteed werd, een gedeelte dier dienst op zich nemen; doch toen deze geheele dienst aan de Peninsular and Oriental Company gedund werd, besloot zij in het verkeer met Indie en Australië als mededingster op te treden van deze zoo vermogende maatschappij, die nog bovendien door eene uitsluitende concessie en subsidien van staatswege begunstigd wordt. Met dit doel besloot zij eene dienst op Indie en Australië rondom de Kaap te ondernemen met groote stoomschepen, die al de brandstof voor de heen- en terugreis in eens zouden kunnen innemen; hierdoor zou tijd en geld bespaard worden, en de grootere lengte deischepen zou ook eene snellere vaart mogelijk maken. Het bestuur der maatschappij werd gemagtigd tot de uitvoering van dit plan, en heeft den 6den dezer in de gewone halfjaarlijksche vergadering van de aandeelhouders der maatschappij te Londen verslag van zijne verrigtingen gedaan. Het heeft het bouwen uitbesteed van een stoomschip van tien duizend ton, hetwelk binnen 18 maanden gereed moet zijn; het zal 680 voet lang zijn, van ijzer gebouwd worden, uit tien waterdigt vaneen gescheiden afdeelingen bestaan, en twee stoomtuigen (een met schroef en een met schepraderen) hebben van gezamenlijk 2600 paardenkrachten. Het zal 500 kajuits-passagiers kunnen bevatten (elk 65 L. st. vracht betalende), benevens een groot aantal anderen die slechts 35 L. st. en 25 L. st. vracht betalen zullen. Het bestuur rekent dat daarmede de reis van Engeland naar Indie in gemiddeld 32, en naar Australië in 35 dagen zal kunnen worden gedaan, en dat de onderneming, naar eene matig gunstige berekening, zonder eenig subsidie van staatswege of monopolie, eene zuivere opbrengst jaarlijks van veertig per cent van het aangewende kapitaal zal opleveren. Het is eene stoute proefneming, en velen, zegt de Times, zullen de beoogde uitkomst eene onmogelijkheid noemen ; desniettemin zal het publiek de proefneming met hoop en belangstelling gadeslaan. — De vergadering van kooplieden en andere aanzienlyke ingezetenen van Liverpool, die den 6den dezer aldaar op uitnoodiging van den lordüaeijer der stad bijeenkwamen om den heer Maury, den bestuurder van het observatorium te Washington, zijne plannen tot bevordering der weêrkunde en der zeevaartkunde te hooren uiteenzetten, heeft eenparig besloten een adres aan het Britsche gouvernement te rigten waarin het uitgenoodigd wordt mede te werken tot de bereiking der doeleinden waartoe den 23sten dezer te Brussel eene bijeenkomst van afgevaardigden van onderscheiden regeringen zal gehouden worden. De heer Maury ontvouwde het plan tot het doen van gelijktijdige weerkundige waarnemingen in alle oorden der wereld, hetwelk hij op die bijeenkomst zoude aanbevelen. Dit plan bepaalde zich tot waarnemingen aan boord van oorlogsschepen; doch hij riep ook de hulp in van dej buitenlandsche handelsscheepvaart. Aan eiken scheepskapitein die op zee naar een bepaald model weerkundige aanteekeningen houden en ze hem vervolgens mededeelen wilde, bood hij een exemplaar aan van de zeekaart, die hij met behulp van die en vele andore waarnemingen zoude opmaken. De heer Maury toonde verder aan de vergadering eenige naar zijn plan vervaardigde kaarten, aanwijzende welke wind en stroom op eenig punt der zee, op bepaalde tijden doorgaans gevonden worden, zoodat een scheepskapitein met hulp dezer kaarten die rigting kon nemen in welke hij waarschijnlijk de gunstigste wind en stroom zou vinden. Hij haalde treffende voorbeelden aan van op die wijze bespoedigde zeereizen; en hij achtte het ontwijfelbaar dat een zeilschip van de beste soort, oordeelkundig partij van wind en stroom trekkende, de reis van Engeland of van do Vereenigde Staten naar Australië en terug in 130 tot 135 dagen , ja bij zeer gunstige omstandigheden in 120 tot 125 dagen zou kunnen afleggen. Hij deelde nog mede, dat hij thans bezig was eene storm- , regen- en nevel-kaart te vervaardigen , die, naar hij zich vleide, zeer wetenswaardige en nuttige inlichtingen zou opleveren.
---

