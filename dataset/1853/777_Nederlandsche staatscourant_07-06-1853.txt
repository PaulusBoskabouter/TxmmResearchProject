BUITENLANDSCHE BERIGTEN. FRANKRIJK.
De Monitmtr van den 4den dezer behelst een door den voorzitter van het Wetgevend Ligchaam aan den Keizer aangeboden verslag van de werkzaamheden dier vergadering in de afgeloopen zitting. In de optelling dor aangenomen wetten staat de heer Billaut stil bij de staatsbegrooting voor 1854, waarin het finantieel evenwigt hersteld is, en zegt: » Dat onschatbare evenwigt, sedert vele jaren zoo levendig en zoo vruchteloos gewenscht dat het bijkans eene onmogelijkheid scheen geworden te zijn, is Frankrijk aan u verschuldigd. Terwijl de staatsinkomsten van dag tot dag meer opbrengen ten gevolge der toenemende welvaart die gij aan het land hergeven hebt, doet uw vaste wil de uitgaven besnoeijen; bij de onderscheiden ministerien zijn op uw bevel meer dan dertig millioen bezuinigd. En toen het Wetgevend Ligchaam, zich met uwe bedoelingen vereenigende, na die inkrimping der uitgaven nog meer besparingen vroege zijn deszelfs voorstellen door den Staatsraad aangenomen, en daardoor is het geraamde batig slot met ongeveer twee millioen vermeerderd en tot fr. 3,4G7,630 gebragt. Dat is eene uitkomst, Sire , die bij eiken nadenkende indruk moet maken. Onder de staatshuïshouding der parlementaire tegenstreving werden ook de minst beduidende bezuinigingen, die de oppositiepartij verlangde, doorgaans bestreden en afgewezen: immers de aanneming derzelve zou eene ministeriele nederlaag geweest zijn. In de door u gestichte staatsinrigting strekken die bezuinigingen daarentegen tot verhooging van de kracht der regering, welke zoo vastberaden en vaderlandlievend op dien weg voortgaat." Het rapport besluit aldus: » Het onbeperkte regt om amendementen, zelfs onverhoeds en op het eind der openbare beraadslaging in een wetsontwerp te brengen, is in de constitutie van 1852 vervangen door een regt het welk onder toezigt der door de afdeelingen benoemde commissien wordt uitgeoefend, en geen amendementen in openbare beraadslaging kan brengen dan die door de commissie en door den Staatsraad beide zijn goedgekeurd. Sommigen zagen hierin een middel niet om het misbruik van het rogt van amendementweg te nemen maar om het regt zelf te vernietigen. Deze meening wordt thans door de feiten zelve wederlegd. Er zijn 61 wets-ontwerpen van algemeen belang in de nu gesloten zitting behandeld; hiervan veertien aftrekkende die afstand of ruiling van staatseigendom betroffen en dus niet voor wijziging vatbaar waren, en zes andere die teruggenomen of niet afgedaan zijn, vindt men onder de een en veertig overschietende wets-ontwerpen twee en twintig waarin met goedkeuring der commissie en des Staatsraads amendementen gebragt zijn, van welke verscheiden de hoofdzaken betroffen. Zoodanig eene uitkomst vindt men naauwelijks wanneer men nagaat hoeveel wets-ontwerpen door de Kamer van Afgevaardigden gewijzigd zijn geworden toen zij het onbeperkte regt van amendement uitoefende. » In het kort, Sire, het Wetgevend Ligchaam heeft zich ook in deze zitting van harte aangesloten aan de pogingen uwer wijsheid tot bevordering van het algemeen belang. Het heeft van zijnen tijd een ijverig en nuttig gebruik gemaakt. Hetgeen door ons gesproken werd, heeft, wel is waar, buiten de vergaderzaal minder geruchts gemaakt dan vroeger het geval was ; doch in de staatkunde gelijk in eene fabriek zijn het de beste raderwerken niet die het meeste gedruisch maken. Onze zitting van drie en eene halve maand is vruchtbaarder geweest dan menige wetgevende zitting die twee maal zoo lang duurde." Men verwacht dat de door het Wetgevend Ligchaam aangenomen wetten bij den Senaat spoedig afgehandeld zullen zijn en dat zijne zitting den 7den dezer zal gesloten worden. I — Vele departementale bladen gewagen van onaangenaamheden en moeijelijkheden, waartoe de dit jaar verlangde deelneming der troepen aan de proecssien van den Sacramentsdag heeft aanleiding gegeven. Zoo hebben te Provins de sapeurs-pompiers, na onderling overleg, geweigerd zich bij den statelijken optogt te voegen ; hunne plaats is toen door een regement dragonders vervuld.
---

TURKIJE.
De Londensche Globe van den 4den dezer zegt dat er dien dag bedenkelijke berigten zijn ontvangen omtrent de houding die Rusland na de mislukte zending van den vorst Mentschikoff jegens Turkije aanneemt, en deelt verder op gezag van een ander Londensch dagblad , de Morning-Post, een berigt uit Parijs van den 3den dezer mede, volgens hetwelk een aldaar ontvangen telegraphisch berigt uit Berlijn van den 2den Junij , zou melden dat het vierde legercorps in Polen zich gereed maakt om terstond op marsch te gaan, hebbende de kommanderende generaal Danenberg bevel uit St. Petersburg ontvangen om met versnelde marsenen naar Bessarabie op te rukken, ten einde het aan de Moldavische grenzen gelegerde Russische corps te vervangen, hetwelk den lOden dezer de Donau-Vorstendommen moest binnentrekken. Ook in berigten uit Weenen wordt van soortgelijke aldaar in omloop zijnde geruchten gewag gemaakt, onder bijvoeging evenwel dat zij alleen in niet politieke kringen eenig geloof vonden, en dat nien zich aldaar in de hoogere kringen veeleer met het behoud van den vrede bleef vleijen. Den Sden dezer waren te Weenen berigten uit Konstantinopel ontvangen, volgens welke men aldaar eene bemiddeling van Oostenrijk in de Russisch-Turksche geschillen te gemoet zag; en onderscheiden mededeelingen uit Weenen houden in, dat de dezer dagen naar Konstantinopel vertrokken Oostenrijksche gezant von Bruck reeds instructien te dien aanzien ontvangen heeft. Het half-officieel orgaan van het Weener kabinet, de Oesterreichische Correspondenz, zegt in zijn nommer van 2 Junij: » De tijdingen uit Konstantinopel zijn in zooverre van gewigtigen aard, als zij het vertrek van den buitengewonen gezant van Rusland en van het personeel des gezantsehaps, en bij gevolg eene afbreking van de diplomatieke betrekkingen tusschen Rusland en de Porte melden. Intusschen is het verblijdend, van daar te vernemen, dat in weerwil van de gegronde bezorgdheid der gemoederen de hoop op het behoud van den algemeenen vrede algemeen blijft heerschen. Dit vertrouwen , hetwelk dezer dagen ook door den Moniteur, het officieel orgaan der Fransche regering , werd uitgedrukt , steunt vooreerst op het gegronde besef dat de algemeene toestand van Europa eene botsing tusschen de groote mogendheden niet zonder overgroot nadeel van elke derzelve schijnt te gcdoogen. Het steunt verder op de kennis van het uitstekende karakter des Russischen Keizers, wiens liefde tot den vrede en de geregtigheid gedurende eene lange reeks van regeringsjaren gebleken is, en wiens wijsheid thans, in het beslissende oogenblik, voorzeker niet zal nalaten de geschikte middelen tot vermijding der krisis te kiezen en aan te wenden. De staat van zakenis tegenwoordig van dien aard, dat twee belangen van gelijk gewigt te Konstantinopel met elkander in strijd schijnen te zyn: aan den dienen kant de bezorgdheid welke iedere christenmogendheid zonder onderscheid voor den nog altijd gedrukten en verbetering behoevenden toestand der christenbevolking in Turkije moet koesteren ; aan den anderen kant de voor het algemeen evenwigt noodzakelijke zorg voor het voortdurend bestaan der Portie en voor de ongeschondenheid van hare bezittingen. Wij gelooven ons niet te bedriegen wanneer wij aannemen, dat hier slechts eene schijnbare tegenstrijdigheid bestaat, en dat het doorzigt en de goede gezindheid van alle belanghebbende kabinetten niet zal nalaten eene in beiderlei opzigt regtvaardige en bevredigende oplossing tot stand te brengen."
---

NEDERLANDEN.
PROGRAMMA voor de opening van de Vergadering der Staten- Generaal te 'sGravenhage, op Dingsdag den Uden Junij 1853. Art. 1. Des middags ten twaalf ure zullen de leden der Staten-Generaal «ich begeven naar de zaal, bestemd voor de zittingen van de Tweede Kamer, en zich in eene algemeene vergadering vereenigen, onder voorzitting van den door Zijne Majesteit benoemden President van de Eerste Kamer. Art. 2. De Ministers, Hoofden van Ministeriele Departementen, de Kanselier der orden, en de leden van den Raad van State, zullen zich, des namiddags ten één ure, mede in die zaal vervoegen. Art. 3. Zijne Majesteit de Koning, de Vergadering der Staten- Generaal zullende openen, zal ten één ure, met den volgenden trein van het Paleis afrijden: a. Een kommando cavalerie tot opening van den trein; b. Een Hoffourier en twee rijknechts, te paard; c. De Kamerheer-Ceremoniemeester, gezeten in eene koets met twee paarden bespannen, gaande één lakkei naast elk portier; d. Acht Kamerheeren van Zijne Majesteit, gezeten ïn twee koetsen, ieder met vier paarden bespannen, gaande twee lakkeijen naast elk portier. De Kamerheeren plaatsen zich volgens hunnen rang van benoeming. e. De Groot-Officieren van 's Konings Huis, gezeten in twee koetsen, ieder met zes paarden bespannen, gaande twee lakkeijen naast elk portier; f. Een kommando cavalerie; g. De Opper-Ceremoniemeester, gezeten in eene koets met vier paarden bespannen, gaande twee lakkeijen naast elk portier; h. Zijne Majesteit de Koning, en Hunne Koninklijke Hooglieden de Prinsen, tegenover Hoogstdenzelve, gezeten in eene koets met acht paarden bespannen, gaande één rijknecht naast elk paard, en vier lakkeijen naast elk portier; De Luitenant-Generaal Chef van het Militaire Huis des Konings rijdt regts, en de Generaal-Majoor waarnemende Gouverneur der Koninklijke Residentie links van de koets; achter dezelve volgen de Officieren van het Militaire Huis, almede te paard, rijdende twee aan twee, do oudste in rang vooruit; i. Een kommando cavalerie tot sluiting van den trein. Art. 4. De trein zal rijden, door het Noordeinde, over de Plaats, over het Buitenhof, naar het Binnenhof. Art. 5. De trein gekomen zijnde aan do Vergaderplaats der Staten« Generaal, zal Zijne Majesteit aan de deur van het gebouw ontvangen worden dooreene Commissie uit de Vergadering, die, voorafgegaan door den Kamerheer-Ceremoniemeester, de Kamerheeren, de Grool-Officieren van 's Konings Huis en den Opper-Ceremoniemeester, Hoogstdenzelve Kal geleiden naar de zaal der Staten-Generaal. Het Militaire Huis volgt onmiddellijk. Art. 6. De Groot-Officieren van 's Konings Huis en de waarnemende Gouverneur der Koninklijke Residentie plaatsen zich achter Zijner Majesteits zitplaats, de Kamerheeren en het Militaire Huis regts en links van den Troon. Art. 7. De zitting geëindigd zijnde, gaat Zijne Majesteit do Koning met denzelfden trein, waarmede Hoogstdezelve binnemrekomen is, en in de bij art. 3 vermelde orde, naar het Palei3 terug; "zullende de trein wegens de herstellingen aan de Binnenpoort, ditmaaf weder den navolgenden weg nemen: van het Binnenhof, over het Buitenhof, over de Plaats, door het Noordeindo, naar het Paleis. Art. 8. Salvo's uit het geschut zullen het afrijden van Zijne Majesteit van het Paleis, en het oogenblik, waarop Hoogstdezelve bet gebouw van de Staten-Generaal verlaat, aankondigen. 'sGravenhage, den 4den Juny 1853. De Opper-Ceremoniemeester, _ Graaf van Randwijck. Bij Zijner Majesteits besluit van den 2den Junij 1853, n°. 76, ïs benoemd tot lid der arrondissements-regtbank te Haarlem, mr. J. J. Enschedé, thans substituut-griffier bij dezelve regtbank.
---

MINISTERIE VAN BINNENLANDSCHE ZAKEN.
Bij beschikking van den 6den Junij 1853 heeft de Minister van Binnenlandsche Zaken bepaald dat de nieuwe stemming ter benoeming van een lid der Tweede Kamer van de Staten-Generaal in het hoofdkiesdistrict Breda aal geschieden op Vrydag den 17den Junij 1853.
---

