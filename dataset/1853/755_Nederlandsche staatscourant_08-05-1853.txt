ENGELAND.
In de zitting van het Lagerhuis van den 4den is hoofdzakelijk beraadslaagd over twee door leden ingediende wetsvoorstellen strekkende tot bevordering van de belangen der arbeidende klassen. Het eerste was voorgesteld door den heer Halford ; hij wilde aan de arbeiders de volle uitbetaling in geld verzekeren van het verdiende arbeidsloon zonder korting voor geleverde mondbehoeften of ten gebruike gegeven werktuigen. Het andere wetsvoorstel was van den heer Drummond, die door eene nadere verklaring van bestaande wetsbepalingen aan de arbeidslieden vrijheid wilde geven om in onderling overleg over hunne belangen te treden. Het voorstel van den heer Halford werd ook van de zijde der regering bestreden op grond dat de bezwaren, die het wilde wegnemen, deels onvermijdelijk waren en deels door wetsbepalingen niet weggenomen maar alleen verergerd of tegen andere verwisseld konden worden; en het voorstel is met 186 tegen 125 stemmen verworpen. Over het voorstel van den heer Drummond is de beraadslaging niet ten einde gebragt; doch ook dit is van de zijde der regering bestreden en heeft weinig ondersteuning gevonden. De Globe geeft te kennen dat de verwerping dier beide populaire voorstellen thans minder misnoegen onder het arbeidsvolk zal te weeg brongen , daar het onder den invloed der handelsvrijheid ruimer in zijne behoeften kan voorzien, en bij de tegenwoordige schaarschheid van arbeidende handen meestal, ja in negen en negentig van de honderd gevallen, den eisch om verhoogd loon of. om gemakkelijker inrigting van den arbeid door de meesters ziet inwilligen. — Volgens de thans openbaar gemaakte officiële opgaven heeft de uitvoer van Britsche voortbrengselen in de met den sden April jl. geeindigde maand eene waarde van 7,887,233 L. st. bedragen, dat is 1,486,818 L. st. meer dan in dezelfde maand van het vorige jaar. In het met den sden April jl. geëindigde vierende'eljaars heeft de uitvoer 20,391,723 L. st. bedragen of 3,814,975 L. st. meer dan in hetzelfde tijdvak van 1852. Deze verbazend groote vermeerdering van den uitvoer is slechts voor een klein deel toe te schrijven aan de rijzing van den marktprijs der meeste artikelen. De staten van den invoer over de laatste maand en het laatste vierendeeljaars wijzen eene evenredige toeneming aan, inzonderheid in de grondstoffen en in het algemeen in den invoer voor consumtie. Het blijkt dat van de voornaamste artikelen van behoefte en ■weelde door eene afnemende bevolking meer verbruikt wordt. Van lcolfij is in de jongst verloopcn maand 3,036,157 pond voor de consutntie ingevoerd, tegen slechts 2,777,023 pond in dezelfde maand van 1852 ; deze toeneming wordt mede toegeschreven aan het verbod van bedriogelijke vermenging van koffij met cichorei of andere stoffen. — Eene deputatie van het Vredes-genootsehap vervoegde zich den 4den dezer bij den minister van buitenlandsche zaken om ,in het verdrag met de Vereenigde Staten, waarover thans onderhandeld wordt, de opneming te verzoeken van eene bepaling dat alle voortaan tusschen de beide landen oprijzende oneenigheden door eene scheidsregterlijke uitspraak zouden worden beslecht. De minister lord Clarendon twijfelde of dat veel tot het behoud des vredes zou bijdragen; doch hij verwierp het denkbeeld niet om eene zoodanige bepaling in het verdrag op te nemen als een blijk van den wensch der regeringen om het gebruik der wapenen te vermijden. — Volgens officiële opgaven zijn in de laatste zes maanden van 1852 bij het vervoer op de spoorwegen van het Vereenigd Rijk 133 personen om het leven gekomen en 387 gekwetst; terwijl in dien tijd 49,886,124 personen over die spoorwegen vervoerd zijn. In het geheele jaar zijn vervoerd 89,135,729 personen, omgekomen 216, gekwetst 486.
---


De Luitenant-Generaal, Chef van 's Konings Militaire Huis, maakt, bekend, dat Zijne Majesteit op Woensdag den 18den dezer, des morgens ten half tien ure, aan het Paleis alhier, Audiëntie zal verleenen aan Generaals, Hoofd-officieren, Officieren en verdere Militairen. Degenen, die tot deze Audiëntie verlangen te worden toegelaten, worden uitgenoodigd, om zich in te schrijven op eene der ljjsten, welke daartoe aan gezegd Paleis gereed zullen liggen, van heden af aan tot den 16den des namiddags ten vier ure, op welken tijd die Lg sten zullen worden gesloten. 'sGravenhage, den 7den Mei 1853. De Luitenant-Generaal voornoemd, Jhr. Kleecx.
---


De Opper-Kamerheer maakt bekend, dat Zijne Majesteit de Koning op Woensdag den 18den dezer, des morgens ten half tien ure, aan het Paleis alhier, Audiëntie zal verleenen aan Civile Autoriteiten, Commissien en Particulieren. Degenen, die tot deze Audiëntie verlangen te worden toegelaten, worden uitgenoodigd, om zich in te schrijven op eene der lijsten, welke daartoe aan gezegd Paleis gereed zullen liggen, van heden af aan tot den I6den des namiddags ten vier ure, op welken tijd die lijsten zullen worden gesloten. 'sGravenhage, den 7den Mei 1853. Van Aylva van Pallandt.
---

NEDERLANDEN.
Bij besluit van den 7den Mei 1853, n°. 71, heeft Zijne Majesteit goedgevonden te benoemen tot burgemeester der gemeente Amsterdam , mr. H. Provó Kluit. Bij Koninklijk besluit van 28 April jl., n°. 53, is aan de gemeentebesturen van Hilversum en Laren, in vereeniging met de heeren mr. J. Corver Hooft, J. E. baron Lewe van Aduard en J. Perk, vergunning verleend tot het opmaken en verbeteren door begrinding en voor zoover noodig door bestrating met keijen, van den weg leidende van Hilversum tot Laren, met concessie tot tolheffing volgens het daarliij vastgesteld tarief.
Bij Zijner Majesteits besluit van den 2den Mei 1853, n°. 25, is benoemd tot officier bij de arrondissements-regtbank te Groningen mr. J. C. F. baron a"Aulnis de Bourouill, thans substituut-officier bij dezelve regtbank.
Tot vervulling der vacature van de predikantsplaats in de Hervormde gemeente te Schoonrewoerd (Zuidholland), zijnde eene Koninklijke collatie, is overeenkomstig de door de leden des kerkeraads, mitsgaders kerkvoogden en notabelen, uit eene door het Departement voor de Zaken der .Hervormde Eeredienst enz. opgegevene nominatie, gedane keuze, bij Koninklijk besluit van den 30sten April jl., n°. 47, de benoeming uitgebragt op den heer B. L. Muller, predikant te Meeuwen c. a.
---

MINISTERIE VAN FINANTIEN.
De Minister van Finantien, gezien de wetten van den 17den September 1849 (Staatsblad n°. 46), 26 April 1852 (Staatsblad n°. 90) en 18 December 1852 (Staatsblad n°. 211), alle betrekkelijk de muntbiljetten, maakt bekend: 1». dat het tijdstip van intrekking' der muntbiljetten van f 1000 en f 500 krachtens de wet van den 17den September 1849 uitgegeven volgens art. 4 dier wet invallende op den laatsten December 1852, die muntbiljetten van dien dag af ophouden wettig betaalmiddel te zijn, doch "■edurende zes maanden daarna, en dus tot den 30sten Junij 1853, bij alle betalingen aan de schatkist zullen worden aangenomen; 2°. dat de muntbiljetten van f 100 en f 10, volgens de wet van 18 December jl, teruggebragt tot een bedrag van tien millioen gulden, voortdurend wettig betaalmiddel blijven; 3°. dat de eene en andere der voormelde muntbiljetten steeds opvraagbaar blijven bij de Nederlandsche Bank te Amsterdam, als agent van de schatkist, en aldaar zullen worden verwisseld tegen zilveren Nederlandsche munt. 'sGravenhage, den 27sten December 1852. De Minister van Finantien, Van Bosse.
---

BUITENLANDSCHE BERIGTEN. FRANKRIJK.
Den 4den dezer is te Parijs en in alle groote steden des lands de verjaring van den sterfdag van Keizer Napoleon I met lijkmissen gevierd. Men weet dat de Keizer den oden Mei gestorven is; doch de lijkdiensten zijn een dag vroeger gehouden, ten einde de viering van den Christelijken feestdag niet te storen. Denzelfden dag is bij het Wetgevend Ligchaam van regeringswege een wets-ontwerp ingediend, waarbij weder eene som van niet minder dan 2,700,000 fr. aangevraagd wordt tot ondersteuning van oude krijgslieden uit den tijd van de eerste Republiek en van het eerste Keizerschap. De eerste stap tol dezen maatregel is geschied van de zijde der volksvertegenwoordiging: eenige weken geleden vereenigden verscheiden afgevaardigden zich, om van den Keizer onderstand te vragen voor gebreklijdende oude militairen in hunne departementen , die tot nog toe niet in de mildheid des gouvernements hadden gedeeld; doch zij verlangden daarvoor slechts een millioen, een bedrag hetwelk toen zelfs door hooge staatsambtenaren al te hoog geacht werd. — Bij eene thans uitgevaardigde aanschrijving van het ministerie van oorlog is aan de militairen herinnerd dat zij geen geschrift zonder voorafgaande goedkeuring van den minister in druk mogen uitgeven; daarbij is hun tevens verboden van deze goedkeuring op den titel des geschrifts te doen blijken, dewijl dit zou kunnen worden opgevat alsof het geschrift de denkbeelden des ministers uitdrukte. — üe heer Donoso Cortes, markies van Val de Gamas en gezant van Spanje te Parijs, is aldaar overleden. Hij heeft zich niet alleen door redevoeringen in de Spaansche Cortes maar ook door verscheiden uitgegeven geschriften bekend gemaakt als een vurig en talentvol verdediger der monarchale en der Katholieke beginselen, welke hij aan de vorsten en de volken aanbeval als het eenige ware behoedmiddel tegen de revolutie. Do Fransche Moniteur, het ultramontaansche dagblad l' ünivers en het liberale Journal des Débats behelzen allen lofspraken op den overledene.
---

