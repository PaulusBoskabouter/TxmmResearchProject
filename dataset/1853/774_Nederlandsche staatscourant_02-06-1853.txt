NEDERLANDEN.
(Staatsblad n°. 26.) BESLUIT van den 31sten Mei 1853, omtrent het bijeenroepen en het openen van de Vergadering der Staten-Generaal. Wij WILLEM Hl, bij de gratie Gods, Koning der Nederianden, Prins van Oranje-Nassau, Groot-Hertog van Luxemburg, enz., enz., enz. Op de voordragt van den Raad van Ministers van den 30sten Mei 1853; Overwegende dat bij Onze besluiten van den 20sten April jl., n°. 66, en 26 April daaraanvolgende (Staatsblad n°. 22), de gewone vergadering der Staten-Generaal is gesloten en de Tweede Kamer dier Staten is ontbonden; dat bij Ons laatstgenoemd besluit het zamenkomen der nieuw verkozen Tweede Kamer is bepaald op Dingsdag den 14den Junij 1853; Gelet op de artt. 70, 95 en 98 der Grondwet, Hebben besloten en besluiten, de vergadering der Staten-Generaal bijeen te roepen, en hare opening te bepalen op Dingsdag den 14den Junij 1853. Onze Minister van Binnenlandsche Zaken is belast met de uitvoering van dit besluit, waarvan afschriften zullen worden gezonden aan de beide Kamers der Staten-Generaal, aan den Raad van State, aan de Departementen van Algemeen Bestuur, aan de Algemeene Rekenkamer, en hetwelk in het Staatsblad zal worden geplaatst. 'sGravenhage, den 3lsten Mei 1853. WILLEM. De Minister van Binnenlandsche Zaken, Van Reenen. Bij besluit van den lsten Junij 1853, n°. 52, heeft Zijne Majesteit tot Voorzitter van de Eerste Kamer der Staten-Generaal gedurende de aanstaande zitting benoemd den heer mr. J. A. Philipse, lid dier Kamer.
---

MINISTERIE VAN FINANTIEN.
De Minister van Finantien verwittigt de daarbij belang hebbende dat er thans gelegenheid bestaat om, behalve over Southampton, volgens vroeger berigt, ook langs den weg van Marseille, en om de andere maand, brieven met de Indische landpost naar Australië te verzenden. Deze brieven zijn bij het vertrek van hier aan eene gedwongene frankerïng ten bedrage van 80 cents de enkele brief, niet boven de 71/2 wigtjes wegende, onderworpen. De verzending behoort te geschieden met de landmail der eerste helft van de maanden Januarij, Maart, Mei, Julij, September en November. 's Gravenhage, 30 Mei 1853. De Minister voornoemd, Van Doorn. De Minister van Finantien, gezien de wetten van den 17den September 1849 (Staatsblad n". 46), 26 April 1852 (Staatsblad n°. 90) en 18 December 1852 (Staatsblad n°. 211), alle betrekkelijk de muntbiljetten, maakt bekend: I°. dat bet tijdstip van intrekking der muntbiljetten van f 1000 en f 500 krachtens de wet van den 17den September 1849 uitgegeven, volgens art. 4 dier wet invallende op den laatsten December 1852, die muntbiljetten van dien dag af ophouden wettig betaalmiddel te zijn, doch gedurende zes maanden daarna, en dus tot den 30sten Junij 1853, bij alle betalingen aan de schatkist zullen worden aangenomen; 2°. dat de muntbiljetten van f 100 en f 10, volgens de wet van 18 December jl, teruggebragt tot een bedrag van tien millioen gulden, voortdurend wettig betaalmiddel blijven; 3°. dat de eene en andere der voormelde muntbiljetten steeds opvraagbaar blijven bij de Nederlandsche Bank te Amsterdam, als agent van de schatkist, en aldaar zullen worden verwisseld tegen zilveren Nederlandsche munt. 'sGravenhage, den 27sten December 1852. De Minister van Finantien, Van Bosse. De Minister van Finantien, Gelezen hebbende eene missive van een der heeren arrondissementsdirecteurs der directe belastingen, enz., dienende van berigt, consideratien en advies op het request van de cargadoors N. N., verzoekende aanduiding der categorie, waaronder de zoogenaamde meat biscuit moet gerangschikt worden opzigtens het tarief van regten; Overwegende , dat, blijkens het overgelegde monster ,de zoogenaamde meat biscuit niet behoort tot de fijnere eetwaren en artikelen van weelde, welke, onder den tariefspost pasleibakkerswerk gerangschikt, met het hooge regt van f 25 de 100 pond zijn belast, maar dat hetzelve bestemd ïs voor gewoon scheepsgebruik en scheepsprovisie voor de bemanning, Heeft bij resolutie van 12 Mei jl., n°. 145, goedgevonden, den arrondissements-directeur te kennen te geven, dat de ineat biscuit, voor zooveel de toepassing van het tarief van regten aangaat, moet worden gerangschikt onder de rubriek brood, beschuit en meel van alle graansoorten enz., bij invoer belast met f 4.50 de 100 pond. De Minister van Finantien heeft bij resolutie van 17 Meijl., n°. 104, op de vraag: of het waarschuwingsbiljet, hetwelk, in het geval, genoemd bij art. 31 der wet op den turf, van den 26sten December 1833 (Staatsblad n°. 72), aan den in gebreke blijvjnden verveener moet worden gezonden, ook moet zijn voorzien van zegel, zoodra de verschuldigde som meer dan f 30 bedraagt ?— te kennen gegeven, dat het bedoelde waarschuwingsbiljet, hetwelk op de wijs, voorgeschreven bij do resolutie van den 30sten October 1845, n°. 55 . aan den veenman moet worden bezorgd, nimmer van een zegel moet zijn voorzien.
---

BUITENLANDSCHE BERIGTEN. ENGELAND.
De jongste berigten uit Turkije hebben aan de Londensche Beurs, een ongunstigen indruk gemaakt, hoewel zij over het geheel sedert de kiisis te Konstantinopel aangevangen is, eene bedaardheid en vastheid heeft getoond, die vooral bij de houding der Fransche Beurs scherp afsteekt. Volgens de Londensche beursbengten van den 30sten Mei is do prijs der Engelsche fondsen dien dag over het algemeen een vierde per cent gedaald; doch tegen de sluiting der Beurs begonnen de koersen zich reeds te herstellen. In de zitting der beide parlementshuizen van dien dag is de regering op nieuw omtrent de Turksche aangelegenheden geïnterpelleerd en gevraagd hoe zij daarin voornemens was te handelen. De ministers hebben geantwoord dat, vermits zij zich nog maar weinige dagen geleden daaromtrent in het Parlement verklaard hadden, zij niet raadzaam achtten thans reeds meer bepaalde mededeelingen te doen.
---

DENEMARKEN.
De Deensche Rijksdag is tegen den 13den Junij bijeengeroepen. De verkiezingen tot benoeiiü'ng van leden der onlangs ontbonden Volkskamer , welke den 27sten Mei in het geheele Rijk hebben plaats gehad, zijn te Kopenhagen niet gunstig Voor het ministerie uitgevallen. Van de negen afgevaardigden, welke te Kopenhagen verkozen zijn , behoorden zes tot de ontbonden kamer, en worden slechts twee als eigenlijke aanhangers van het ministerie beschouwd.
---

BELGIË.
De beide wetgevende kamers hebben in hare zitting van den 30sten Mei van de regering kennis ontvangen van het voorgenomen huwelijk van den Belgischen Kroonprins met eene Oostenrijksche Aartshertogin. 'i Deze verbindtenis — zoo wordt in de officiële mededeeling gezegd — is een onderpand van veiligheid voor ons land; het wordt daardoor met een nieuwen band verbonden aan eene aloude monarchie, voor welke het van wezenlijk belang is den wereldvrede te bevestigen, en in overeenstemming met de andere mogendheden de verdragen, waarbij het volksbestaan van België erkend is, voor aantasting te behoeden." De beide kamers hebben deze mededeeling met gejuich beantwoord, en besloten en corps den Koning te gaan gelukwenschen. Uit een berigt van de Indépendance Beige blijkt dat het hooge huwelijk te Brussel door den kardinaal-aartsbisschop van Mechelen, primaat van België, in Augustus of September aanstaande kerkelijk zal worden gesloten, en dat de regering eerstdaags van de kamers eene verhooging van het den Kroonprins onlangs toegelegde inkomen, alsmede fondsen voor de inrigting van het hem aangewezen paleis, zal aanvragen. Het evengenoemde half-officiele blad ontleent aan het Journal de Francfort een artikel hetwelk strekt om te betoogen dat de reis van Koning Leopold naar Duitschland geene » demonstratie" is tegen het hof der Tuilerien noch tegen iemand anders, maar alleen eene opregte toenadering tusschen België en Duitschland, welke evenwel niet medebrengt dat België het oog uitsluitend naar Duitschland en naar de staatkunde der Noordsche mogendheden zal rigten. Koning Leopold heeft eergisteren aan den Russischen gezant een gehoor verleend, waarin deze zijne geloofsbrieven aan Zijne Majesteit heeft overhandigd. — Bij de Belgische Kamer van Vertegenwoordigers is een wets-ontwerp ingekomen tot bekrachtiging eener overeenkomst die den 29stenMeijl. gesloten is tusschen den Belgischen minister van buitenlandsche zaken en de heeren G. Nottebohm, Ed. Weber en Spilliaerd-Caymax, kooplieden en reeders te Antwerpen, en waarbij deze laatste zich verbinden eene geregelde stoombootdienst tusschen Antwerpen en New-York op te rigten. Zij zullen in het eerste jaar elke maand eenmaal, en vervolgens elke maand twee maal eene stoomboot van Antwerpen en van New-York doen vertrekken, en daarmede ook de brievenmalen van en voor de Belgische posterij overbrengen. De regering verbindt zich , aan de onderneming een subsidie van fr. 1200 voor elke reis te verstrekken en haar gedurende tien jaren eene zuivere opbrengst van minstens vier per cent van het aangewende kapitaal, of hoogstens van vijf millioen francs. te waarborgen.
Men Btelt zich voor; dat deze nieuwe onderneming den afzet van Belgische producten aan gene zijde des oceaans grootelijks zal bevorderen, en verwacht dat de kamers niet zullen terugdeinzen voor de opofferingen die de regering daarvoor aan de schatkist wil opleggen. Naar het schijnt, zullen nog eenige wets-ontwerpen tot concessie van spoorwegondernemingen, bij de kamers worden ingediend, waardoor de sluiting der wetgevende zitting zal worden vertraagd- Bij den Senaat is eergisteren de openbare beraadslaging aangevangen over de door de Kamer -van Vertegenwoordigers in de wet op de burgerwacht gebragte wijzigingen, alle ten doel hebbende do dienst der gewapende burgerij minder zwaar te maken. Verscheiden leden hebben het woord gevoerd tegen die wijzigingen, als strekkende om de burgerwacht in hare getalsterkte en zedelijken invloed te verzwakken.
---

