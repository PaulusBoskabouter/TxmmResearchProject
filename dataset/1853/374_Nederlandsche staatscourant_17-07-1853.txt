NEDERLANDEN.
Bij besluit van den 15den Julij 1853, n». 62, heeft Zijne Majesteit goedgevonden Hoogstdeszelfs kamerheer in gewone dienst mr. W. F. baron van Doorn van Westcapelle op het daartoe door hem gedaan verzoek een eervol ontslag te verleenen uit zijne betrekking van adjunct-commies by het Departement van Binnenlandsche Zaken. Bij Zijner Majesteits besluit van den sden Julij 1853, n°. 76, zijn benoemd tot leden van het collegie van regenten over het huis van arrest te Eindhoven, de heeren mr. J. B. baron van Hugenpoth tot den Berenclaauw, officier van justitie bij de arrondissements-regtbank aldaar en Johannes Theodorus Smits, burgemeester der stad. Bij Koninklijk besluit van den 15den Julij 1853, n°. 69, is aan den heer G. P. Pfeiffer, op zijn verzoek een eervol ontslag verleend als ontvanger der directe belastingen en accijnsen te Ouder-Amstel, behoudens aanspraak op pensioen. Zijne Majesteit heeft bij besluit van den Bsten Julij 1853, n°. 70, eervol emeritaat met pensioen verleend aan de navolgende predikanten; G. J. Beukers, predikant bij de Hervormde gemeente te Hekken, ingaande 1 October 1853 ; P. 11. G. Nahuijs, predikant bij de Hervormde gemeente te Scherpenzeel, ingaande 1 October 1853; C. Jongsma, predikant bij de Hervormde gemeente te Deinum, ingaande 1 October 1853; V. van Gogh, predikant bij de Nederduitschc Hervormde gemeente te Breda , ingaande 1 September 1853; J. C. van de Velde, predikant bij de Hervormde gemeente te Zutphen, ingaande 1 October 1853.
---

MINISTERIE VAN FINANTIEN.
De Minister van Finantien,in ervaring gekomen zijnde, dat de gedrukte stukken onder kruisband, die met de Indische landpost worden verzonden, dikwijls zoo slecht zijn ingepakt, dat zij niet genoeg tegen beschadiging onder weg zijn beveiligd, en dat zelfs in enkele gevallen de omslag met het daarop voorkomende adres verloren gaat, waardoor de bestelling onmogelijk wordt, acht het niet ondienstig de belanghebbenden uit te noodigen, om, bij het verzenden van dergelijke stukken, zich bij voorkeur van stevig papier voor den kruisband te bedienen, en om daarenboven, wanneer de pakjes van eenig gewigt of omvang zijn, die tot meerdere bevestiging met touw te omwinden, zonder echter dezelve te verzegelen of in dier voege te sluiten dat de verificatie van den inhoud op de postkantoren daardoor wordt belet. 's Gravenhage, den 23sten Junij 1853. De Minister voornoemd, Van Doorn.
---

BUITENLANDSCHE BERIGTEN. TURKIJE.
t,.^rZlJnD°? ?ee,ne ber'gten uit Konstantinopel ontvangen, waaruit blijkt welken indruk de tijding van de werkelijke bezetting der Donauvorst endommen door Russische troepen, aldaar gemaakt heeft en of de Sultan, by de opgewekte geestdrift zijner Turksche onderdanen, zal kunnen en willen gehoor geven aan den raad zijner bondgenooten om alleen met een protest tegen die schending van zijn grondgebied op te komen. Intusschen is door eene officiële verklaring in het Britsche Lagerhuis het berigt bevestigd, dat van de zijde der andere mogendheden eene schikking aan Rusland en aan de Porte voorgeslagen is. Dit voorstel wordt, indien het telegraphisch berigt uit Londen juist is, alleen door Engeland en Frankrijk gedaan. Aan welke zijde Oostenrijk zich scharen zou ingeval de zaken tot een uiterste mogten komen, is volgens de Londensche Times nog onzeker. Een geacht Noord-Duitsch dagblad berigt het volgende: » De Oostenryksche regering heeft eene circulaire aan hare gezantschappen gezonden, wier inhoud hierop nederkomt dat zij zich in het Oostcrsche vraagstuk op geenerlei wijze de handen gebonden, maar zich volle vrijheid van handelen voorbehouden heeft voor het geval dat in weerwil harer pogingen tot behoud des vredes, een oorlog uit de oneenigheden tusschen Rusland en Turkije mogt ontstaan; dat Oostenrijk overigens, getrouw aan het conservatief beginsel, geene andere dan eene vredelievende staatkunde konde volgen." Dit blad meent dat Oostenrijk het bondgenootschap van .Rusland, waarin het steun tegen den revolutie-geest heeft gevonden, in geen geval zal opgeven of in de> waagschaal stellen. De Fransche regering schijnt volgens sommige berigten eene vermanin" van Engelands zijde tot tempering~harer oorlogzuchtige stemming noodig gcbad te hebben. Zij zou, gelijk aan de Londensche Times uit Parijs geschreven wordt, op de vraag of de tijd voor eene ernstige demonstratie thans niet zou gekomen zijn, uit Londen ten antwoord hebben ontvangen dat eerst de uitslag eener laatste poging tot schikking behoorde te worden afgewacht. Zeker is het dat de ministeriele Parijsche bladen een heftigen toon tegen Rusland blijven voeren. Zoo zegt de Constitw tionnel van den 14den dezer: » Het is den Keizer van Rusland niet om opbeuring der Grieksche Kerk maar om vernedering des Sultans te doen. Doch Europa bedenke het wel: wordt Turkije ooit een tweede Polen , dan zou er aldra een derde komen : Duitschland zou het derde Polen zijn." — Het Journal de Constantinople , een half-officieel orgaan der Turksche regering, berigt in zijn nommer van den 30sten Junij. dat volgons de naar Egypte overgebragte bevelen, door den Onderkoning drie liuieschepen naar Konstantinopel zullen gezonden worden benevens vier fregatten, twee korvetten, eene goelet en twee stoombooten met landtroepen; zullende deze krijgsmagt waarschijnlijk tegen den 12den Julij te Konstantinopel aankomen.
---

BELGIE.
In den Belgischen Moniteur van gisteren is de gewijzigde wet op do burgerwacht afgekondigd, en tevens eene aanschrijving openbaar gemaakt van den minister van binnenlandsche zaken aan de gouverneurs der provinciën, houdende voorschriften voor de toepassing der gewijzigdo wet. De strekking dezer voorschriften blijkt uit de volgende zinsneden der aanschrijving : ii De in de wet op de burgerwacht gcbragte wijzigingen tasten de grondslagen dezer instelling niet aan en kunnen geene verzwakking derzelve ten gevolge hebben. , ') Het gouvernement maakt voor de toekomst staat op den ijver van allen die van de burgerwacht deel uitmaken. Het weet hoe groote diensten zij den lande bewezen heeft. Het is geen spel maar eene ernstige instelling, en moet zulks blijven. Het is de pligt der overheden te zmgen dat zij al de bestanddeelen behoude waarin hare sterkte gelegen is. » De krijgstucht en de stipte vervulling van alle pligten, gepaard aan eene wijze gematigdheid in hetgeen van de dienstpligtigen gevergd wordt, zullen de instandhouding verzekeren van eene onzer voornaamste instellingen, en van den zedelijken invloed dien zij op de bevolking uitoefent."
---

ENGELAND.
In de zitting van het Lagerhuis van den 14den dezer is op nieuw van de regering inlichting gevraagd omtrent den tegenwoordigen staat van het geschil tusschen Turkije en Rusland. Van de zijde der regering is geantwoord dat door Frankrijk en Engeland gezamenlijk voorstellen waren gedaan die zoowel voor Rusland als voor Turkije aannemelijk schenen, en dat eene openbare behandeling der zaak niet raadzaam was zoolang het antwoord daarop niet was ontvangen. In de zitting van den loden is het door een der leden voorgestelde wets-ontwerp houdende bepalingen tegen het handeldrijvon met geestelijke ambten in de Anglicaansche kerk, op nieuw in behandeling gebragt en na eene korte discussie verworpen. Het werd bestreden deels als niet ver genoeg gaande en deels als inbreuk makende op het eigendomsregt. Vervolgens is door een der leden, den heer Adderley, eene bill voorgesteld strekkende tot verbetering van jeugdige misdadigers, eene aangelegenheid die thans vooral met algemeene belangstelling wordt ter harte genomen, nu Engeland zich van het misdadige gedeelte zijner bevolking niet meer zoo gemakkelijk als vroeger ontdoen kan door het naar eene of andere kolonie te zenden. De bill bepaalt de oprigting van verbetorscholen in Engeland en Wales, waarheen jonge kinderen die van misdrijf overtuigd worden, alsmede zwervende kinderen door de overheid zouden worden gezonden. Tot aanbeveling van zijn voorstel voerde de heer Adderley vooral aan, dat de behoefte waarin hij wensehto te voorzien, zoo zeer door menschenvrienden en door onderscheiden overheden gevoeld werd, dat door derzelver zamenwerking grootendeels reeds bestond hetgeen door de voorgestelde wetsbepalingen algemeen en onder het gezag der wetgevende magt zou worden daargesteld. Het wcts-voorstel vond veel bijval en is terstond ten eersten male gelezen. Ter beantwoording van eenige afkeurende aanmerkingen werden door den heer Baines, den voorzitter van het hoofdbestuur voor het armwezen, eenige bijzonderheden medegedeeld omtrent de geneeskundige verpleging der armen. Daaruit bleek dat sedert eenige jaren veel verbetering in dit deel der armenzorg is gebragt; er is daarvoor in het jaar 1852 212,050 L. st. uitgegeven (behalve 25,894 L. st. voor het om niet inenten met koepokstof), tegen 136,000 L. st. in 1838, en 166,257 in 1844. Het aantal avmendocters bedroeg thans 3233 , tegen 2091 in 1838. llij verdedigde de thans geldende bepaling dat alleen bedeelde armen van wege het armbestuur geneeskundige hulp kunnen ontvangen: werd deze ook kosteloos aangeboden aan mingegoeden wier inkomsten een bepaald cijfer niet te boven gingen, zoo als door een der leden wenschelijk werd geacht, dan zou men alweder eene drangreden tot spaarzaamheid, voorzorg en inspanning van eigen krachten wegnemen , en het gevoel van zelfstandigheid bij de mingegoeden verzwakken. In antwoord op de vraag of men bedacht was op veranderingen in de kleeding der infanterie en op vermindering van de zwaarte harer uitrusting, antwoordde de minister van oorlog, dat de instructie die aan den opperbevelhebber der in het kamp bij Chobham vereenigdc troepen gegeven was, diens aandacht op dit punt vestigde en dat waarschijnlyk eerlang verbeteringen daarin zouden worden gemaakt. De Times zegt: » Ons land was ten gevolge der vorderingen van andere volken in de krijgskunst, schier weerloos geworden. Gelukkig zyn wij thans niet langer in dien staat. Wij hebben eene zeer goede vloot digt bij huis, gelijk men te Spithead kan zien; een bewonderenswaardig leger, gelijk te Chobham blijkt; eneene artillerie die voor geene andere onderdoet. Over het geheel zijn bij de oefeningen te Chobham, waarbij onze krijgsmagt op de proef gesteld wordt zooveel in vredestijd kan geschieden, minder leemten aan het licht gekomen dan verwacht werd. De voornaamste verbeteringen welke ten gevolge dier proefneming waarschijnlijk zullen worden ingevoerd, betreffen de persoonlijke uitrusting der manschappen. De uitrusting van onzen gewonen soldaat woog in het laatst der vorige eeuw, naar wij meenen, zeventig pond; thans nog heeft hij op marsch niet minder dan zestig pond te dragen; maar waarschijnlijk zal dit gewigt door de voorgenomen verbeteringen met minstens twaalf of veertien pond worden verminderd. ij Ten aanzien der zeemagt schijnt het dat wij ten laatste twee gewigtige punten gewonnen hebben. Wij hebben, naar het zich laat aanzien, de ware constructie voor stoombooten gevonden, en wij zijn op den regten weg om manschappen te bekomen. Het schijnt nu inderdaad dat het linieschip met stoomschroef juist datgene is waarnaar wij zoo lang gezocht hebben. Wij hopen maar dat een zoo doelmatig bouwplan niet spoedig weder opgegeven worde. Al hetgeen voor. de bemanning onzer vloot thans noodig is, schijnt in de bedoeling te liggen der beide door den minister van marine voorgedragen bills: de eene voorziet in de behoeften der gewone dienst; terwijl de andere voor buitengewone omstandigheden eene reserve schept uit de talrijke zeevarende bevolking die langs onze kusten woont.
)> Kortom, in 's lands verdediging is thans behoorlijk voorzien; doch al wat wij gedaan hebben , zou , in vergelijking met hetgeen voor een Europeschen oorlog zou gevorderd worden, niet meer zijn dan een droppel in de zee." Het evengenoemde blad verheugt zich over de opheffing der verpligting om op Britsche handelsschepen een Britschen kapitein en een bepaald getal Britsche zeelieden te hebben, n Er gaat thans naauwlijks een dag voorbij — zegt het blad — zonder een nieuw en bedenkelijk verschijnsel van het streven naar verhooging van het arbeidsloon, een streven waarin wij een even groot en veelbeteekenend feit zien als in de landverhuizing. In elk bedrijf vraagt de arbeider betere voorwaarden, en wordt hem in een of anderen vorm, in het bedrag van het loon of in den duur van den arbeid of in voorregten, iets ingewilligd. Dit streven zou te ver kunnen gaan; en gelijk Engeland zijne tegenwoordige welvaart voor een groot deel te danken heeft aan den nimmer te kort schietenden toevoer van goedkoope arbeidende handen uit de landbouwende districten en uit lerland, zoo zou het kunnen geschieden dat de stremming van dien toevoer en het ontstaan van een zeker monopolie in elke soort van arbeid, aan Engelands welvaart een knak toebragt. Met zulke gebcurlijkheden voor oogen, dient men aan elk bedrijf'en daaronder ook aan de scheepvaart de ruimst mogelijke vrijheid te laten om zich van den arbeid van buitenlanders te bedienen.
» Al wat wij rondom ons opmerken, waarschuwt ons, de arbeidende handen die het buitenland ons aanbiedt, niet at te wijzen. Het is noodig bevonden het loon der zeelieden op 's lands vloot te verhoogen; en men vermaant ons , voor den eerstvolgenden oorlog niet langer op het oude middel, het pressen van zeelieden ,te rekenen. Onze kooplieden gebruiken buitenlandsche schepen; en zelfs onze landverhuizers die op staatskosten naar onze koloniën gezonden worden , doen de reis op vreemde bodems. In vele buitenlandsche havens is gebrek aan scheepsruimte, en menige gelegenheid om goede zaken te doen, gaat daardoor verloren. Wanneer onze schepen in buitenlandsche of koloniale havens gelost hebben, spelen de Britsche zeelieden den meester aan boord, wetende dat een bepaald aantal van hen op het schip wezen moet; zij verliezen al het ontzag voor den kapitein, en deze moet hun in alles te wille zijn , daar hij anders geen genoegzaam aantal Britsche zeelieden aan boord kan houden om de Britsche vlag te mogen voeren. Intusschen komt de Britsche zeeman ongunstig uit bij vergelijking met de meer ordelijke , nuchtere en spaarzame Noorweegsche , Zweedsche , Deensche of Nederlandsche matrozen. Onze op de Oostzee en de Middellandsche zee varende schippers zijn niet veel beter dan hunne bemanning ; en in het algemeen is de wijze waarop onze koopvaardij zich in buitenlandsche havens voordoet, ver van vereerend voor ons land. Het is naauwelijks te betwijfelen dat deze losbandigheid gevoed wordt door het monopolie : hetzelve geeft den Britschen zeeman een gevoel van onafhankelijkheid hetwelk ligtelijk tot uitspattingen overslaat. Het is hoog tijd dat hierin verbetering kome; en verbetering zal er niet in komen, zoo lang onze zeeman, steunende op zijn monopolie, zich kan opzetten tegen dengene die zijne dienst bezigt." <— De Koninklijke Britsche Maatschappij van Landbouw, de grootste onder de talrijke landbouwkundige vereenigingen in Engeland, houdt thans te Glocester hare jaarlijksche vergadering en tentoonstelling. Den 13den dezer is de tentoonstelling van landbouwwerktuigen voor het publiek opengesteld. De ijver waarmede thans aan de verbetering van bestaande of de uitvinding van nieuwe werktuigen voor het landbedrijf wordt gewerkt, werd door deskundige beoordeelaars der tentoonstelling met des te meer genoegen opgemerkt, daar de toepassing der werktuigkunde en de aanwending der stoomkracht bij; den landbouw, inzonderheid bij het zaaïjen en oogsten, bij de schaarschheid van arbeidende handen dubbel belangrijk geacht wordt. Tevens echter wordt de opmerking gemaakt dat de werktuigfabrikanten de landbouwers verre vooruit zijn, en dat eerst gene goedkooper werk zullen moeten leveren en deze meer kennis van hun bedrijf zullen moeten hebben, alvorens de landbouw in Engeland van de werktuigkunde al het mogelijke uut trekken kan.
— Op de scheepstimmerwerven aan de rivier de Wear zijn in de zes eerste maanden dezes jaars 84 schepen gebouwd van 37,948 ton gezamenlijk ; er staan thans meer dan 80 nieuwe schepen op stapel, meestal van een grooten tonneninhoud. Terwijl aan de Wear bijna uitsluitend houten schepen worden gebouwd, neemt aan de Tyne het bouwen van ijzeren schepen sterk toe.
— Uit eene officiële opgave blijkt dat er op den 3den Junij jl., 1785 houders van Oost-Indische staatsschuldbrieven waren , en daaronder 320 vrouwen. Deze eigenaren verkiezen, gelijk men weet, de bestuurders van het groote Indische rijk.
— In het jongst verloopen jaar zjjn 379,501,499 brieven door de Britsche brievenpostery besteld (tegen ruim 80,000,000 in 1839, (het jaar vóór de eerste algemeene verlaging van het briefport). De znivero opbrengst der posterij was 965,442 L. st. De winst der administratie op de postwissels was 11,664 L. st.
---

