NEDERLANDEN.
DenSOsten Augustus is door Zijne Majesteit op de gebruikelijke wijze, in een bijzonder gehoor, ontvangen de baron Adolphe Senarclens de Grancy, ter overhandiging zijner geloofsbrieven als minister-resident van Zijne Koninklijke Hoogheid den Groot-Hertog van Hessen bij het Nederlandsche Hof. Bij besluit van den 30sten Augustus jl., n°. 47, heeft Z. M. goedgevonden : I°. aan de na te melden officieren bij de schutterijen, op hun verzoek, eervol ontslag te verleenen, als: aan mr. J. H. van Wickevoort Crommelin, als kapitein bij de dienstdoende schutterij te 's Gravenhage; aan jhr. H. C. A. Verlluell, als kapitein bij het Iste bataillon rustende schutterij in het 4de district der provincie Zuidholland, en zulks wegens verandering van woonplaats ; 2°. bij de dienstdoende schutterij te 's Gravenhage te benoemen : tot majoor, jhr. H. P. F. Hooft, thans kapitein; tot kapiteins: jhr. 11. C. A. VerHuell, boven genoemd, en zulks met behoud van zijnen ouderdom in rang vroeger bij de dienstdoende schutterij te 's Gravenhage verkregen, en H. L. Enthoven, thans lste luitenant; tot lste luitenants: J. Visser en mr. S. J. A. van Walchren, thans gde luitenants; tot 2de luitenants: jhr. mr. F. A. L. ridder van Rappard en mr. J. D. A. Schutter. Bij besluit van dezelfde dagteekening, n°. 57, heeft Z. M. goedgevonden te benoemen tot leeraar aan 's Rijks Veeartsenijschool G. J. Hengeveld, veearts der lste klasse te Oegstgeest, en zulks ter vervanging van wylen B. J. C. Rijnders. Zijne Majesteit heeft bij besluit van den 27sten dezer, n°. 34, goedgevonden te vergunnen, dat de officieren van gezondheid van de 3de klasse: C. F. Diepenbroek, vari het personeel van de geneeskundige dienst der landmagt, en C. P. J. van Vugt, bestemd voor de militaire geneeskundige dienst in Oost-Indie, onderling van bestemming verwisselen , met bepaling dat zij hunne tegenwoordige ancienneteit zullen behouden. -— ' rr ~ —za Sedert de laatst gedane bekendmaking (Staats-courant van den 3den Augustus 1853) zijn geligt de volgende door Z. M. verleende octrooijenn een in dato 23 Maart 1853, voor den tijd van tien jaren verleend aa: A. Badiny de Hudoba, uit Hongarije, domicilium gekozen hebbende bij mr. D. van Raalte, advocaat te 's Gravenhage, op de invoering vaneen werktuig, geschikt om uit oude gebreide en geweven wollen lompen, nieuwe weef bare wol te trekken ; een in dato 21 Junij 1853, voor den tijd van vijfjaren verleend aan W. C. de Wit te Amsterdam, op de invoering van een werktuig ter bereiding van metselspecie; een in dato 23 Junij 1853, voor den tijd van tien jaren verleend aan P. A. le Comte de Fontaine Moreau, woonachtig te Londen, domicilium gekozen hebbende bij mr. J. Pinner, advocaat te Amsterdam, op de invoering van eene verbeterde bewerking van metalen, geschikt om flesschen en andere vazen te kurken, en tot verschillende andere doeleinden te gebruiken; een in dato 1 Julij 1853, voor den tijd van tien jaren verleend aan .1. Burch, woonachtig te Manchester, domicilium gekozen hebbende bij W. J. Kernpers te Delft, op de invoering van verbeteringen in de zamenstelling, inrigting en voortstuwing van vaartuigen; een in dato 23 Julij 1853 , voor den tijd van tien jaren verleend aan Alemïre Normandy, woonachtig te Londen, domicilium gekozen hebbende bij van Vlissingen van Heel & Derosne Cail & Cie. te Amsterdam, op de invoering van verbeteringen, aangebragt aan de nieuwe toestellen om van zeewater goed drinkbaar water te verkrijgen , en tevens ook zwavelzuur te concentreren, waarvoor hij den 15den September 1851 een octrooi van invoering heeft bekomen voor den tijd van vijftien jaren, gerekend van den 30sten April 1851 af.
---

MINISTERIE VAN FINANTIEN.
De Minister van Finantien, in ervaring gekomen zijnde, dat zich hier en daar behoefte doet gevoelen aan zilveren pasmunt, brengt, mits deze, ter kennis van de ingezetenen, dat zij, ten allen tijde, stukken van 25, 10 en 5 cents, tegen grove zilveren specie en muntpapier, bij de Betaalmeesters in de arrondissementen, kunnen aanvragen, doch zullen die aanvragen, voor zooveel betreft de stukken van 10 en 5 cents, moeten beperkt blijven tot sommen van hoogstens f 10 te gelijk, als wordende hierbij herinnerd dat, volgens art. 20 van de wet van 26 November 1847 (Staatsblad n°. 69), niemand gehouden is voor meer dan tien gulden zilveren pasmunt in iedere betaling aan te nemen. 's Gravenhage, den 22sten Julij 1853. De Minister voornoemd, Van Doorn.
---

ALGEMEENE REKENKAMER.
Ter voldoening aan de bepalingen, vervat in de wet van den 17den September 1819 (Staatsblad n°. 46), is weder ter Algemeene Rekenkamer overgebragt voor eene som van honderd twee duizend gulden aan ingetrokken muntbiljetten van f 1000 en f 500, zoodat thans, met inbegrip' der bij vorige aankondiging vermelde som van f 19,793,000, voor een bedrag van negentien millioen acht honderd vijf en negentig duizend gulden aan muntbiljetten, krachtens deze wet uitgegeven, is ingetrokken. Al deze muntbiljetten zijn bij de Algemeene Rekenkamer volkomen: onbruikbaar gemaakt en zullen aldaar blijven berusten tot dat derzelver: geheele vernietiging, overeenkomstig den inhoud van art. 5 der bovengemelde vvet, zal kunnen' plaats hebben, als wanneer van die vernietiging op nieuw zal worden kennis gegeven, 's Gravenhage, den 25sten Augustus 1853. De Algemeene Rekenkamer, Gevers. Ter ordonnantie van dezelve, De Viscn Eijbehgen.
---

BUITENLAMDSCHE BERIGTEN. TURKIJE.
Berigten uit Konstantinopel van den 22sten Augustus jl. behelzen niets . bijzonders; de verandering in de zamenstelling van het ministerie, die volgens sommige dagbladen het gevolg van de toetreding der Porte tot de Weener nota zijn zou, heeft alsnog niet plaats gegrepen en scheen ook niet op handen te zijn ; ook was in de hoofdstad de orde door geene - blijken van het misnoegen der oud-Turksche of nationaalgezinde partij gestoord.
De ministeriele Berlijnsche Zeit verzekert dat onder de veranderingen die de Porte in de bewoordingen der Weener nota verlangt, de voornaamste strekt om te doen uitkomen dat de vrijdommen en voorregten der Grieksche Kerk in Turkije door den Sultan uit eigen beweging verleend en niet door Rusland bedongen zijn. Volgens het genoemde blad is het zeer wel mogelijk dat over de verlangde wijzigingen der nota zoo lang onderhandeld wordt dat de ontruiming der Donau-vorstendommen wegens de weersgesteldheid tot het volgende jaar zou moeten worden verschoven.
---

DUITSCHLAND.
In den nacht van den 29sten op den 30sten Augustus jl. brak te Lubeck in eenen oliemolen een brand uit, die zich met schrikbarende snelheid naar alle zijden verbreidde. Het scheen eene ramp te kunnen worden als die van Hamburg; en het stedelijk bestuur besloot door middel van den telegraaph van de Hamburgsche regering hulp te vragen. Deze zond onverwijld zeven brandspuiten met zes aanjagers en 180 brandspuitgasten per spoortrein naar Lubeck, waar zij te ruim 4 ure 's ochtends aankwamen; doch toen was gelukkig de zoo snel aangebragte hulp niet meer noodig; men was den brand meester geworden nadat de molen en zeven huizen vernield waren.
---

BELGIË.
Volgens de officiële opgave heeft de tarwe in de afgeloopen week op de voornaamste graanmarkten van België gemiddeld 27 fr. 97 het hectoliter gegolden, en de rogge 16 fr. 57, dat is in vergelijking met den offioielen middenprijs der voorafgegane week eene rijzing van 2 fr. 62 voor de tarwe en van 1 fr. 15 voor de rogge. Gedurende de eerste zeven maanden dezes jaars zijn in België ingevoerd 48,522,785 kilog..tarwe; 24,302,956 kilog. rogge; 4,342,016 kilog. haver; 854.287 kilog. boekweit; 2,273,360 kilog. boonen en wikken; 20,309,330 kilog. garst; 518,981 kilogr. meel en zemelen. In denzelfden tijd zijn uitgevoerd 176,887 kilog. tarwe; 392,423 kilog. rogge; 169,930 kilog. haver; 770,813 kilog. boekweit; 245,993 kilog. boonen en wikken"; 51,310 kilog. garst; 221,793 kilog. meel en zemelen. De Belgische Moniteur van gisteren behelst een officieel artikel betref - fende de rijzing der graanprijzen, die hier en daar eenige gisting onder do bevolking te weeg brengt. » Er heerscht ongerustheid wegens den oogst— zegt het officiële blad —en gelijk in zoodanige gevallen pleegt te is de staat der zaken overdreven ongunstig voorgesteld. Desniettemin en zonder die overdrijving uit het oog te verliezen, heeft het gouvernement, door den invoer van graaft, boonen en meel fan invoerregt vrij te stellen, alles gedaan wat door de omstandigheden scheen te worden vereischt. Zijne bedoeling was dat de handel van elke belemmering vrij zou zijn, zelfs van die welke louter in formaliteiten bestaan. n Hebben de veldgewassen in een zeker aantal landen schade geleden, een groot aantal andere hebben een goeden oogst; de gezamenlijke opbrengst van Europa en Noord-Amerika is verre van ongenoegzaam voor het gewone verbruik ; en de verdeeling der voorhanden zijnde granen naar gelang der behoefte van de onderscheiden landen moet door den handel geschieden met de talrijke vervoermiddelen waarover hij thans beschikt, met het beleid waarmede het particulier belang pleegt te werk te gaan en hetwelk een wezenlijke waarborg is voor het algemeen belang. De handel zal deze taak weten te vervullen, indien hij de hem onmisbare veiligheid geniet en de vrijheid die hij voor zijne operatien behoeft, indien hij verzekerd kan zijn dat in zijne plannen en berekeningen geene stoornis zal worden gebragt door gedurige verandering der wetgeving." Verder betoogt het officiële blad dat een verbod van den uitvoer van graan den invoer, vooral in een klein land en niettegenstaande het entrepötstelsel, zou tegenhouden; en het zegt, voortaan telkens om de vijf dagen eenen staat van den in--en den uitvoer van graan, boonen en meel te zullen geven. — De Brusselsehe Indêpendance vanden3lsten Augustus berigt dat den vorigen nacht in de straten van Gent proclamatïen van eene- min of meer opruijende strekking verspreid maar door de arbeiders en landlieden die ze opgeraapt hadden, uit eigen beweging aan de politie bezorgd zijn. — De commissie die door het departement van openbare werken belast was met een onderzoek omtrent het plan eener regtstreeksche spoorwegcommunicatie tusschen Luik en Hasselt over Tongeren , heeft zich eenparig voor de uitvoering van dat plan verklaard, en bijkans eenparig heeft geoordeeld dat deze spoorweg eene vertakkiug tot Maastricht moest hebben. De beide ingenieurs die van wege het gouvernement aan het onderzoek deel namen, hebben zich met deze besluiten vereenigd.
---

