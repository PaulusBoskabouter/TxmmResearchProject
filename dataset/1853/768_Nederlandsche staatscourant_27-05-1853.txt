NEDERLANDEN.
Bij Koninklijk besluit van den 24sten Mei 1853, n°. 76, is dr. Eduard Stolle, te Berlijn, benoemd tot ridder der orde van den Nederlandschen Leeuw. Bij besluit van 25 Meijl., n°. 60, heeft Zijne Majesteit goedgevonden. I°. aan den heer graaf' van Limburg Slirum, die ten gevolge zijner verplaatsing als 's Konings commissaris naar Gelderland niet werkzaam kan blijven als directeur der Maatschappij van Landeigenaars en vastbeklemde Meijers in de provinci» Groningen, solidair verbonden voorde zekerheid der door haar uit te geven panubrieven, uit die betrekking op zijn verzoek eervol ontslag te verleenen ; . 2°. goed te keuren de door de directie dier maatschappij gedane keuze tot directeur van den heer mr. I. A. van Roijeu, 's Konings commissaris in de provincie Groningen. Bij Zijner Majesteits besluit van den 23sten Mei 1853, n°. 55, is benoemd tot notaris te Westzaan , S. Heinis, candidaat-notaris te Zaandijk. Bij 's Konings besluit van 26 Mei 1853, n°. 77, is aan den heer Staatsraad E.Canneman, op zijn daartoe gedaan verzoek, met ingang van 1 Julij aanstaande, het meest eervol ontslag verleend als Zijner Majesteits commissaris bij de Nederlandsche Handel-maatschappij, onder dankbetuiging voor de veeljarige en trouwe diensten , door hem in die betrekking bewezen , — en is in deszelfs plaats benoemd de Minister van Staat J. J. Rochussen, oud-Gouverneur-Generaal van Nederlandsch Indie.
---

MINISTERIE VAM BINNENLANDSCHE ZAKEN.
Met ingang van den lsten Julij 1853 is door den Minister van Binnenlandsche Zaken: aan den benoemden hoofdingenieur van den waterstaat J. G. van Gendt opgedragen de dienst in het 4de district (Overijssel); ter zijner vervanging in het 9dc district (Noordholland) in dienst gesteld de ingenieur P. Koek, thans werkzaam bij de droogmakin-T van het Haarlemmer-meer ; de ingenieur N. T. Michaëlis toegevoegd aan de Commissie van beheer en toezigt over de droogmaking van het Haarlemmer-meer ; _de ingenieur J. A. Nicolson verplaatst van Middelburg naar Zierikzee ; de ingenieur- J. L. Schneitter van Roermond naar Maastricht; de benoemde ingenieur T.D. N. van Deventer van Gorinchem naar Middelburg; de benoemde ingenieur F. W- H. van Opstall van Deventer naar Roermond ; de adspirant-ingenieur A. C. Heshusius van Zierikzee naar Deventer; de benoemde adspirant-ingenieur F. J. van den Berg toegevoegd aan den inspecteur in de tweede inspectie, ter standplaats 'sGravenhage; de benoemde adspirant-ingenieur J. van der Toorn in dienst gestold in het 10de district (Zuidholland), ter standplaats Gorinchem; . en zijn de benoemde surnumerairen J. van der Vegt en 11. A. J. W. van Beuse.kom gesteld ter beschikking van den inspecteur van den waterstaat in de eerste inspectie. en de surnumerairen T. Bleckman en A. J. Brevet ter beschikking van den inspecteur in de tweede inspectie , om door dezen in dienst te worden gesteld daar waar zulks in het belang 'der wérken het meest dienstig zal'zijn. ALGEMEENE REKENKAMER. . Ter voldoening aan de bepalingen, vervat in de wet van den 17dcn September 1849 (Staatsblad n°. 46), is weder ter Algemeene Rekenkamer oyergebr.tgt voor eene som van twee en dertig duizend gulden, aan ingetrokken muntbiljetten van f' 1000 en f5OO, zoodat thans, met inbegrip der bij vorige aankondiging vermelde som van f 19,720,000, voor een bedrag van negentien millioen zeven hondein twee en vijftig duizend gulden mm muntbiljetten, krachtens deze wet uitgegeven, is ,-. Al deze muntbiljetten zijn bij de Algemeene Rekenkamer volkomen onbruikbaar gemaakt en zullen aldaar blijven berusten tot dat derzelver geheele vernietiging, overeenkomstig den inhoud van art. 5 der bovengemelde wet, zal kunnen plaats hebben , als wanneer van die vernietiging op nieuw zal worden kennis gegeven. 'sGravenhage, den 26sten Mei 1853. . De Algemeene Rekenkamer, Gevers. Ter ordonnantie van dezelve, De Viscn Eubergen.
---

BUITENLANDSCHE BERIGTEN TURKIJE.
Te Triest zijn berigten uit Konstantinopel van den 16den dezer ontvangen volgens welke, na de meer of min stellige afwijzing van het Russische ultimatum, de onderhandelingen daarover nog voortgezet schenente worden : althans was de vorst Mcntschikoff door den Sultan nogmaals ten gehoore ontvangen en niet den nieuwen minister van buitenlandsche zaken Reschid-Pacha in onderhandeling getreden. Deze onderhandelingen betroffen echter alleen het beschermheerschap van Rusland over de Christenonderdanen der Porte, en niet de aangelegenheid der gewijde oorden, welke bij een reeds uitgevaardigd bevelschrift des Sultans althans vooreerst geregeld was. Intussehen heerschte onder het publiek te Konstantinopel vrij wat ongerustheid wegens den loop dien het geschil met Ruslandzou kunnen nemen; en deze ongerustheid werd door de waarschijnlijk overdreven geruchten van Ruslands oorlogstoerustingen vergroot. Uit Athene wordt, onder dagteekening van den 20sten dezer gemeld dat het Fransche eskader bevel ontvangen had om weder bij Salamis ten anker te komen. «
---

FRANKRIJK.
In den Moniteur van gisteren, den 25sten, wordt het gerucht gelogenstraft, dat het gouvernement eene buitengewone toelage uit de schatkist voor den Keizer zou willen vragen. Dit is volgens het officiële, blad een verzinsel van vijanden der regering. De Moniteur geeft thans een kort verslag van de zitting des Senaats waarin de wet betrekkelijk het op reserve stellen van hoofdofficieren, der marine goedgekeurd is. Daaruit blijkt dat 94 leden zich voor en 15 tegen do wet hebben verklaard. Het Wetgevend Ligchaam heeft eergisteren met 202 stemmen tegen óe'ne, het wets-ontwerp aangenomen waarbij concessie en begunstigingen van staatswege verleend worden voor het aanleggen van een onderzeeschen telegraaph tusschen Frankrijk en Algerie over Sardinië en Corsica. Deze telegraaphlinie zal 450 kilometers onderzeeschen draad hebben, verdeeld in drie stukken , waarvan een, dat tusschen Afrika en het eiland Sardinië, 200 kilometers lang zal zijn. Het is, gelijk men weet, eene Engelsche onderneming; zij beoogt de voortzetting der telegraphische communicatie tot Corf'u en naar fndie. In dezelfde zitting van het Wetgevend Ligchaam is een wets-ontwerp ingekomen, waai hij de termijn, voor welken het regt eens schrijvers op zijn geschrift na zijnen dood op zijne erfgenamen overgaat, van twintig jaren verlengd wordt tot dertig. Het wets-ontwerp tot regeling van de instelling der handelsdokken en der verhandelbare eigendomsbewijzen van daarin opgeslagen, goederen is door den Staatsraad goedgekeurd, en moet thans reeds, bij het Wetgevend Ligt-haam ingediend zijn. Men weet dat des Keizers plan is in al do groote handelsteden en fabriekplaatsen des lands zoodanige handels-entrepöts tot stand te brengen, zullende daarvoor aan ééne groote particuliere maatschappij concessie worden verleend. Wel heeft do kamer van koophandel van Marseille te"-en eene zoo verregaande centralisatie bezwaren bij den Keizer ingebra"t;. maar deze heeft, naar gemeld wordt, geantwoord dat het algemeen belang vóór het particuliere gaan moest en dat hij bij zijn plan volhardde.
---

BELGIE.
De Belgische Kamer van Vertegenwoordigers heeft in hare zitting van den 24sten de geheele begrooting van staatsinkomsten voor 1854 met algemeene stemmen aangenomen, na eene discussie waarbij vooral over de h-indelingen van het afgetreden ministerie is gehandeld. Van de eene zijde voerden de heeren Rogier en Verhaegen, van de andere de heeren. Malou cnßoussel het woord ; en uit deze op bitteren toon gevoerde discussie was op te maken dat men zich van weerszijden gereed maakt om na de ten einde loopende wetgevende zitting in de kiescollegien eenen strijd te voeren, die voor het liberale regeringsbeginsel beslissend moet zijn. Het tegenwoordige ministerie, dat tusschen de beide partijen geplaatst is en door geen van beide als duurzaam schijnt beschouwd te worden, nam ook. ditmaal aan de discussie over de verdiensten van het liberale bewind geen deel. De aangenomen begrooting raamt de inkomsten voor 1854 op 125.002.150 francs, terwijl zij buitendien de regering magtigt om voor 1,000,000 fr. domeingoederen te vervreemden , en voor 22,000,000 fr. schatkistbiljetten in omloop te hebben. Een wets-ontwerp is ingekomen waarbij 3,500,000 francs beschikbaar gesteld wordt tot goedmaking der kosteii van de verdere sloopin"- van thans nuttelooze vestingvverken. Uit de memorie tot toelichting van het wets-ontwerp betreffende den spoorweg van Hasselt tot de Limburgsche grenzen in de rigting van Maastricht, blijkt dat de regering de concessie daartoe wil verleenen aan de Aken-Maastrichtsche spoor weg-maatschappij die zich verbinden wil om zonder eenige ondersteuning van staatswege en zelfs nog onder eenige voor haar bezwarende verpligtingen, den spoorweg over drie jaren voor het algemeen vervoer open te stellen en bruikbaar te houden.
---

ENGELAND.
In de jongste zitting van het Hoogerhuis vestigde lord Brongham. de. aandacht op de bijzonderheden die in de laatste berigten uit Cuba aangaande de aankomst eener lading.Afrikaansche negers zijn medegedeeld. De, ■minister van buitenlandsche zaken, lord Clarendon, antwoordde daarop het volgende: » Het bedoelde voorval, hoewel, naar ik hoop, in gruwelijkheid en wreedaardigheid eenig, is in geenen deele het eenige van dien aard hetwelk in den loop van dit jaar ter kennis des gouvernements gebragt is. Met smart moet ik zeggen dat de slavenhandel met Cuba thans op eene zeer uitgebreide schaal gedreven wordt. Van het lijden der ongelukkige negers in het zoo even vermelde geval kan men zich eenig denkbeeld vormen, als men weet dat zij , ten getale van dertien honderd, voor de lange zeereis ingescheept of liever ingepakt waren op een vaartuig van slechts vier honderd tonnen last; onder weg deden zij eene poging om zich te bevrijden; daarbij kwamen twee honderd van hen om het leven ;van de overigen die op Cuba aankwamen heeft onze consul-generaal aldaar, door zijne volhardende bemoeijingeven hoogst nadrukkelijke vertoogen, slechts drie honderd kunnen doen in vrijheid stellen. Het gouvernement heeft echter van de Spaansche regering de plegtigste verzekeringen ontvangen dat voortaan de tegen den slavenhandel gemaakte verdragsbepalingen zullen worden in acht genomen ;en aan onzen gezant te Madrid is door den vorigen Spaanschcn minister van buitenlandsche zaken een particuliere brief ter inzage gegeven van den tegenwoordigen kapitein-generaal van Cuba, waarin deze op zijn woord van eer den minister verzekerde dat hij aan de verlangens der Britscho regering in dit opzigt zou voldoen. 11 Harer Majesteits regering zal niets onbeproefd laten om den snoeiden mensehenhandel uit te roeijen of althans te stuiten. Verdragen zijn daartoe mijns inziens minder dienstig dan krachtige aanwending onzer eigen hulpmiddelen ; en onze kruisers hebben op de kust van Cuba in dit jaar reeds zes met negers geladen schepen genomen. Ook is een dringend vertoog betreffende deze aangelegenheid door het gouvernement aan de regering der Vereenigde Staten gezonden; en voorzeker zal die regering aflos te werk stellen om hare vlag voortaan voor verlaging te behoeden." — Het Lagerhuis heeft de beraadslaging over de onderscheiden bepalingen van het wetsvoorstel betreffende do income-tax aangevangen. Al de beginselen van deze voordragt, den hoeksteen van de gansche voorgedragen staatsbegrooting en van het fmantiecl beheer voor de eerstvolgende zeven jaren, zijn op nieuw aan eene stemming onderworpen en door het Huis met eene aanzienlijke meerderheid goedgekeurd. Eerst werd een voorstel, gerigt. tegen de uitbreiding der income-tax tot lerland, met 194 tegen 61 stemmen verworpen, nadat de kanselier der schatkist, do heer Gladstone, met officiële bewijstukken had aangetoond dat aan lerland geen grooter deel in do belastingen wierd opgelegd, dan bestaanbaar was met de billijkheid en met de voorwaarden van deszelfs vereeniging met Engeland. Vervolgens kwam een amendement in behandeling, volgens hetwelk de income-tax niet voor zeven , maar slechts voor twee jaren tijds zou worden verlengd. De heer Gladstone verzette zich tegen die wijziging van het wetsvoorstel, omdat zij de beido bedoelingen die de regering beoogde, zoude verijdelen: de eerste bedoeling was, vastheid en bestendigheid aan 's lands ftnantieel stelsel bij te zetten; de tweede was, de income-tax door trapsgewijze verlaging van den aanslag te verminderen tot een punt waarop zij gemakkelijker ontbeerd en door het Parlement, des goed vindende, geheel afgeschaft zou kunnen worden. Het voorstel werd met 223 tegen 82 stemmen verworpen. Eindelijk werd een amendement voorgesteld, strekkende om de belasting alleen van zuivere inkomsten te heffen. De voorsteller zeide dat hij acht jaren geleden twee landgoederen gekocht en daarvan sedert nog geen penning ontvangen en echter telken jare income-tax betaald had; dit was, zeide hij, in de daad verbeurd-verklaring van particulier eigendom voor de schatkist. Hij gaf aan de regering toe, dat men zich onvermijdelijke onbillijkheden dezer belasting getroosten moest; maar wanneer een doelmatig en eenvoudig middel tot vermindering der onbillijkheden aangewezen wierd, dan moest het, zijns inziens, door de regering niet worden afgewezen, daar zij de income-tax, ook na de afschaffing over zeven jaren, wenschte beschikbaar te houden als redmiddel in tijden van nood. De heer Gladstone antwoordde dat wijzigingen als de voorgestelde den belastingpligtige, wat het te betalen bedrag aanging, weinig verligting zouden verschaffen, maar integendeel het onderzoek der administratie naar zijne huisselijke omstandigheden nog hatelijker zouden maken; en dat zij de opbrengst voor de schatkist verminderen en het geheele zamenstel der regelen waarnaar thans de belasting omgeslagen wierd, aantasten zouden; dat het beginsel der regering was, alleen zoodanige verzachtingen in de income-tax te brengen , als konden worden ingevoerd met behoud dier regelen. Het amendement is met 164 tegen 72 stemmen verworpen. — Een weekblad welks berigten groot gezag hebben, de Observer, kondigt aan dat de Koningin de tentoonstelling te Dublin zal gaan bezoeken, ten einde aan hare lersche onderdanen een blijk te geven van deelneming in deze welgeslaagde poging hunner industrie; en dat dit bezoek zal plaats hebben na de sluiting der parlements-zitting, die vermoedelijk in het laatst van Julij of in het begin der maand Augustus zal plaats hebben. — Hetzelfde weekblad berigt dat eerstdaags een koninklijk besluit zal worden uitgevaardigd, waarbij eene commissie benoemd wordt om onderzoek te doen naar de inrigting van het gemeentebestuur van Londen, de eenige instelling die door de wet tot hervorming der gemeentebesturen niet aangeroerd is en nog op den ouden voet bestaat. Uit het rapport der enquête omtrent de verkiezingen te Canterbury blijkt, dat de onderscheiden verkiezingen van parlements-leden voor die stad sedert het jaar 1835 aan de candidaten 33,661 L. st. te zamen hebben gekost. jje herderlijke brief waarin de Roomsche aartsbisschop van Dublin opkomt tegen het in het Lagerhuis aanhangige voorstel tot verzekering van de persoonlijke vrijheid der kloosterlingen (zie ons vorig nommer) wordt door de Protestantsche dagbladen uitvoerig beschouwd. De Londensche Times besluit een artikel daarover aldus : » De aartsbisschop zegt dat in sommige gevallen zelfs na het afleggen der kloostergeloften vrijheid gegeven wordt om het klooster te verlaten. Geschiedt dit in sommige gevallen, waarom dan niet in alle? Wij gelooven dat de voorbeelden daarvan zoo zeldzaam zijn, dat eene verwijzing daarop bij het aanhangige vraagstuk niets afdoet. Maar in allen gevalle is daarmede van de zijde der Roomsche Kerk een hoogst ge wigtig punt toegegeven, te weten dat zij tot het verbreken van kloostergeloften en het verlaten van een klooster de vrijheid niet weigert. Wil men dan de kloosters van het op hen drukkende vermoeden ontheffen, men zette en houde hunne deuren open, en late het volle daglicht in hun binnenste doordringen. Thans hebben derzelver deurwachters eene magt van zoo geduchten aard, dat zij niet aan de hand van een mensch onvoorwaardelijk mag worden toevertrouwd." — Den 24sten is te Blackwall eene nieuwe stoomboot te water gelacn, die volgens de Engelsche bladen de grootste der wereld is. Het, tis de Himakzya, gebouwd voor de Peninsular and Oriental Company van 3550 tonnen last, met schroefstoomtuigen van 700 paardenkrachten ; zij wordt ingerigt voor 400 kajuit-passagiers , 500 ton vrachtgoederen, en 1200 ton brandstof. Denzelfden dag is te New-Castle aan de Tyne, een voor de Sardinische regering gebouwd oorlogschip, de Carlo Alberto, te water gelaten, metende 2500 ton en 50 stukken geschut zullende voeren. Het is, _ gelijk men in het berigt van de Times leest, welligt hot sterkste schip dat ooit voor den oorlog ter zee gebouwd werd.
---

