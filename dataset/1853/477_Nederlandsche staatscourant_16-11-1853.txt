DUITSCHLAND.
In de zitting der Bondsvergadering van den lOden November hebben de gezanten van Oostenrijk en Pruissen het Oostersche vraagstuk ter sprake gebragt. Eerstgenoemde heeft daarbij eene verklaring" gedaan, die. volgens de Frankfurter Postzeitung, het orgaan der Bondsvergadering, aldus luidt: » Gedurende de verdaging van deze vergadering hebben de in het Oosten van Europa ontstane verwikkelingen tot eene formele stoornis van den vrede tusschen het Russische Keizerrijk en de Ottomannische Porte geleid. Aan de ijverige pogingen van het Oostenrijksche hof en de overige Europesche mogendheden is het niet gelukt, deze nieuwe en ernstige wending te voorkomen van eenen strijd, voor welks vreedzame beslechting zoovele en zoo krachtige beweegredenen pleitten. Eene aangelegenheid van groot gewigt staat in een noodzakelijk en naauw verbond, met de belangen van het Duitsche Staten-verbond, tot hetwelk twee der aan de onderhandelingen deelnemende Staten behooren. Gedachtig aan dat verband, kan de keizerlijke regering niet twijfelen, of de blikken van hare bondgenooten zijn met gespannen aandacht op den bedenkelijken stand van den Russisch-Turkschen strjjd gerio-t. Maar zij heeft tevens, door een onlangs genomen maatregel van Z. M. den Keizer, die de strijdkrachten van Oostenrijk en bijgevolg ook die van het Duitsche bondgenootschap betreft, bijzondere aanleiding ontvangen om zich in het midden van hare bondgenooten te verklaren omtrent hare houding in den tegenwoordigen stand van zaken. Slechts na de zorgvuldige overweging van den staat der politieke aangelegenheden van Europa en de Oostenrijksche monarchie, heeft Z. M. Keizer Frans Joseph besloten, de reeds vroeger voorgenomen verrainderino- der sterkte van zijn leger, niettegenstaande den tusschen Rusland en de Porte formeel verklaarden oorlog, gedeeltelijk ten uitvoer te brono-en. Niet voornemens aan den uitgebroken strijd deel te nemen zoolang de eigen belangen van het Keizerrijk daardoor niet bedreigd worden, heeft Oostenrijk noch in de houding der beide strijdende partijen, noch in die der overige groote Europesche mogendheden eenen grond kunnen vinden, om zijne strijdkrachten op gelijke sterkte te houden als tot nu toe. De Keizerlijke regering heeft veeleer met vertrouwen juist het tegenwoordige oogenblik mogen kiezen, om door eene gedeeltelijke ontwapening aan de wereld een nieuwen waarborg aan te bieden, niet alleen van hare eigene vredelievende bedoelingen, maar ook van haar vertrouwen op eene vreedzame en met aller belangen bestaanbare beslechting tusschen de beide naburige rijken. Ook nadat Z. M. de Keizer dit sprekend bewijs van zijnen wensch tot behoud des vredes gegeven heeft, zat geen der gewigtige belangen, voor welke Oostenrijk , hetzij als Euro* pesche Mogendheid, hetzij als Duitsche Bondsstaat, geroepen kan worden in de bres te springen , de Keizerlijke regering onvoorbereid vinden om met spoed en nadruk te handelen, zoo de loop der gebeurtenissen: zulks mogt vereischen. Intusschen zal zij, getrouw aan hare vredelievende staatkunde , onveranderlijk met al haren invloed medewerken om te verhoeden dat het reeds plaatselyk ontbrande oorlogsvaar zich verder uitbreid Ook by den tegenwoordigen staat van zaken heeft zij te meer rede» om de hoop op het welslagen van het werk des vredes te blijven koesteren , daar de stellige en herhaalde verklaringen van het Russische Hof haar de zekerheid geven, dat deze mogendheid noch de integriteit van het Ottohiannische Rijk, noch de souvereine regten des Sultans zoekt te verkorten, en daar Rusland, zelfs na de oorlogsverklaring der Porte, niet heeftopgehouden, dezelfde geruststellende gezindheid aan den dag te leggen. In vereeniging met de hoven van Berlijn, Parijs en Londen, zal dus het Oostenrijksche kabinet de pogingen tot vreedzame bemiddeling voortzetten, •wier gelukkige uitslag voor de met het behoud des algemeenen vredes in naauw verband staande belangen der regeringen en der volken van zoo groot gewigt is. Terwijl de keizerlijke regering zich verpligt acht aan de Bondsvergadering deze mededeeling te doen, mag zij tevens de hoop - voeden en uitspreken , dat hare houding en hare pogingen bij de regeringen van Duitschland dien bijval zullen vinden, die haar niet alleen geruststelling maar ook een krachtigen steun en hulp zal schenken." De Pruissische gezant heeft daarop te kennen gegeven, dat zijne regering ook verder de vrijheid van besluiten en handelen, die zij zich heeft voorbehouden, zal aanwenden om, in vereeniging met de bondgenooten des Konings, al hare krachten aan het behoud des vredes te wijden. Men verwachtte te Frankfurt' niet dat deze mededeelingen tot eenig besluit van de Bondsvergadering aanleiding zouden geven.
---

NEDERLANDEN.
Bij besluit van den 12den November 1853, n°. 71, heeft Zijne Majesteit goedgevonden de benoeming van den burgemeester van Bleskensgraaf, N. A. G. Slotemaker, tot secretaris dier gemeente, met Hoogstdeszelfs goedkeuring te bekrachtigen. Bij besluit van 14 November jl., n°. 34, heeft Zijne Majesteit goedgevonden aan G. M. Koentz, op zijn verzoek, eervol ontslag te verleenen als burgemeester der gemeenten Wychen en Balgoy.
Bij besluit van den 14den November 1853, n°. 39, heeft Zijne Majesteit goedgekeurd het beroep van een predikant, uïtgebragt door den kerkeraad der Hervormde gemeente van Oude Wetering c. a., onder de classis van Leyden, op /. P. Hattink, predikant te Aalst.
Bij Zijner Majesteits besluit van den Uden November 1853, n°. 77, is de heer C. Fuchs erkend als consul van Würtemberg te Rotterdam.
Sedert de laatst gedane bekendmaking (Staats-courant van den 2den September 1853) zijn door de belanghebbenden geligt de volgende door Z. M. verleende octrooijen: een in dato 9 Januarij 1852, voor den tijd van tien jaren verleend aan J. Alcock, woonachtig te Londen, domicilium gekozen hebbende bij A. S. Preston te Rotterdam, op do invoering van verbeteringen in het fabriceren en raffineren van suiker, en in het uittrekken en leiden van vloeistoffen; een in dato 7 Februarij 1852, voor den tijd van vijftien jaren, gerekend van den Bsten Maart 1851 af, verleend aan Bareau & Cic, woonachtig te Parijs, domicilium gekozen hebbende bij L. J. Vonk, solliciteur te 's Gravenhage, op de invoering van verbeteringen in het vervaardigen van tapijten, fluweel en andere weefsels; een in dato 7 Maart 1852, voor den tijd van tien jaren verleend aan J. Dansard, woonachtig te Brussel, domicilium gekozen hebbende als voren, op de invoering eener meer volmaakte wijze om suiker te fabriceren en te zuiveren; een in dato 5 Julij 1852, voor den tijd van tien jaren verleend aan X. Raclot, woonachtig en domicilium als voren, op de invoering van zuinigheids-lampen zonder eenigen werktuigelijken toestel; een in dato 1 October 1852, voor den tijd van tien jaren verleend aan J. Heniball, woonachtig te Londen, domicilium gekozen hebbende bij A. S. Preston voornoemd, op de invoering van verbeteringen in de zamenstelling van ankers; een in dato 7 November 1852, voor den tijd van 15 jaren verleend aan F. Droinet, woonachtig te Leyden, op de uitvinding van verbeteringen in de vervaardiging van gaz, ten doel hebbende do gelijktijdige bereiding van lichtgaz en beenzwart, ten diensteder suikerraffinaderijen. een in dato 23 Maart 1853, voor den tijd van vijfjaren verleend aan J. H. Hartung, te Amsterdam, op de uitvinding van kistjes of doosjes met geheime sluiting en daaraan verbonden certificaten tot staving van inhoudswaarde, gewigt, enz., dienstig tot het verzenden van kostbaarheden, juweelen, edelgesteenten, enz.; een in dato 28 Junij 1853, voorden tijd van vijftien jaren, gerekend van den lOden November 1852, verleend aan H. Place, woonachtig te Parijs, domicilium gekozen hebbende bij mr. J. Pinner, advocaat te Amsterdam. op de invoering van eene nieuwe wijze om de middelpuntvliedende kracht toe te passen op het voortstuwen van schepen, zoowel op zee als in rivieren en binnenwateren; een in dato 1 Julij 1853, voor den tijd van vijfjaren verleend aan J. B. Robinson , woonachtig te Beverley in Engeland, domicilium gekozen hebbende bij J. J. van Dort, solliciteur te 's Gravenhage, op de invoering van verbeteringen aan vuurwapenen; een in dato 15 Augustus 1853, voor den tijd van vijfjaren verleend aan W. E. Newton, woonachtig te Londen, domicilium gekozen hebbende bij W. J. Kernpers te Delft, op de invoering van verbeteringen in de bereiding van olie uit -vvaivischtraan getrokken en andere olieën, dienende tot verlichting; een in dato als voren, voor gelijken tijd verleend aan A. V. Newton, woonachtig en domicilium als voren, op de invoering van verbeteringen aan weefgetouwen; een in dato 3 September 1853, voor den tijd van tien jaren verleend aan J. Deane en F. Griffin, woonachtig te Londen, domicilium gekozen hebbende bij J. J. van Dort voornoemd, op de invoering van verbeteringen aan vuurwapenen; een in dato 30 September 1853, voor den tijd van tien jaren verleend aan N. Mulkay, woonachtig te Brussel, domicilium gekozen hebbende by mr. H. M. 's Jacob, advocaat te Amsterdam, op de invoering van eene bijzondere wijze om het voedingswater voor locomotiven en andere stoomtuigen te verwarmen; een in dato 1 October 1853, voor den tijd van tien jaren verleend aan H. Clayton, woonachtig te Londen, domicilium gekozen hebbende bij de Vereeniging voor Volksvlijt, te Amsterdam, op de invoering van zekere verbeterde werktuigen tot het bereiden van klei en het maken van steenen.
---

BUITENLANDSCHE BERIGTEN. TURKIJE.
In het Fransche regeringsblad van gisteren zijn de nadere berigten medegedeeld die bij het Fransche gouvernement ontvangen zijn omtrent het eerste ernstige gevecht tusschen de Turken en de Russen, hetwelk den 4den dezer nabij Oltenitza op den Wallachyschen oever van den Donau heeft plaats gegrepen. Deze berigten bevestigen dat het een moorddadig gevecht is geweest; het aantal der Turksehe troepen wordt opgegeven 9000 te hebben bedragen. Het verlies der Russen wordt begroot op 1200 gesneuvelden en gekwetsten, onder welke laatsten bijna al de bataillons-chefs en verscheiden kolonels behooren. Verder berigt de Moniteur dat de prins Gortschakoff zich van Bucharest naar Oltenitza heeft begeven om zelf met 24,000 Russen eenen nieuwen aanval te doen op de door de Turken ingenomen en bezet gehouden stellingen aan don linker oever der rivier. — Volgens eene officiële bekendmaking van het Russische gouvernement, heeft het, in het algemeen belang des handels, aan de Oostenrijksche handels- en stoombootmaatschappij van Lloyd vergunning verleend om gedurende den oorlog, tusschen Odessa en Konstantinopel regelmatig stoombooten te doen varen, welke niet alleen personen en koopwaren maar ook brieven zullen mogen overbrengen.
---

