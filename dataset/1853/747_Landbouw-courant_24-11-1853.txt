(Afbeelding.) Dorschwerkiuig strooschudder zeef en wanmolen, in een werktuig vereenigd.
Het is bekend dat in de laatste tijden de dorschwerktuigen in Engeland aanzienlijke verbeteringen hebben ondergaan. Vooral ook doordien men er op bedacht is geweest om het stroo, nadat het graan is gedorscht , nog weder aan een schudden te onderwerpen. Dat schudden heeft een tweeledig doel: eensdeels moeten daardoor al de gebroken en niet uitgedorschte aren van het stroo, zoowel als al de zich nog tusschen het stroo bevindende korrels worden afgezonderd , en anderdeels tracht men daardoor het stroo een weinig te ontwarren , zoodat het eenigermate schoofvorrnig kan aangebonden worden. De eerste dezer strooschudders waren op de groote Londensche Tentoonstelling voorhanden, en sedert is hun aantal zeer vermeerderd. Onder de beste moet die van GARRET gerekend worden , welke wij hierboven met bet dorsehwerktuig vereenigd aantreffen. Uit de afbeelding blijkt vrij duidelijk op welke wijze hel koorn gedorscht en hoe het stroo van daar op den schudder overgebragt wordt. Onder den sehudder ziet men de losse korrels met de gebroken aren wegvallen. Het gedorschte graan en het kaf valt, onder het dorschen , op een schuinschen plank, en van daar op eene zeef. Deze zeef is in eene schuddende houding gebragt en laat het goede graan door, terwijl wat lager eene soort van wanmolen al het ligte koorn , kaf, de outkorrelde aren en de ligte onkruid-zaden weg doet werpen. Van de dorschwerktuigen in de laatste tijden gewijzigd , is deze van GARRET op dit oogenblik de voornaamste. De afbeelding links stelt hetzelfde werktuig voor, zoo als het op een kar gepakt en tot vervoer geschikt is. Dat laatste is vooral geschikt om aan vele lieden een denkbeeld te geven , hoedanig deze te zarnengestelde werktuigen , op bijzonder gemakkelijke wijze, vervoerd worden. Dit vervoeren is noodig daar in Engeland de gewoonte bestaat om al zijn koren bij aannemen te laten afdorschen. Men begrijpt daar te regt , dat eigen dorschen zeer duur werk levert. Op de Sectie-Vergadering Akkerbouw, te Tiel is het onderwerp behandeld geworden , in hoeverre het mogelijk zonde zijn , dat hier en daar grootere en dus ook kostbare werktuigen , voor algemeen gebruik , tegen matige prijzen in huur, konden verkrijgbaar worden gesteld. Dit zal denkelijk een punt van overweging worden voor de volgende Algemeene Vergadering. Het ter sprake brengen van dit belangrijke onderwerp is noodig , ofschoon de tijd welligt nog niet daar is, dat wij het voorbeeld der Engelsclien kunnen volgen. Het is echter de eenige weg om de gedachten daarop te vestigen en het denkbeeld ingang te doen vinden, dat men , in den regel, zich, geene kostbare werktuigen dient aan te schaffen , doch dat het noodzakelijk is, om deze in ,gemeen overleg voor gezamenlijke rekening te koopen , en dan ook aan anderen ten gebruike af te staan.
---

Deodara Ceder.
In de Mededeelingen betreffende den Landbouw , van de Vereeniging, voor Volksvlijt te Amsterdam , wordt melding gemaakt van den Deodara Ceder, in het Himalaya gebergte te huis behoorende. Ik neem de vrijheid het volgende over dien Koning der Dennen nog mede te deelen. Om hare afkomst wordt zij ook Indische Ceder genoemd ; ROXBURGH noemt haar Pinus Deodara , LOUDON Cedrus Deodara , en LINnt,EY , Abies Deodara. Zij iwordt gevonden aan de Westzijde der Himalaya's, op 30 graden Noorderbreedte, 6000 tot 12000 voeten boven de oppervlakte der zee , en bereikt daar eene hoogte van 150 voet bij een omtrek van 40 voet. Het best komt zij voort nabij kleine stroomen , in leemachtige of zwarte teelaarde, die eenigzins vochtig is , doch eene natuurlijke afwatering heeft. In Schotland evenaart zij de Larix in grootte , en tiert in verschillende gronden ; het best echter op standplaatsen , die aan eenen vrijen luchtstroom zijn blootgesteld. Jong zijnde heeft zij een pyramidalen vorm , met sierlijk afhangende takken ; maar tot wasdom komende heeft zij , volgens het getuigenis, van de zoodanigen die haar in haar Vaderland hebben gezien, een regt opgaanden stam met zachten witten bast , en takken die zich regelmatig op verschillende hoogten uit-1 breiden , en een loofrijken kruin vormen. De takken zijn ruim met zaadappels bezet , die gewoonlijk twee aan twee geplaatst zijn. Zij verheffen zich aanvankelijk dist bij den stam naar boven, nemen dan eene horizontale rigting aan en buigen zich aan de uiteinden min of meer nederwaarts. De naalden zijn glansrijk groen, langer dan die van den Ceder van den Libanon, en meer kennelijk driehoekig. Het hout heeft al de goede eigenschappen die de ouden , aan dat van den voormelden Ceder toeschrijven. Het heeft eene groote duurzaamheid , is vast , harstachtig en vatbaar om een schoon polijsel aan te nemen. Deze hoedanigheden gevoegd bij zijn hardheid en snellen groei , maken het voor timmerhout zeer] geschikt. Er bestaan nog twee verscheidenheden van dezen Ceder, namelijk de Cedrus Deodara robusta , die zich door hare zwaarte, en de Cedrus Deodara viridis , die zich door de kleur van haar groen onderscheidt. Ik ben nog wel niet in staat om zaad van dezen Ceder te leveren; maar wel om planten van verschillenden ouderdom en grootte te ontbieden voor hen , die nader met hem wenschen kennis te maken. dpeldoorn , Nov. 1853. BRUNO TIDEMAN , Jr.
---

