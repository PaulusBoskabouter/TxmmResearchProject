NEDERLANDEN.
12 Julij 1853, Wij WILLEM 111, bij de gratie Gods, Koning n°. 87. der Nederlanden, Prins van Oranje-Nassau, Groot-Hertog van Luxemburg , enz. , enz. , enz. Beschikkende op het aan Ons ingediend Verzoekschrift van Directeuren der te Amsterdam gevestigde naamlooze Vennootschap, de Tweede Hollandsche Maatschappij ter Zeeverzekering, daarbij Onze bewilliging verzoekende tot het verlengen van den duur dezer Vennootschap voor den tijd van tien achtereenvolgende jaren, aanvangende den lsten Januarij 1854, tot welke verlenging door de gezamenlijke vennooten besloten is in hunne vergadering, den 15den Junij jl. -gehouden te Amsterdam, en waarvan het proces-verbaal, opgemaakt door den Notaris J. Meijer Cluwen, aldaar, behoorlijk geregistreerd, bij authentiek afschrift bij der adressanten verzoekschrift gevoegd is; Op de voordragt van Onzen Minister van Justitie, van den 12den Julij 1853, n». 112; Gelet op de artt. 36 — 56 van het Wetboek van Koophandel, en op het Koninklijk Besluit van 14 December 1838, n°. 132, waarbij de statuten dezer naamlooze Vennootschap zijn bekrachtigd, Hebben goedgevonden en verstaan : Onze bewilliging te verleenen tot het verlengen van den duur der Tweede Hollandsche Maatschappij ter Zeeverzekering, op de wijze, als bij het overgelegd afschrift van bovenbedoeld proces-verbaal is vastgesteld. Onze Minister van Justitie is belast met de uitvoering dezes. 's Gravenhage, den 12den Julij 1853. WILLEM. De Minister van Justitie, Donker Curtius. [De bij bovenstaand Koninklijk besluit goedgekeurde acte wordt hierachter medegedeeld.] Bij Koninklijk besluit van den 4den Augustus 1853, n°. 86, is aan A. J. Bakker, weduwe J. M. Smit, te Garnwerd (provincie Groningen), vergunning verleend tot aanleg van een voetveer over het Aduarderdiep tusschen Garnwerd en Feerwerd, en concessie tot heffing van een veerregt, voor den tijd van vijftig jaren. Bij Zijner Majesteits besluit van den Bsten Augustus 1853, n°. 55, is benoemd tot notaris te Kuinre, arrondissement Zwolle, A. Höfelt. Bij besluit van den 4den Augustus jl., n°. 77, heeft Z. M. goedgekeurd de beroepingen van predikanten, uitgebragt door de kerkeraden der Hervormde gemeenten: van Hoogezand, onder de classis van Groningen, op J. Sinninghe Damsté, predikant te Bellingwolde; van Kesteren, onder de classis van Tiel, op J. van der Werf Lzn., predikant te Hedel. Bij Koninklijk besluit van den Bsten Augustus 1853, n°. 33, is tot president van het geregtshof van Suriname benoemd de heer mr. F. M. C. Pels Bijeken, dusverre substituut-officier bij de arrondissementsregtbank te Arnhem, en tot lid van het gemeld geregtshof de heer mr. G. de Meinertshagen, thans reeds als zoodanig fungerende.
---

DUITSCHLAND.
In de jongste der Duitsche Bondsvergadering is door eene daarmede belaste commissie een ontwerp ingediend eener bondswet op de drukpers en op het regt van vereeniging. Aan de vertegenwoordigers der onderscheiden Duitsche Staten werd drie maanden tijd gegeven°om instructien van hunne regeringen over het ontwerp te ontvangen ; zoodat deze aangelegenheid aldra na den afloop der in deze week aanvangende vacantie der Bondsvergadering weder in behandeling zal komen. — De Pruissische regering heeft eenen hoofdambtenaar van het ministerie van handel afgezonden om op de plaats zelve te onderzoeken welke der lijnen die voor het aanleggen van eenen spoorweg van Koningsbergen tot de Russische grenzen in aanmerking komen, de voorkeur verdient. De oprigting der maatschappij voor het aanleggen van eenen spoorweg van Keulen over Neuss tot Crefeld met eene vertakking naar den Aken- Dusseldorfschen spoorweg, is thans door het Pruissische gouvernement goedgekeurd.
Eene deputatie van den gemeenteraad van Keulen had zich naar | Berlijn begeven om de medewerking der regering in te roepen tot de daarstelling eener vaste brug over den Rhijn tusschen Keulen en Deutz. Het door die commissie aan den gemeenteraad gedaan verslag heeft de hoop verlevendigd dat dit werk spoedig en wel van staatswege ondernomen zal worden. — In de tweede helft der volgende maand zullen eenige Oostenrijkscho legerafdeelingen in een kamp nabij Olmutz vereenigd worden om groote manoeuvres uit te voeren. — Aan de Kölnische Zeitung wordt uit Weenen onder dagteekening van den sden dezer geschreven, dat het sluiten eener nieuwe Oostenryksche geldleening alleen door de onzekere gesteldheid der Oostersche aangelegenheden is vertraagd. — De Beijersche regering heeft afgekondigd dat zy in het volgende jaar te München eene algemeene tentoonstelling van producten der nijverheid van de Tolverbonds-Staten zal houden. — Uit Stuttgart wordt gemeld dat aldaar, bij gelegenheid der plegtige inwijding van een nieuw Roomsch-katholijk de eerste openlijke Roomsche processie sedert den tijd der kerkhervorming op de straten der hoofdstad van Würtembcrg is gezien. — Men weet welk eene beweging een door den bisschop van> Trier onlangs openbaar gemaakt pauselijk breve betreffende de gemengde huwelijken in Pruissen te weeg gebragt heeft. Thans wordt gemeld dat de overige bisschoppen in Pruissen van wege den Pauselyken Stoel eene aanschrijving ontvangen hebben, die hun vrijlaat de voorschriften van dat breve vooreerst nog niet ten volle in werking te brengen.
---

BUITENLANDSCHE BERIGTEN. TURKIJE.
De Londensche Times, net gewigtige berigt van den Franschen Moniteur van den 7den dezer bevestigende, zegt in zijn nommer van Maandag jl.: » Wij vernemen dat Harer Majesteits regering eene telegraphische depêche uit Weenen ontvangen heeft, volgens welke de voorstellen der vier mogendheden betreffende het Turksch-Russisch geschil, door den Keizer van Rusland aangenomen zijn. Toen de laatste kabinets-koerier van St. Petersburg naar Londen vertrok, was het bedoelde voorstel aldaar nog niet ontvangen; maar reeds was door de Russische regering aan den Britschen gezant te kennen gegeven, dat het des Keizers voornemen was de hem door de conferentie te Weenen aanbevolen voorwaarden aan te nemen. Die aanneming heeft, gelijk thans aangekondigd wordt, plaats gehad; en wij gelooven ons land en het overige Europa te mogen geluk wenschen met het spoedig aanstaande einde der langdurige krisis, die reeds zooveel verlies en stremming heeft te weeg gebragt, en welke dreigde nog heilloozer gevolgen voor den vrede en de rust der wereld te zullen hebben. Indien deze uitkomst in de daad wordt bereikt — gelijk wij nu met vertrouwen mogen hopen — dan is zij het meest afdoende antwoord op de verwijten en het ongeduld van die partij, welke het gouvernement tot eene meer voortvarende staatkunde wilde dringen ; en zij is de verdiende belooning voor de gestadige inschikkelijkheid waarmede deze onderhandelingen gevoerd zijn. » Doch na de herhaalde wisselingen en teleurstellingen die in den loop van dit vraagstuk voorgekomen zijn, kunnen wij geen volledig vertrouwen stellen op eenige verklaring der Russische regering, zoolang zij niet door stellige en onverwijlde vervulling der voorgestelde voorwaarden wordt gevolgd. Zoolang Russische troepen een deel van het Turksche grondgebied bezet houden, bestaat er eene klaarblijkelijke inbreuk op de volkenregtelijke wet van Europa; en de schikking waartoe Rusland volgens het thans ontvangen berigt toetreedt, moet, gelijk van zelf spreekt, medebrengen dat een staat van zaken die volstrekt onbestaanbaar is met de onafhankelijkheid van het Oosten en met den vrede van Europa, geheel en onverwijld een eind neme. i) Wij zien derhalve met het uiterste ongeduld de meer volledige berigten te gemoet, die wij aldra moeten ontvangen betreffende den inhoud en omvang der voorwaarden waarin Rusland bewilligt. Zoolano- deze voorwaarden niet bekend en ten uitvoer gelegd zijn, kunnen wij dezen tijd van onzekerheid nog niet als geheel geëindigd beschouwen. Doch de inhoud van het reeds ontvangen telegraphisch berigt doet ons denken, dat de eerste en gewigtigste stap gedaan is, dat het kabinet van St. Petersburg ophoudt zijne inzigten door te zetten tegen het besluit van het vereenigd Europa, en dat hetzelve, indien het in de verdere behandeling dezer aangelegenheid te goeder trouw te werk gaat, ontkomen zal aan de schande en het gevaar van de wereld in de gruwelen des oorlogs te storten." Aan de Parijsche en de Londensche Beurs heeft de rijzing die door het berigt van Ruslands toetreding tot de te Weenen ontworpen schikking was te weeggebragt, volgens telegraphische berigten, gisteren den 9den dezer zich staande gehouden, maar is zij niet verder gegaan. Omtrent de nota, tot welke Rusland toegetreden is, meldt een zeer geacht Londensch weekblad, de Observer, dat daarin het beschermheerschap van den Czar over de Grieksche Christenen in Turkije en de onafhankelijkheid van Turkije, zoo als die beide punten naar het oordeel der Westersche mogendheden moeten worden opgevat, naauwkeurig en uitvoerig worden omschreven; maar dat zij van de ontruiming der Vorstendommen geene regtstreeksche melding maakt: ongetwijfeld, zegt de Observer, omdat men onvoegzaam heeft geacht de minste twijfeling aan den dag te leggen omtrent een punt waarop de Czar zich door stellige toezeggingen heelt verbonden. Onderscheiden geachte Duitsche dagbladen deelen het volgende berigt mede uit Weenen van den 6den dezer: » Het antwoord van den Divan op het van hier afgezonden voorstel van schikking kan niet voor de tweede helft dezer maand ontvangen worden. Het voorstel bestaat in eene door den Turkschen minister van buitenlandsche zaken te onderteekenen nota, die in het wezen der zaak geheel met het door den vorst Mentschikoff aangeboden en door de Porte verworpen ultimatum overeenstemt, zoodat dan ook eene weigering veeleer van Turkije dan van Rusland te vreezen is. Te gelijk met dat voorstel is een eigenhandige brief van onzen Keizer aan den Sultan gezonden."
---

ITALIE.
Volgens een tolegraphisch berigt uit Turyn van den 7den dezer is in geheel Oostenrijksch Italië de uitvoer van graan naar vreemde landen verboden. — Uit Rome wordt onder dagteekening van den 27sten Julij het volgende gemeld: » Volgens eene officiële opgave van de uitgaven voor het onderhoud der gevangenen in de staatsgevangenissen sedert 1849, kan het getal politieke gevangenen in de laatste vier jaren op gemiddeld 30,000 gesteld worden, of drie per cent van de geheele bevolking. » Op het platteland heerscht wegens den slechten oogst vrees voor schaarschheid van levensmiddelen. Over twee of drie maanden zal het hier te lande in dit opzigt nog erger gesteld zijn dan in 1847." — Aan de Londensche Times wordt uit Turyn van den 2den dezer geschreven, dat bij de nu afgeloopen gemeentelijke verkiezingen allerwego die candidaten welke met den haat der ultramontaansche partij tegen de constitutie en tegen de onroomschen behebt schenen, de minste stemmen bekomen hebben. Deze partij kan dan ook, volgens den berigtgever, naauwelijks meer gezegd worden in Piemont te bestaan.
---

