NEDERLANDEN.
Bij besluit van 4 November jl., n°. 86, heeft Zijne Majesteit goedgevonden de benoemingen van den burgemeester van Berkel ca., A. W. C. Domis, en van den burgemeester van Giessendam, J. van Aken, tot secretarissen dier gemeenten met Zijne goedkeuring te bekrachtigen.
Bij besluit van den sdcn November jl., n°. 94, heeft Z. M. goedgevonden in de eerste afdeeling van het zesde schooldistrict van Overijssel bij continuatie tot schoolopziener te benoemen den beer mr. J. Cornelissen. Bij besluit van dezelfde, dagteekening, n°. 95, heeft Z. M. goedgevonden tot schoolopziener in het eerste schooldistrict van Friesland, ter vervanging van wijlen den heer mr. J. D. van der Plaats, te benoemen den heer mr. J. 11. Beucker Andreae, tot dusverre schoolopziener inliet zevende district dier provincie, uit welke betrekking hij tevens eervol is ontslagen.
Bij Zr. Ms. besluit van den 3den November 1853, n°. 88, is benoemd tot griffier bij het kantongeregt to Druten, jhr. mr. P. Bouwens van Horssen, thans plaatsvervanger van den kanton regter aldaar.
---

BUITENLANDSCHE BERIGTEN. TURKIJE.
Van den Donau is langs onderscheiden wegen berigt ontvangen dat in Kloin-Waflaehije tusschen de Russische en de Turksche troepen gevochten is. Van hoe veel belang die gevechten geweest zijn, is een punt waarover de onderscheiden opgaven uiteenloopeu. Het berigt zelf heeft aan de Weener, de Londensche en de Parijsche effectenbeurs weinig of geen indruk gemaakt, en de hoop op het behoud des vredes niet verzwakt. De half-officiele Oesterreichischa Correspondenz van den 4den dezer zegt dat, volgens geloofwaardige berigten uit Bucharest van den 2den dezer, kleine gevechten plaats gegrepen hebben en de Turken dien ten gevolge naar Kalafat, op den linker Donau-oever, teruggetrokken zijn. De Londensche Times van jl. Zaturdag heeft per telegraaph uit Weenen van den 4dcn dezer een berigt ontvangen, luidende: 11 Het volgende is eene officiële mededeeling uit Bucharest: »>i Twee duizend Turken vertoonden zich voor Giurgewo (op den pinker Donauoever in Groot-Wallacbije) en wierpen kogels in de stad. Niet ver van daar , bij Daïa, had eene ontmoeting van Turksche en Russische troepen plaats, waarbij van weerszijden velen gesneuveld zijn. De Turken trokken naar den oever der rivier terug, doch werden door de Russen gevolgd. Bij Kalafat vallen dagelijks schermutselingen voor. Have van buitenlanders onder Oostenrijksche vlag wordt door de Turken ontzien." " Volgens een telegraphisch berigt uit Weenen van den 3den dezer, zijn Bucharest en alle overige steden van de Donau-vorstendommen in staat van beleg en onder de krijgswet gesteld. In het regeringsblad van Wallachije van den 26sten October is eene proclamatie van den regerenden vorst van Wallachije, Stir-bey, afgekondigd die het volgende inhoudt: » De Russische koopvaardijschepen alsmede die onder de vlag van Moldavië en Wallachije, zullen met dezen dag ophouden den Donau te bevaren, en blijven liggen op het punt alwaar zij zich thans bevinden. Het verkeer tusschen de beide Donauoevers houdt geheel op; en onder geen voorwendsel mag tarwe, zout of eenig ander artikel aan de Turken verkocht worden ; de overtreders van dit verbod zullen naar krijgsregt worden behandeld. Insgelijks valt een ieder onder het krijgsregt, die blijkt met de Turken briefwisseling of eenige andere betrekking te houden." Deze proclamatie is onderteekend door de acht leden van den regeringsraad. De Russische opperbevelhebber heeft den vorst Stir-bey uitgenoodigd, gedurende de krijgsbedrijven in Wallachije de uitoefening" van het gezag aan de Russische militaire overheden over te dragen en zich tijdelijk uit het land te verwijderen. De vorst vroeg eenige dagen uitstel, ten einde orde op zijne zaken te kunnen stellen. Hij maakte zich dezen tijd ook ten nutte om een groot aantal personen tot hoogere betrekkingen te bevorderen of in den adelstand te verheffen, nam vervolgens de reis aan en is den lsten dezer in Weenen aangekomen.
— In een van zeer goeder hand afkomstig berigt uit Konstantinopel van den 26sten October jl. leest men, dat de voornaamste Grieksche kooplieden van de Turksche hoofdstad, met den patriarch en andere hooge geestelijken aan het hoofd, zich den 24sten naar het gouvernements-gebouw hebben begeven om do betuiging over te brengen van de gehechtheid hunner geloofsgenooten aan den Sultan en van hunne dankbaarheid voor de hun gedurig en ook onlangs nog weder verleende en steeds gehandhaafde voorregten. Deze demonstratie heeft niet weinig opzien gebaard, daar de Grieken over het algemeen beschouwd worden als Russisch-gezind."
— Te Parijs is het gerucht in omloop gekomen dat er eene nieuwe conferentie van gezanten der Europesche mogendheden, en wel te Londen, zou gehouden woj-den tot vereffening van het Turksch-Russische geschil. De Londenscbe Globe van jl. Vrijdag zegt reden te hebben om te gelooven dat dit gerucht ongegrond is. Het Fransche regeringsblad neemt in zijn nommer van den sden dezer een artikel over van een Noord-Duitsch dagblad, waarin Frankrijks staatkunde in de Oostersche aangelegenheden als vredelievend en tevens vastberaden geroemd maar Rusland met bitterheid aangeklaagd wordt als den vrede van Europa storende. De Moniteur voegt er bij » dat hij dit artikel met genoegen overneemt omdat het regt doet wedervaren aan de buitenlandsche staatkunde die de Keizer der Franschen heeft aangenomen."
Een onderhandsch orgaan der Fransche regering, de Parijsche Patrie, behelst ook in zijn jongste nommer een bitteren uitval tegen Rusland, en zegt dat Frankrijk, gelijk de andere Westersche mogendheden, vurig en opregt den vrede wenscht, maar geen kortstondigen en wankelen vrede, die aan Rusland vrijheid laat om bij de eerste gelegenheid de wereld op nieuw in beroering te brengen door zijn eerzuchtig en hoogmoedig streven om het Turksche Rijk te niet te doen. Het Journal de Francfort doet opmerken dat de Turken zoowel by Isactscha als bij Kalafat de aanvallers geweest zijn, en dat de Russische troepen zoolang mogelijk eene botsing vermeden hebben ; en ziet hierin een nieuw bewijs van de vredelievendheid van Keizer Nikolaas. Eene nederlaag der Turksche troepen zou, volgens dit blad , aan de partij des vredes te Konstantinopel weder meer kracht geven, en alzoo den goeden uitslag der nog voortgaande onderhandelingen bevorderen. _Nade terzijdestelling der Weener nota is er, gelijk men weet, eeno nieuwe nota ontworpen, die van Engelands zijde afkomstig schijnt en die niet, gelijk de Weener nota, eerst aan Rusland is voorgelegd, maar aan de Porte, welke zich niet ongezind tot de aanneming derzelve betoonde, terwijl men meende dat zij bij Rusland geene bedenking kon vinden. Dit laatste is echter volgens een schrijven uit Berlijn zeer twijfelachtig, en wel vooral omdat de nieuwe nota de Grieksche Christenen in Turkije gelijkstelt met andere Christelijke onderdanen der Porte, doch hun de regten niet verzekert welke toegekend zijn of' zullen worden aan Christenen die in Turkije verblijf houden zonder onderdanen der Porto te zijn. Hot Oostenrijksche gouvernement heeft dezer dagen , gelijk men weet, in eene depêche aan de Oostenrijksche gezantschappen de houdino- aangewezen die het in den tegen woordigen stand van het Oostersche geschil aanneemt. Volgens de Indépendance Beige is dit stuk van den 17den October gedagteekend ,en behelst het onder anderen het volgende: » Zoolang do belangen van zijn eigen rijk niet regtstreeks bedreigd worden door den oorlog tusschen Turkije en Rusland, zal Zijne Majesteit zich onzijdig houden, te meer daar de stellige verklaringen van Rusland de zekerheid geven dat deze mogendheid geen afbreuk "wil doen aan de ondeelbaarheid van het Turksche rijk noch aan de souvereine regten des Sultans."
---

DUITSCHLAND.
Blijken 3 eene te Berlijn openbaar gemaakte officiële opgave heeft het aantal der in het jaar 1851—1852 bij het Pruissische leger in dienst getreden aanvullingsmanschappen 50,191 bedragen; daarvan hadden 37,733 of' 75,18 pet. een voldoend schoolonderwijs genoten , 10,10 G of 20,01 pet. waren slechts gebrekkig onderwezen, terwijl 2412 of 4,81 pet. geheel van schoolkundigheden ontbloot waren. De meeste van deze laatsten waren uit de provincie Posen. Onlangs is gemeld dat van de in 1849 en 1850 bij het Fransche leger in dienst getreden rekruten bijna 33 pet. niet lezen of schrijven konden.
— Men schrijft uit Berlijn van den sden dezer dat, ofschoon de eindberigten aangaande den afloop van den oogst nog niet alle bij de regering ingekomen zijn, uit de ontvangene toch reeds genoegzaam blijkt, dat de oogst over hetalgemeen geenszins zoo ongunstig is uitgevallen, als men op grond der voorloopige oogstberigten gemeend had. De aardappelziekte scheen zich'in dit jaar in veel mindere mato te hebben vertoond dan vroeger ; haver en gerst waren buitengewoon gunstig uitgevallen, en het was voornamelijk de rogge waarvan de opbrengst in vele streken te wenschen overliet. Dat de regering bij do bestaande duurte der levensmiddelen aan de veelvuldico aanzoeken om de uitvaardiging van een verbod van uitvoer en dergelijke maatregelen geen gehoor gegeven, maar een middel van tegemoetkoming' gezocht heeft in het zooveel mogelijk wegnemen der belemmeringen van hot verkeer, vond over het algemeen bijval, en men had met genoegen vernomen, dat eerlang ook de inkomende regten op de rijst zouden worden opgeheven,
---

ZWITSERLAND.
Men weet dat de Zwitsersche regering tegen het besluit van het Oostenrijksche gouvernement , waarbij de Lombardische grenzen ook voor don graanuitvoer gesloten werden, opgekomen is, op grond eener bestaande verdragsbepaling die aan het Zwitsersche kanton Graauwbunderland den vrijen invoer waarborgt van eene bepaalde hoeveelheid eraan uit Lombardije. De gegrondheid van dit protest erkennende, heeft het Oostenrijksche gouvernement zijn besluit gewijzigd en, volgens de berigten uit Bern van den 2den dezer, bevel gegeven om den uitvoer der bepaalde hoeveelheid graan uit Lombardije naar Graauwbunderland niet langer te beletten.
---

