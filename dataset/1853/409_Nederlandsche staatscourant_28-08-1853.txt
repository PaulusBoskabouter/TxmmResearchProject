NEDERLANDEN.
Bij besluit van den 26sten Augustus jl., n°. 48, heeft Zijne Majesteit goedgevonden aan de benoeming van S. C. S. Holland , burgemeester van Egmond aan Zee, tot secretaris dier gemeente , Hoogstdeszelfs goedkeuring te verleenen. Bij Zijner Majesteits besluit van den 24sten Augustus 1853, n°. 77, is de heer A. de Volborth erkend als vice-consul van Rusland voor Noordholland. Zijne Majesteit heeft bij besluit van den 25sten dezer, n°. 46 , goedgevonden , den 2den luitenant E. N. E. van Oordt, van het 6de regement infanterie, in zijnen rang en ancienneteit over te plaatsen bij het wapen der infanterie van het leger in Oost-Indie. Bij Koninklijk besluit van den sden dezer, n°. 67, zijn verminderd: 1". tot op fl, de geldboete van f 5, waartoe G. H. Dresselaar, te Arnhem, den 31sten Maart 1853 is veroordeeld; 2°. tot op een gezamenlijk bedrag van f 5, de drie geldboeten , twee van f 10 en ééne van f 5, waartoe C. M. Burgers, te Arnhem, den lOden en den 31sten Maart 1853 is veroordeeld; 3". tot op f 2, de geldboete van f 10, waartoe Gerrit Jan van der Veen, te Zwolle, den 24sten Maart 1853 is veroordeeld, — een en ander door de arrondissements-regtbank te Zwolle, wegens overtreding van het reglement op de openbare middelen van vervoer. Overigens blijven de vonnissen in hun geheel.
---

BUITENLANSCHE BERIGTEN. TURKIJE.
Volgens een telegraphisch berigt uit Weenen van gisteren, den 26sten, ayn aldaar particuliere berigten uit Konstantinopel van den 19den dezer ontvangen, die verzekeren dat de nota der vier mogendheden betreffende het Turksch-Russisch geschil door den Divan op nieuw in bijzijn des Sultans overwogen was geworden, en dat de Sultan zich bereid had verklaard dat stuk te onderteekenen en aan het Russische gouvernement in te dienen, mits daarin eenige wijzigingen gebragt wierden, welke echter de hoofdzaak niet schijnen te betreffen. — Het Journal des Débats beschouwt het Turksch-Russisch geschil als naar wensch beslecht: »De vrede is verzekerd ,en de gevaarlijke gesteldheid der Oostersche aangelegenheden is ten goede gekeerd," zegt het geachte blad in zijn nommer van gisteren. » De krisïs is afgeloopen, dank zij de wel overlegde en wel geslaagde pogingen der Europesche diplomatie, die wederom de wereld voor de gruwelen des oorlogs behoed heeft. De nu veertig jaren lang met geluk en volharding werkzame zorg der Europesche diplomatie voor het behoud des vredes, is eene van de heerlijkste vruchten der beschaving van den nieuwen tijd, een der grootste gewrochten onzer eeuw, zonder hetwelk het overige hetwelk zij heeft tot stand gebragt, onmogelijk zou geweest zijn. 11 Men lette op de weldadige rigting die de Voorzienigheid aan de politieke gebeurtenissen geeft. Turkije kan zich aan de aanmatigingen van Ruslands godsdienstig beschermheerschap op ééne wijze slechts onttrekken, te weten door zelf eene edelmoedige en vrijzinnige bescherming aan zijne Christelijke bevolking te verleenen en haar van de langdurige verdrukking te bevrijden. Zoo loopt alles uit op de vrijmaking en verheffing onzer medechristenen in het oosten. Wil de Porto niet gedooien dat Rusland aan de Christenen in het oosten goed doe, dan moet zij zelve hun nog meer goed doen; en mogt zij de noodzakelijkheid hiervan niet altijd levendig genoeg beseffen, dan zal zij daarop gewis bedacht gemaakt worden door de overige mogendheden die het oosten niet onder uitsluitenden invloed van Rusland willen laten geraken. Zoo moet Turkije voortaan met Rusland wedijveren en het trachten voorbij te streven op den weg die tot de godsdienstige en burgerlijke emancipatie onzer broederen in het oosten leidt."
---

ITALIE.
Het officiële dagblad der Romeinsche regering behelst in zijn nommer van den 17den dezer de volgende mededeeling, waarvan de inhoud door een telegraphisch berigt minder juist is overgebragt. » Verscheiden uit den Kerkelijken Staat gebannen personen, die zich door hunne maatschappij-verwoestende beginselen vroeger hebben bekend gemaakt, hadden zich van Genua herwaarts begeven, en het was hun gelukt tusschen Civita-Vecchia en Fiumicino aan land te komen zonder gezien te worden. Vandaar begaven zij zich in het geheim naar Rome, maar hier zijn zij door de politie in hechtenis genomen, te gelijk met hunnen berigtgever die hun huisvesting had verleend." Omtrent het bovenstaande vindt men in eenen brief uit Rome van den 18den dezer, die door Londensche dagbladen wordt medegedeeld, de volgende bijzonderheden. ii Den 15dcn werd de Napoleonsdag alhier door de Franschen met openbare feestelijkheden gevierd. Reeds vroeger was het bekend geworden dat men van die gelegenheid wilde gebruik maken tot eene revolutionaire demonstratie. Doch dit plan is gelukkig door de waakzaamheid der politie verijdeld ; in den nacht van den 14den zijn de hoofdleiders der voorgenomen beweging gevat en in de gevangenis gebragt, ten getale tot nog toe van negen en twintig personen, byna allen in den Kerkelijken Staat te huis behoorende. De politie pleegde bij het ontdekken of vermoeden eener zamenzwering, allen te vatten die van liberale denkwijze verdacht waren en haar voor de hand kwamen, onverschillig of zij aan eenige zamenspanning tegen de openbare orde deel hadden of niet. Ditmaal echter zijn de politie-agenten te werk gegaan met eene mate van vastberadenheid en oordeel, welke bewijst dat zij van alles onderrigt waren en naauwkeurig wisten waar de werkelijke schuldigen te vinden waren. De voornaamste onder dezen is de advocaat Petroni van Bologna, een vurig voorstander van het republikeinsche beginsel, en onlangs nog voorzitter der commissie hier ter stede van handlangers van Mazzini, uit welken post hij echter door de republikeinschgezinden zelven verwijderd werd na den mislukten opstand te Milaan in February jl., die eene scheuring onder de demokratische partij heeft ten gevolge gehad. Hij was reeds vroeger uit den Kerkelijken Staat gebannen ; desniettemin was hij sedert langen tijd te Rome als vertegenwoordiger en handlanger van Mazzini werkzaam, zonder dat het der politie gelukte hem op te sporen. Thans is de politie gelukkiger geweest; de zamenzwering schijnt haar door een der deelnemers verraden te zijn; in den laten avond klopten eenige agenten aan de deur der woning van eenen priester, eenen halfbroeder van Petroni; zij noemden het afgesproken herkenningswoord ; en Petroni zelf opende de deur; bedaard en zonder verzet gaf hij zich over. In zijne schuilplaats zijn tevens , naar het schijnt, vele brieven gevonden van Mazzini en andere leiders der republikeinsche partij, en velerlei papieren die al hare plannen hebben aan het licht gebragt en tevens een groot aantal personen in onderscheiden deelen van den Kerkeüjken Staat, als medepligtigen of begunstigers der revolutionaire woelingen hebben doen kennen. Op eene andere plaats is de geheime drukkerij gevonden die voor het vervaardigen van oproerige oproepingen diende, en waarnaar de overheden zoo lang hadden gezocht. » Deze belangrijke ontdekkingen en inhechtenisnemingen hadden in de nachten van den 13den en den 14den plaats ; en dien ten gevolge is het feest van den Isden rustig afgeloopen."
---

PORTUGAL.
Volgens berigten uit Lissabon van den 19den dezer is de zitting der wetgevende kamers van Portugal den loden dezer gesloten. Het uit de jongste revolutie voortgekomen ministerie van Saldanha is de moeijelijkheden die de contra-revolutionaire en de ultraliberale oppositie in de kamers hetzelve in den weg legden, meestal te boven gekomen, en heeft de goedkeuring der Cortes verworven op alle eigenmagtige maatregelen die het tijdens zijne optreding genomen had. Het heeft echter nog met groote finantiele moeijelijkheden te worstelen ; en de druivenziekte, die volgens de nu ontvangen berigten zich snel en algemeen in de wijnbergen verspreidde, bedreigde eenen hoofdtak van 's lands ny verheid en daarmede tevens de schatkist met zware verliezen.
---

FRANKRIJK.
De Constitutionnel deelt uit de redevoering waarmede de minister van oorlog te Bordeaux de zitting van den departementsraad geopend heeft, het volgende mede: n De Keizer zeide te Bordeaux in zijne eenvoudige en edele taal : » Het Keizerrijk is de vrede." De waarheid van dit gezegde is eerder welligt dan men verwachten kon, proefondervindelijk gebleken. De zaken hebben eene korte wijl zoo gestaan dat de vrede kon schijnen gevaar te loopen ; doch in Frankrijk zoowel als buiten' s lands heeft men op het tijdstip der ernstigste verwikkelingen algemeen erkend dat, zoo het gevaar afgewend wierd, niemand daartoe meer zou hebben bijgedragen dan de Keizer der Franschen door zijne edelaardige gematigdheid zoowel als door zijne vastberadenheid. 11 Trouwens hem, die binnenslands den omwentelingsgeest had overwonnen, kwam het toe buitenslands aan Frankrijks invloed da volle kracht, de natuurlijke en aloude rigting en de beschaving-bevorderende strekking terug te geven. Zoo zien wij den erfgenaam der roemrijkste herinneringen onzer historie, op den nationalen wil steunende , zijne tweeledige taak vervullen door handhaving der orde en des vredes, en bij elke nieuwe beproeving rijzen in de liefde van Frankrijk en in den eerbied der wereld." — Bij 's rijks werf te Rochefort is bevel ontvangen om onverwijld drie aldaar op stapel staande linieschepen te voltooijen, zullende terstond daarna nieuwe oorlogsschepen op stapel gezet worden. Tevens is last gegeven om voor een dier schepen te Rochefort een schroefstoomtuig van 900 paardenkrachten te vervaardigen. De aanschrijving tot het voltooijen der in aanbouw zijnde oorlogsschepen houdt in, dat indien het aantal arbeiders ontoereikende is, hierin door ligtingen zal worden voorzien. Een fregat van 60 stukken vertrekt naar de Golf van Mexico. De aldaar post houdende Fransehe scheepsdivisie zal, naar men verzekert, versterkt worden.
■* Van Wege de hooge regering fe magtiging gegeven tot het verdiepen «der haven van Strasburg, ten einde de ontlading der vele met graan mit Nederland en Pruissen aankomende schepen gemakkelijker te maken. Het kanaal hetwelk de Marne met den Rhijn verbindt, zal den lsten September aanstaande in zijn geheel voor de scheepvaart worden opengesteld. — Aan de Parijsche Beurs is jl. Donderdag de prijs der Fransche staatsfonden en spoorwegaandeelen iets gedaald. De vertraging der beslechting van het Turksch-Russisch geschil, liet tekort in de Fransche graanproductie, alsmede de staat der betrekkingen tusschen Frankrijk en België, veroorzaakten eenige bezorgdheid. Aan de Parijsche graanmarkt heerschte jl. Woensdag eene levendigheid zoo als er in lang niet gezien was. Al de artikelen zyn weder aanmerkelijk in prijs gerezen: meel 2 fr. den zak ; tarwe 1 fr. tot 1 fr. 50 den zak van 120 kilo, in vergelijking met de laatste koersen der voorafgegane week; rogge 1 fr. 50 tot 2 fr. "den zak van 115 kilo; haver 2 tot 3 fr. de drie hectoliters.
Men hoopt eerstdaags door de hulp der commissien die in 1852 van gouvernementswege in elk kanton des lands gevormd zijn voor het inwinnen van statistieke opgaven, volledige berigten omtrent de werkelijke opbrengst van den oogst te zullen ontvangen.
---

