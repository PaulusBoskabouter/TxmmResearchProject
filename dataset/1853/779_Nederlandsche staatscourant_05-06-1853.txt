NEDERLANDEN.
25 Febr. 1853, Wij WILLEM 111, bij de gratie Gods, Koning n°. 79. der Nederlanden, Prlns van Oranje-Nassau, Groot-Hertog van Luxemburg, enz., enz., enz. Beschikkende op het aan Ons ingediend verzoekschrift van J. P. de Bic en A. J. van Oosterzee, beiden te Rotterdam, daarbij als directeuren eener aldaar gevestigde Nederlandsche Zee- en Brandverzekering-Maatschappij, overleggende het ontwerp eener acte van wijziging der voorwaarden , en van verlenging van den duur dier naamlooze vennootschap, voor den tijd van twintig achtereenvolgende jaren, aanvangende den lsten Januarij 1854; en verzoekende dat Wij daarop Onze bewilliging gelieven te verleenen; Gelet op de artt. 36 tot en met 56 van het Wetboek van Koophandel, alsmede op het Koninklijk besluit van 25 Junij 1834 (Staatsblad n°. 20), houdende goedkeuring der acte van oprigting dezer vennootschap ; Op de voordragt van Onzen Minister van Justitie van den 24sten dezer, n°. 52, Hebben goedgevonden en verstaan, Onze bewilliging te verleenen tot verandering van de voorwaarden, en verlenging van den duur der Nederlandsche Zee- en Brandverzekering-Maatschappij, op den voet, als bij het overgelegd ontwerp der acte van wijziging en verlenging bepaald is. Onze Minister voornoemd is belast met de uitvoering dezes. 'sGravenhage, den 25sten Februarij 1853. WILLEM. De Minister van Justitie, Strens. [De bij bovenstaand Koninklijk besluit goedgekeurde acte wordt hierachter medegedeeld.] Bij besluit van 3 Junij jl., n°. 59, heeft Zijne Majesteit goedgevonden ïn te trekken de bij besluit van 1 Maart jl., n". 57, gedane benoeming van een burgemeester van Stem, en als zoodanig te benoemen M. Vaessen. Bij Zijner Majesteits besluit van den 26sten Mei jl., n°. 76, wordt de titulaire kapitein luitenant-ter-zee J. Lehman de Lehnsfeld, met den laatsten Junij aanstaande eervol ontslagen uit de betrekking van equipagiemeester bij 's Rijks werf te Vlissingen en krachtens § 2 b van art. 33 en art. 34 der wet van den2Bsten Augustus 1851 (Staatsblad n°. 126), met ingang van den lsten Julij aanstaande, ter zake van vijftigjarigen ouderdom op pensioen gesteld, onder toekenning, ingevolge art. 20 van de wet van gelijke dagteekening (Staatsblad n°. 127), van een jaarlijksch pensioen van f 1470. Bij Zijner Majesteits besluit van den 31sten Mei jl., n°. 61, wordt de officier van gezondheid der 3de klasse H. L. Koning, met ingang van den eersten Junij 1853, bevorderd tot olficier van gezondheid der 2de klasse, met bepaling dat hij zal rang nemen tusschen de officieren van gezondheid der 2de klasse J. P. Eefsink en C. F. T. Hommel.
---

MINISTERIE VAN BINNENLANDSCHE ZAKEN.
Bij beschikkingen van 3 Junij jl., heeft de Minister van Binnenlandsche Zaken bepaald, dat do nieuwe stemming ter benoeming van een lid der Tweede Kamer van de Staten-Generaal, in de hoofdkiesdistricten Amsterdam en 's Gravenhage, zal geschieden op Donderdag den 16den Junij aanstaande.
---

BUITENLANDSCHE BERIGTEN. TURKIJE.
De Parijsche Patrie, een half-officieel orgaan der Fransche regering, berigt het volgende in haar nommer van den 3den dezer: » Men heeft berigten uit Konstantinopel ontvangen van den 20sten Mei. De door het gouvernement jegens Rusland aangenomen houding had in de stad en in de provinciën een zeer gunstigen indruk gemaakt , en elk oogenblik kwamen er deputatien aan om aan den Sultan den eerbied en de verknochtheid zijner onderdanen te komen betuigen. Daaronder werden vooral de deputatien opgemerkt van de Grieksche bevolking, die in de moeijelijke omstandigheden waarin Turkije zich bevindt, eene loffelijke gehechtheid aan haar gouvernement betoont en deszelfs billijkheid en rigtschapenheid op den regten prijs stelt." — Door middel van den telegraaph verneemt men dat de graaf van Nesselrode, de zoon van den kanselier van het Russische Rijk, gisteren, den 3den dezer, te Weenen aangekomen is, van Konstantinopel komende en zich naar Londen begevende.
---

ITALIË.
In het Journal des Débats van den 3dcn dezer leest men: » Men schrijft ons uit Rome van den 26stcn Mei, dat de oprigting in Pruissen van eene Protestantsche ridderorde van St. Jan van Jeruzalem bij de Romeïnsche kanselarij nog meer ergernis dan verwondering had gebaard. De oude Maltheser orde is in de Pauselijke Staten sedert vele jaren weder opgerigt. Al de goederen die zij er vóór het jaar 1798 bezat zijn haar teruggegeven geworden. Deze goederen bedragen aan grondeigendommen eene waarde van omstreeks honderd millioen francs ; zij zijn als kommanderijof'als beneficie in bezit van de hoogeleden der orde en van de ridders die dagelijks in haar worden opgenomen. Deze beschouwen zich als de wettige erfgenamen van Villiers de I'lsle-Adam, de La Valette en andere in de middenceuwsche historie beroemde grootmeesters der orde. Even als de oude leden der geestelijke broederschap van Malta, verbinden zij zich tot den ongehuwden staat en tot het bestrijden der ongeloovigen; en in afwachting eener gelegenheid om deze laatste gelofte te vervullen, verzuimen zij niet de inkomsten der orde te verteren. Kardinalen, Romeinsche prinsen, edellieden uit de provinciën behooren tot de weder in het leven geroepen instelling. Wij meenen zelfs te weten dat zij insgelijks in zekere provinciën der Oostenrijksche monarchie weder opgerigt is. Het besluit van den Koning van Pruissen om eene door en door Katholijke instelling Protestantsch te maken, is dan ook door de Romeinsche kanselarij geenszins met onverschilligheid vernomen."
---

ZWITSERLAND.
Uit Bern wordt onder dagteekening van den 31ston Mei hot volgende geschreven: »De zaakgelastigde van Zwitserland te Weenen, de heer Steiger, heeft van wege het Weener kabinet de verklaring ontvangen dat de tijdelijke terugroeping van den Oostenrijkschen gezant uit Bern geenszins de afbreking der diplomatieke betrekkingen medobragt. De heer Steiger had reeds eene nota uit Bern ontvangen waarmede hij aan de Oostenrijksche regering kennis moest geven dat hij zijne werkzaamheden als zaakgelastigde staakte; doch na de hem gegeven verklaring omtrent de strekking der terugroeping van den Oostenrijkschen gezant, besloot hij de nota niet te overhandigen; dit besluit gisteren door het eedgenootschappelijk bewind goedgekeurd zijnde, blijft hij vooreerst althans als zaakgelastigde van Zwitserland te Weenen werkzaam." Dit heeft echter niet belet dat den 31sten Mei te Bern het van den 28sten gedagteekende besluit van ' den Bondsraad is afgekondigd , waarbij w de kantons worden uitgenoodigd, hunne militaire contingenten zonder verwijl in zoodanigen staat te brengen, dat zij op de eerste oproeping gereed kunnen zijn , bepaaldelijk door bespoediging der organisatie volgens de nieuwe bondswet, waar die nog niet geheel mogt afgeloopen zijn, en door aanvulling, voor zooveel noodig, van het personeel en het materieel."
---

DUITSCHLAND.
Volgens berigt uit Berlijn van den 2den dezer heeft de uitwisseling der ratificatien van de verdragen betreffende de vernieuwing der tolvereenïging , dien dag aldaar plaats gehad, en zijn de regeringen der tolvereeniging uitgenoodigd geworden, gevolmagtigden af te zendenter tolconferentie, welke den 16den dezer te Berlijn zal geopend worden.
---

FRANKRIJK.
In den Constitutionnel van den 2den dezer leest men het volgende . » Wij hebben een berigt mede te deelen van belang voor de bewoners der vestingen. De minister van oorlog heeft het stellige voornemen te kennen gegeven om de verboden kringen rondom de vestingen in te krimpen; en er zal eene commissie worden benoemd om zich onledig te houden met de verligting der militaire servituten in het geheele land."
---

BELGIË.
Men weet dat de heer Rogier als minister van binnenlandsche zaken het plan opvatte om te Brussel een gedenkteeken op te rigten ter eere der constituerende vergadering, die de Belgische constitutie gemaakt heeft; dat eene algemeene inschrijving van geldelijke bijdragen daartoe geopend. en de grondsteen van het monument door den Koning in bijzijn van deputatien der wetgevende kamers gelegd werd. De inschrijving heeft echter, hoc krachtig zij ook van regeringswege bevorderd werd. geen genoegzame fondsen opgeleverd, en van het gedenkteeken is nog niets dan de grondslag aanwezig. Meer dan eens was reeds van do liberale zijde in de Kamer van Vertegenwoordigers gezegd dat or een eind moest gemaakt worden aan dezen staat van zaken, die de gehechtheid der Belgen aan hunne instellingen zou kunnen doen in twijfel trekken ; daarbij werd te kennen gegeven dat de inschrijving beter aan de verwachting zou hebben voldaan, indien het plan van het liberale bewind niet van de zijde der clericale partij ware tegengewerkt. Het tegenwoordige ministerie heeft niet gewild dat bij de huldebewijzen, die thans aan de dynastie worden gebragt, in de straten van Brussel nog langer een onvoltooid gedenkteeken ter eere der constitutie zou te zien zijn; en in de zitting der kamer van den 2den dezer is een wets-ontwerp' ingekomen, waarbij eene som van fr. 518,000, te verdeelen over vijf dienstjaren, voor de voltooijing van het monument van het Congres wordt beschikbaar gesteld. Reeds dadelijk worden van de zijde der behoudende partij afkeurende aanmerkingen tegen de voordragt ge: hoord : de wetgevende zitting liep ten einde , en de behandeling der voordragt zou de sluiting noodeloos vertragen; er waren nog zoo vele noodige uigaven tedoen, enz. Men meent echter dat de kamer zich reeds te ver met de zaak ingelaten heeft om het wets-ontwerp te kunnen verwerpen of onafgedaan laten. Men erkent daarbij dat het voor hen, die vruchteloos bijdragen uit de schatkist voor de uitvoering van werken van erkend algemeen nut vragen , hard is thans een half millioen te moeten zien besteden voor eene mislukte onderneming van het afgetreden ministerie.
In de zitting der kamer van den 3den is door de centrale sectie rapport uitgebragt over het wets-ontwerp, waarbij het den Kroonprins onlangs toegelegd jaarlykscb inkomen tot fr. 400,000 verhoogd wordt. Zij stelt voor, het wets-ontwerp aan te nemen, maar het inkomen op vijf maal honderd duizend francs te stellen, en daarentegen de jaarlijksche toelage van fr. 50,000 voor het onderhou d der den Prins ingeruimde paleizenin te trekken. De centrale sectie, aan welke het wets-ontwerp betreffende den spoorweg van Hasselt tot de Limburgsche grenzen, tot voorbereidend onderzoek verzonden was, heeft eenparig besloten de aanneming van hetzelve voor te stellen doch met eene wijziging, volgens welke de Aken-Maastrichtsche spoorwegmaatschappij, aan welke de concessie zou verleend worden, gehouden zou zijn eenen zijtak van Bilsen over Tongeren tot Ans aan te leggen. Dit besluit is genomen op grond dat de linie van Hasselt naar Maastricht geheel ten voordeele der Aken-Maastrichtsche spoorwegmaatschappij en in haar belang onmisbaar is, maar aan het vervoer over den staatsspoorweg afbreuk doet; dat aan die maatschappij derhalve het aanleggen mag en moet opgelegd worden van eene zijlinie, ten behoeve eener Belgische landstreek die anders van de spoorwegcommunicatie uitgesloten zou blijven.
---

