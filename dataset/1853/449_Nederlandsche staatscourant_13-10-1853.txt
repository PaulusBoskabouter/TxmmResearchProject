NEDERLANDEN.
Bij Koninklijk besluit van den lOden October 1853, n°. 58, wordt met den 20sten dezer maand het kantoor der directe belastingen, in- en uitgaande regten en accijnsen, thans te Bocholtz gevestigd, van daar naar Simpelveld verplaatst en tot ontvanger der directe belastingen en accijnsen te Simpelveld en Bocholtz en tevens voor de in- en uitgaande regten, wat den vervoer van goederen langs den Aken-Maastrichtsehen Spoorweg betreft, benoemd de heer J. F. Ghijsens, thans ontvanger der directe belastingen, in- en uitgaande regten en accijnsen te Bocholtz. Bij besluit van den sden October jl., n°. 59, heeft Zijne Majesteit goedgekeurd de beroepingen van predikanten, uitgebragt door de kerkeraden der Hervormde gemeenten: van Zwaag, onder de classis van Hoorn, op W. Scheffer, predikant te Amstelveen; van Lippenhuizen,'Terwispel en Hemrïk, onder de classis van Heerenveen , op J. L. Speekman, predikant te Bergum; van Hornhuizen en Kloosterburen, onder de classis van Onderdendam, op J. Beekhuis Heekman, candidaat bij het provinciaal kerkbestuur van Friesland. Zijne Majesteit heeft bij besluit van den 9dcn dezer, n°. 73, goedgevonden, te benoemen bij het 2de regement infanterie, tot 2den luitenant den sergeant-majoor J. H. Strijbosch, van het 7de regement infanterie. Bij Koninklijk besluit van den 4den October 1853, n°. 66, is aan _. gison, majoor der infanterie bij het leger in Oost-Indie, thans met verlof hier te lande, op het daartoe door hem gedaan verzoek, verleend een eervol ontslag uit Zr. Ms. dienst, onder toekenning van pensioen en van vergunning tot het blijven dragen van de activiteitsuniform van het wapen, waarbij hij laatst heeft gediend. Bij besluit van 26 September jl., n°. 84, heeft Zijne Majesteit aan F. Verschuur Pz., te Dordrecht, directeur der aldaar gevestigde Nederlandsche Maatschappij van Levensverzekering, vergunning verleend om die maatschappij , overeenkomstig het bij datzelfde besluit goedgekeurde reglement, uit te breiden.
---

BUITENLANDSCHE BERIGTEN. TURKIJE.
Aan de Indépendance Beige wordt uit Konstantinopol onder dagteekening van den 29sten September door haren gewoonlijk goed onderrigten correspondent geschreven, dat de Sultan in den avond van dien dag zijne bekrachtiging heeft verleend aan het bekende oorlogzuchtige besluit of voorstel van den grooten Rijksraad. De ministeriele Parijsche Constitutionnel van gisteren deelt het volgende door den telegraaph uit Marseille ontvangen berigt mede: i) De Engelsche stoomboot Fury is hier aangekomen met berigten uit Konstantinopel van den 2den dezer. De Divan had beslist dat den 4den dezer de officiële openbaarmaking zou plaats hebben van de verklaring waarbij Rusland opgeëiscM wordt onverwijld de Donau-vorstendommen te ontruimen, onder bedreiging dat anders de vijandelijkheden zouden aanvangen. Het gerucht vond geloof dat de Turksche en de Egyptische vloot in de Zwarte Zee waren binnengeloopen. Den 3den had de Fury de Engelsche stoomboot Ardent ontmoet, die aan de Britsche vloot het bevel bragt om binnen de Dardanellen te komen." De half-officiële Parijsche Patrie gisteren berigt in haar laatste nieuws het volgende. » De jongste particuliere tijdingen uit Konstantinopel, ook die door den telegraaph overgebragt zijn, bevestigen het feit dat de Divan besloten heeft tot eene oorlogsverklaring; maar het schijnt dat de Sultan zijne bekrachtiging nog niet had verleend aan het besluit des Divans. n Men verzekert dat volgens zeer jonge berigten eene oproerige volksbeweging in Griekenland uitgebroken is nabij de Turksche grenzen." — De Londensche Times van den lOden dezer zegt in een reeds gisteren vermeld hoofdartikel: »Naal de inschikkelijkheid die eene wijze staatkunde raadzaam maakte, en na al de onzekerheid die met onderhandelingen altijd gepaard gaat, is het Turksche geschil tot een punt gebragt waarop eene daadwerkelijke beslissing niet kan uitblijven. Keizer Nikolaas weet nu welke de voorwaarden zijn waarop de westersche mogendheden staan en die zy _ des noods zelfs gewapenderhand willen doorzetten. Deze besluiten zijn door onze bewindslieden met volle eenstemmigheid genomen, terwijl tusschen Engeland en Frankrijk de beste verstandhouding blijft bestaan. » Frankrijk en Engeland hebben bun besluit doei/ kennen om Turkije, gewapenderhand des noods, to ondersteunen tegen do eischen van Rusland. Zij zijn overeengekomen in het wezen der zaak te blijven bij die voorwaarden van schikking welke de vier mogendheden in de Weener nota wilden uitdrukken doch, gelijk later bleek, daarin niet ondubbelzinnig uitgedrukt hebben. De door de Porte voorgestelde wijzigingen zijn door de Westersche mogendheden hoofdzakelijk aangenomen, als de grondslag der door haar te stellen voorwaarden; en ten aanzien van den vorm is aan den wensch van Keizer Nikolaas niet toegegeven. Te Olmütz verklaarde hij zich bereid de door Turkije voorgestelde wijzigingen in beginsel in te willigen, mits deze inwiliging kon geschieden door middel eener authentieke uitlegging der Weener nota, die de betrekking tusschen de beide partijen zou blijven regelen. Hiermede echter hebben Frankrijk en Engeland geen genoegen genomen; zij hebben verlangd dat Ruslands toetreding tot voorwaarden die het in het wezen der zaak reeds aangenomen heeft, zal worden gestaafd in eenig staatsstuk hetwelk niet reeds dadelijk door eene valsche uitlegging zijne kracht min of meer verloren heeft." Volgens een telegraphisch berigt uit Dublin, is aldaar eergisteren, Maandag, van het ministerie van oorlog bevel ontvangen om zes regeinentcn krijgsvolk gereed te houden tot spoedige inscheping naar do Middellandsche sëe. Een der voorname Londensche bladen, de Chronicle van eergisteren , deelt eenen brief uit Parijs mede, volgens welken het plan zou bestaan om op Candia Engelsche en Fransche troepen te vereenigen, ten einde ook daarmede des noods de Porte te kunnen te hulp komen.
---

DUITSCHLAND.
Zijne Majesteit de Keizer van Rusland is in den avond van den 9dcn dezer uit Berlijn vertrokken, om over Stettin en Koningsberg naar St. Petersburg terug te koeren. — De uitgeweken Hongaar Koszta is, gelijk men weet. in het laatst der vorige maand te Smyrna naar de Vereenigde Staten ingescheept. De half-officiële Oesterreichische Correspondenz van den 7den dezer borigt dat dit met goedvinden der Oostenrijksche regering is geschied, en zegt verder: » Het schip aan boord waarvan Koszta is gebragt, moet regtstreeks naar zijne bestemming stevenen en mag geene tusschenhaven aandoen. De aan Koszta gegeven Amerikaansche reispas verbiedt hem uitdrukkelijk, een anderen weg in te slaan, of het schip te verlaten alvorens het Amerika bereikt heeft. Verder is hem met goedvinden van den te Konstantinopel gevestigden vertegenwoordiger der Vereenigde Staten, to kennen gegeven dat de Oostenrijksche regering jegens hem handelen zou zoo als zij het regt had te doen, indien hij ooit weder het Turksche grondgebied mogt betreden. » Het was voor de Oustenrijksche regering van weinig belang dien persoon weder in handen te krijgen; haar hoofddoel was hem te verwijderen uit oorden alwaar zijne tegenwoordigheid tot bevordering van slechte doeleinden strekte. Werd alzoo door do met den vertegenwoordiger der Vereenigde Staten getroffen schikking de onbeduidende persoon van Koszta afgescheiden van de gewigtige volkenregtelijke vraagstukken die tengevolge zijner inhechtenisneming oprezen, —zoo zal, naar wy hopen, ook de regering der Vereenigde Staten des te minder aarzelen de algemeen gehuldigde beginselen van het volkenregt te erkennen, daar gansch Europa de grondregelen vasthoudt die Oostenrijk in de zaak van Koszta voorstaat, grondregelen die in het rederegt en in de voorlang gestaafde instemming van alle Staten een zoo vasten grondslag hebben, dat geene natie zich daarvan ontslaan kan zonder tevens hare eigen belangen voor de toekomst in de waagschaal to stellen."
---

ITALIE.
Uit nadere berigten blijkt dat de verlaging van het invoerregt op granen in Sardinië, geen voorbijgaande maar een blijvende maatregel is. Het Sardinische gouvernement heeft gebruik gemaakt van zijne bevoegdheid om in spoedvereischende omstandigheden eigenmagtig en onder voorbehoud van de goedkeuring der wetgevende kamers, het toltarjef te wijzigen. Ook in het hertogdom Modena is, volgens de jongste berigten, een zeker aantal personen wegens zamenzweringen van republikeinsche strekking in hechtenis genomen. De woelingen van Mazzini en zijne handlangers hebben den Hertog genoodzaakt de na de gebeurtenissen van 1848 door hem jegens lieden van verdachte politieke begrippen betoonde gematigdheid en verdraagzaamheid te laten varen.
---

SPANJE.
Bij een besluit der Koningin van den 4den dezer is bepaald dat de Cortes den 19den November aanstaande zullen bijeenkomen. Dit besluit is genomen ingevolge eene voordragt van het ministerie, welke het volgende inhoudt: ii Hoewel de wetgevende zitting van 1853 in de vorige maand April bij een koninklijk besluit gesloten is, schijnt het raadzaam dat Uwe Majesteit den aanvang der wetgevende zitting voor 1854 zooveel mogelijk vervroege.
:> Het is uit een politiek oogpunt behoorlijk, dat de Cortes vereenigd zijn tijdens de verwacht wordende vermeerdering van het koninklijk gezin, en bij die heugelijke gebeurtenis de verknochtheid der wetgevende magt aan den Troon en aan Uwer Majesteits persoon kunnen betuigen. Wanneer de volksvertegenwoordiging deel neemt aan het vreugdebetoon over eene voor de monarchie zoo heugelijke gebeurtenis, winnen onze staatsinstellingen in kracht, en wordt het gemakkelijker de goede verstandhouding en de ware betrekking tussclien de groote staatsmagten te verzekeren. » Ook behoeft het gouvernement de medewerking der Cortes om Uwer Majesteits goedkeuring te kunnen vragen op gewïgtige maatregelen behoorende tot zijn staatkundig en administratief stelsel. Het* behoeft die medewerking ten einde aan al de vereischten van's lands wetten to kunnen voldoen. Het behoeft ze ook om iets meer te kunnen doen dan te voorzien in de gewone en dringende behoeften des Staats. » Het zou niet behoorlijk zijn den kostbaren tijd ongebruikt te laten voorbijgaan, in afwachting van het juiste tijdstip of van den laatsten termijn voor de bijeenroeping der Cortes van 1854. » Het voorschrift der constitutie , dat de Cortes jaarlijks moeten bijeenkomen , is en wordt stipt nageleefd; maar geene enkele bepaling is er, die belet de wetgevende kamers twee maal in een en hetzelfde jaar bijeen te roepen, of de wetgevende zitting van oen jaar nogin het voorgaande jaar aan te vangen."
---

