NEDERLANDEN.
Bij besluit van 18 Junij jl., n°. 94, heeft Zijne Majesteit tot voorzitter van de Tweede Kamer der Staten-Generaal, gedurende hare tegenwoordige zitting, benoemd jhr. TV. Boreel van Hogelanden, lid dier Kamer.
Bij besluit van den 18den Junij jl., n°. 70, heeft Zijne Majesteit goedgevonden aan E. R. baron van Asbeck, opzijn verzoek, eervol ontslag te verleenen als burgemeester der gemeente Hemelumer Oldephaert en Noordwolde.
---

ALGEMEENE REKENKAMER.
Ter voldoening aan de bepalingen, vervat in de wet van den 17den September 1849 (Staatsblad n°. 46), is weder ter Algemeene Rekenkamer overgebragt voor eene som van achttien duizend vijf honderd gullen aan ingetrokken muntbiljetten van f 1000 en f 500, zoodat thans, met inbegrip der bij vorige aankondiging vermelde som van f 19,752,000, voor een bedrag van negentien millioen zeven honderd zeventig duizend vijf honderd gulden aan muntbiljetten , krachtens deze wet uitgegeven , is ingetrokken. Al deze muntbiljetten zijn bij de Algemeene Rekenkamer volkomen onbruikbaar gemaakt en zullen aldaar blijven berusten tot dat derzelver geheele vernietiging, overeenkomstig den inhoud van art. 5 der bovengemelde wet, zal kunnen plaats hebben, als wanneer van die vernietiging op nieuw zal worden kennis gegeven. 'sGravenhage, den 20sten Junij 1853. De Algemeene Rekenkamer, Gevers. Ter ordonnantie van dezelve, Van Hoogenhuijze, l. S.
---

BUITENLANDSCHE BERIGTEN. TURKIJE.
De Londensche Times heeft door middel van den telegraaph een berigt uit Konstantinopel van den 9den dezer ontvangen , inhoudende dat aldaar uit St. Petersburg een ultimatum ontvangen was met den eisch dat de door den Vorst Menschikoff voorgeslagen overeenkomst door de Porte alsnog onvoorwaardelijk zoude worden aangenomen; volgens dat berigt zou de Porte waarschijnlijk in hare weigering volharden. Verder zegt het genoemde blad: 11 De Turksche regering bereidt zich ten oorlog; maar terwijl zij niet zonder eenige vrucht den strijdlust ingeroepen heeft van hare Muzelmansche onderdanen, die steeds uitsluitend de gewapende magt des rijks uitmaken, heeft zij begrepen dat de trouw en de tevredenheid harer Christen-bevolking eene zaak is van althans even groot gewigt. Wij hebben reden om te denken dat de Turksche regering voornemens is een zeer gewigl.ig staatsstuk uit de vaardigen , strekkende tot handhaving en uitbreiding van al de godsdienstige vrijheden die door eenig Christelijk kerkgenootschap in haar rijk worden genoten. Dit staatsstuk zal, naar men zegt, den vorm hebben eener openlijke verklaring, gerigt aan de Patriarchen der kerken in het Oosten, doch al.de Christen-kerkgenootschappen, Grieksche, Latijnsche, Armenische en Protestantsche betreffende. Voor zoover derhalve eene aangelegenheid die eigenlijk de betrekking tusschen de Porte en hare Christen-onderdanen betreft, het onderwerp kan zijn van eene verbindtenis jegens vreemde mogendheden, zal het bedoelde staatsstuk de belangen omvatten van al de Christen-staten in verband met hunne geloofsgenooten in het Oosten , en het zal elk voorwendsel wegnemen voor eene afzonderlijke tusschenkomst van Rusland ten behoeve der Grieksche geestelijkheid. ii Zoodanig eene verklaring, waarbij al de nu en van ouds door de Christen-onderdanen des rijks genoten wordende vrijheden en regten te zamen en onvoorwaardelijk erkend en bevestigd worden, zou als het ware eene grondwet van godsdienstige verdraagzaamheid zijn; en de afkondiging van onvoorwaardelijke godsdienstige verdraagzaamheid in Turkije baant den weg tot burgerlijke gelijkstelling, en is een onderpand voor de nationale afhankelijkheid. Zij vernietigt dc aanspraken van Rusland op godsdienstig oppergezag in het Oosten, en vestigt de regten der Christen-bevolking op hun natuurlijken grondslag te weten de toenemende magt en beschaving der Christelijke volksstammen zelve, openlijk erkend door de goedkeuring en ondersteuning van al de vreemde Christelijke mogendheden. Het gevolg zou zijn, dat de Christenen in het Oosten bij het Turksche gouvernement veeleer dan bij buitenlandsche regeringen bescherming en regt zouden kunnen zoeken, terwijl het land allengs zou voorbereid worden voor den tijd waarin Europesche beschaving en Christendom weder in de hoofdstad van het Oostersche keizerrijk zullen heerschen. Zoodanig eene vreedzame omwenteling is mogelijk; in plaats van eene slooping te gemoet te gaan, die sinds zoo lang voor de Europesche staatsmannen een schrikbeeld is, zou Turkije kunnen worden herschapen in eenen voor zelfverdediging, goed bestier en nationale onafhankelijkheid vatbaren Staat, terwijl thans reeds bij de geestelijkheid der Christen-kerkgenootschappen in Turkije en bij de Christelijke bevolking in het algemeen meer gezindheid bemerkbaar is om zich aan de zijde van de Porte dan van Rusland te scharen. Komt het voornemen der Porte tot uitvoering, dan is er niet alleen een heugelijk vooruitzigt op vooruitgang en duurzame veiligheid voor de Christen-bevolking van Turkije, maar heeft Rusland tevens gelegenheid om zonder oneer af te zien van zijne eischen, als die dan onnoodig zouden geworden zijn. Rusland kan toch niet optreden als vijand der regering aan welke de Christenen hunne emancipatie te danken hebben. Doch op het intrekken dier thans overbodige eischen durven wij niet vast rekenen."
— Het Journal de Constantinople, een half-officieel orgaan der Turksche regering, zegt in zijn nommer van den 4den dezer: » Brieven uit Jassy van den 26sten Mei en uit Bucharest van den 28sten Mei melden ons, dat in Moldavië en Wallachije allerwege diepe rust heerscht, en dat er geene reden bestaat om eenige rustverstoring te verwachten. Het wijze bestuur der beide Ilospodars en do goede geest der bevolking zijn waarborgen, die vastelijk doen vertrouwen dat woelgeesten en kuiperijen, zoo die er bestaan, geen ingang zullen vinden. In de tegenwoordige omstandigheden is deze overeenstemming tusschen het bestuur en de bevolking van het hoogste gewigt, en wij houden ons overtuigd dat zij alles zullen aanwenden om ze meer en meer te bevestigen." Men weet dat een in 1849 gemaakt verdrag aan Rusland het regt toekent om de Donau-Vorstendommen te bezetten indien dit tot handhaving van rust en orde mogt noodig zijn. — Het Journal des Débats deelt berigten mede uit Konstantinopel van den sden Junij, waarin onder meer het volgende voorkomt: 11 Het vertrouwen der Turken op hun goed regt en op de ondersteuning van Europa groeit met eiken dag. De Christen-bevolking schijnt zich van harte aan de zijde dor Turksche regering te scharen. De Sultan doet al het mogelijke om zijne zee- en landmagt op een goeden voet te brengen; maar het ontbreekt hem aan geld, en het geldgebrek noopt de Porte tot maatregelen die soms een ongunstigen indruk maken. Zoo heeft zij dezer dagen vijf en veertig millioen piasters of 11,250,000 francs ter leen gevraagd van de nieuwe Bank van Konstantinopel, die nog niet eens in werking is, en volgens de acte van concessie niet verpligt zou zijn geld aan de Turksche schatkist te leenen, maar integendeel van haar een voorschot van dertig millioen piasters of 7,500,000 francs zou ontvangen. De bestuurders der Bank hebben de geheele gevraagde som niet verschaft; maar als blijk van goeden wil en vaderlandsliefde hebben zij zeven en een half millioen piasters of 1,875,000 francs verstrekt. Deze zaak had te Konstantinopel een ongunstigen indruk gemaakt." De half-officiele Parijsche Patrie van gisteren, den 19den, zegt: » Onze berigten uit Konstantinopel van den sden dezer behelzen vele bijzonderheden omtrent de verdedigingsmaatregelen die de Porte neemt, en de geestdrift die de Ottomamisehe bevolking bezielt. Echter achtte men het zeer twijfelachtig dat Rusland eenen oorlog zou aanvangen, welks gevolgen niet te voorzien zouden zijn; wat men vreesde, was dat Rusland in dreigende houding aan de grenzen zou blijven staan, en alzoo Turkije zou noodzaken om door kostbare verdedigings-aanstalten zijne geldmiddelen uit te putten. Mogt een oorlog uitbarsten, dan zou men, naar onze berigtgever meent, onverwachte dingen beleven: de Turken zouden hardnekkig strijden ; Perzie zou de gelegenheid aangrijpen om zich aan den drukkenden invloed van Rusland te onttrekken. Circassie en Daghestan wachten slechts een sein. In Georgië en de Krim heerscht veel misnoegen." Eenander ministerieel Parijsch blad, de Constitutionnel van den 17den dezer, wijdt een opzettelijk artikel aan het betoog dat de bezetting der Donau-Vorstendommen van Ruslands zijde ontegenzeggelijk eene daad van vijandelijkheid zijn zou, en dat zij alleen door eene kwalijk beraden zucht naar vrede anders zou kunnen worden opgevat. Van den anderen kant zou, volgens het genoemde blad, de Porte nog meer reden hebben om aan Rusland het beschermheerschap over hare Grieksche onderdanen te weigeren, ingeval Rusland thans op zijn beschermheerschap over de Donau-Vorstendommen het regt bouwde om ze te bezetten. — Volgens berigten uit Alexandrie van den 7den dezer, had de Egyptische regering de keurcorpsen, die bestemd waren om zich des noods bij het leger der Porte te gaan voegen, in een kamp nabij Alexandrie vereenigd. — In berigten uit Parijs van den 18den dezer, die door de Indépendance Beige worden medegedeeld, leest men: » Dagelijks ziet men Italiaansche en Poolsche uitgewekenen aanstalten maken om naar Turkije to vertrekken, zonder dat zij daarin van de zijde der overheden in het minste worden bemoeijelijkt. Naar men verzekert, zijn er dezer dagen twee honderd te Toulon scheep gegaan."
---

FRANKRIJK.
De door het Fransche gouvernement in der tijd benoemde commissie tot behartiging der Fransche belangen bij de Londensche wereldtentoonstelling, heeft den lCden dezer het eindverslag van hare werkzaamheden aan den Keizer overhandigd. De daarbij gehouden aanspraak beantwoordende, zeide de Keizer onder anderen, dat het behoud des vredes zijn wensch en streven was en dat hij hoop daarop koesterde. Deze woorden , zegt de Moniteur , hebben de toehoorders diep getroffen.
— De Moniteur berigt dat de pauselijke nuntius te Parijs, de heer Garibaldi, den 16den plotseling aan eene beroerte gestorven is, en wijdt een artikel vol lofspraken aan de nagedachtenis van dien diplomaat.
— Uit Toulon wordt gemeld dat de ligting van zeelieden voor 's lands vloot, die dezer dagen volgens de bestaande wetsbepalingen verordend is, een aantal van vierduizend manschappen zal opleveren. Er was daar ter stede sprake van de uitrusting van twee nieuwe linieschepen; het officiële bevel daartoe werd eerstdaags verwacht.
— In de jongste berigten uit Parijs, die door de Belgische dagbladen worden medegedeeld, leest men dat aldaar weder eenige personen als verdacht van staatsmisdaden in hechtenis genomen zijn, en tevens dat er weder republikeinsche oproepingen tot omverwerping van het tegenwoordige Fransche gouvernement hier en daar zijn verspreid ; een daarvan is uitgevaardigd op naam van de zoogenaamde commissie van verzet, die in de laatste maanden van het jaar 1851 door hare namelooze oproerkreten aan de politie zooveel te doen gaf. Men merkt op dat -de stellers dezer stukken raadzaam geacht hebben thans een veel meer bezadigden toon aan te nemen , dan vroeger, en dat zij inzonderheid de middenklasse, den burgerstand ontzien, dio vroeger door de leiders der socialistische partij verguisd pleegde te worden. De commissie van verzet zegt dat zij voor de eindelij ke grondvesting eener krachtige en zachtmoedige republiek rekent op de medewerking der door het gouvernement ontwapende burgerij. De Belgische berigten voegen er bij, dat het Fransche gouvernement raadzaam acht, van deze geheele aangelegenheid in de dagbladen niet te gewagen noch te laten gewagen.
— De berigten van de Parijsche Beurs van den 18den melden weder eene daling in den prijs der Fransche staatsfondsen ; wel werd door sommigen verzekerd dat Oostenrijks bemiddeling door Rusland en door Turkije aangenomen was ; maar velen durfden aan dit berigt geen geloof slaan.
— In de half-officiele Patrie van gisteren leest men het volgende artikel: » Er is, naar men verzekert, uit Zuid-Amerika berigt ontvangen van de vereffening der oneenighcden tusschen Frankrijk en de republiek van den Aequator. Een Fransch fregat, de vlag van onzen schout-bij-nacht Febvrier-Despointes voerende, is de rivier van Guayaquil binnengeloopen en heeft alles verworven wat Frankrijk tot goedmaking der ondergane verongelijkingen eischte."
---

