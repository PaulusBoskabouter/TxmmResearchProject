DUITSCHLAND.
Volgens eene officiële mededeeling van het Pruissische statistieke bereau, bestond de bevolking van Pruissen, volgens de laatste telling in December 1852, met inbegrip van Hohenzollern en van de te Mainz, Luxemburg en Frankf'urt in bezetting liggende troepen, 16,935,420 zielen. De volkstelling van 1849 had een getal van 16,397,448 zielen opgeleverd.
---

NEDERLANDEN.
Bij besluit van 29 October jl., n°. 74, heeft Zijne Majesteit goedgevonden de benoeming van den burgemeester van Buurmalsen W. E. van Dam van Isselt tot secretaris dier gemeente met Zijne goedkeuring te bekrachtigen. Bij besluit van 29 October jl., n°. 76, heeft Zijne Majesteit goedgevonden , tot burgemeester der gemeenten Capelle en Vrijhoeve Capelle te benoemen J. van den Hoek Jzn. Bij Zijner Majesteits besluit van don 24sten October 1853, n°. 69, wordt de heer J. R. Was met den eersten November aanstaande benoemd tot officier van gezondheid der 3de klasse bij de zeemao-t. Bij Zr. Ms. besluit vanden 26sten dezer, n°. 41, wordt de luitenantter-zee van de 2de klasse A. van Lennep, op zijn verzoek, krachtens •§ 1 van art. 22 der wet van den 28sten Augustus 1851 (Staatsblad _°. 126), met den laatsten dezer eervol uit de zeedienst ontslagen. Bij Koninklijk besluit van den 27sten October 1853, n°. 25, is aan ■den kapitein der infanterie van het leger in Oost-Indie J. C. F. baron van Heerdt, adjudant van den Gouverneur-Generaal aldaar, vergunning verleend tot het aannemen en dragen der orde van de Wurtembergsche Kroon, hem geschonken door den Koning van Wurtemberg.
---

BUITENLANDSCHE BERIGTEN. TURKIJE.
Aan de effectenbeurs van Londen, van Parijs en Weenen is jl. Zaturdag eene aanmerkelijke rijzing bewerkt door het berigt dat de Turksche regering op den aandrang der vreemde gezanten had besloten den aanvang der vijandelijkheden uit te stellen ten einde de tot vereffening van het geschil gevoerd wordende onderhandelingen niet tegen te werken. Dit berigt wordt deels bevestigd door eene mededeeling in den of'ficielen Franschen Moniteur van gisteren, Zondag, die hoofdzakelijk het volgende inhoudt: » Het gouvernement heeft depêches uit Konstantinopel ontvangen van den 21sten October. Het antwoord van den Russischen opperbevelhebber op de sommatie om de Donau-vorstendommen te ontruimen, was door de Porte als eene weigering beschouwd; zij had evenwel, op aanhouden van de vertegenwoordigers der mogendheden, bevel gegeven om den aanvang der krijgsbedrijven uit te stellen tot den lsten November. Dit bevel zou echter als niet gegeven moeten beschouwd worden, ingeval de vijandelijkheden reeds mogten aangevangen zijn op het oogenblik dat het in het Turksche hoofdkwartier zou worden ontvangen. De vereenigde vloten zouden den 22sten October de Dardanellen doorvaren." Volgens onderscheiden berigten uit Parijs heeft het Fransche gouvernement besloten zich te Konstantinopel niet langer te doen vertegenwoordigen door eenen man van bloot diplomatische kunde en ervaring, en zal daarom de heer de Lacour als Fransch gezant bij de Porte vervangen worden door den generaal Baraguay d'Hilliers. De Brussclsche Indédance berigt zelfs, op grond van een uit Parijs ontvangen berigt van jl. Zaturdag, dat de generaal reeds des avonds van dien dag de reis naar Konstantinopel zou aannemen, en dat hij zou vergezeld worden door een talrijk gevolg van militairen. De Parijsche Constitutionnel schreef eergisteren het volgende: »In ons regeringsblad is eene depêche uit Bucharest medegedeeld, volgens welke de Turksche Donauyesting Isactscha op eene Russische notille heeft gevuurd maar door deze in brand is geschoten. Is deze depêche juist, dan zijn het de Russen die in weerwil hunner vredelievende betuigingen de vijandelijkheden aangevangen hebben. Immers hot verdrag van Adrianopol bepaalt dat geen Turksch noch Russisch oorlogsschip verdorden Donau mag opvaren dan het punt waar hij den Pruth opneemt, in de omstreken van Galacz. -n Zijn de Russen de aanvallers geweest, dan is het gebeurde bij Isactscha niet in strijd met het berigt dat de Porte den aanvang der vijandelijkheden heeft doen verschuiven." Volgens een half-officieel orgaan der Oostenrijksche regering, is het gebeurde bij Isactscha in het Fransche berigt onjuist voorgesteld. De Londensche Times van jl. Vrijdag besluit een hoofdartikel over de Turksche aangelegenheden aldus : » De Keizer van Rusland schijnt niet ongezind om zich aan de Turksche uitdaging niet te storen, en het oog te vestigen op de onderhandelingen der groote kabinetten, als het ware middel om het geschil lot vereffening of althans tot klaarheid te brengen. Dat deze onderhandelingen tot een gewenscht eind mogen worden gebragt vóór dat de breuk grooter en onherstelbaar zij, is iets waarop wij nog hoop koesteren." — De jongste berigten die langs den gewonen weg uit Konstantinopel ontvangen zijn, loopende tot den 17den October, melden dat het vooretel van den minister van finantien om buiten 's lands eene geldleening voor de Turksche schatkist aan to gaan, door den Sultan in beginsel goedgekeurd is; de tijdsomstandigheden hebben hem ditmaal doen henenstappen over de bezwaren die hem laatstelijk zijne bekrachtiging hadden doen weigeren aan de te Londen en Parijs namens de Porte aangegane geldleening.
---

ITALIE.
Het officiële blad der Sardinische regering maakt de benoeming bekend van een tiental nieuwe leden van den Sardinischen senaat. Onder degenen welke de Koning tot deze hooge waardigheid verheven heeft, zijn twee aanzienlijke Lombardiers, die wegens hunne tegenkanting tegen het Oostenrijksche bewind uit Lombardije zijn geweken en in Piemont het burgerregt hebben verkregen. Dit wordt beschouwd als een feit van niet minder beduidenis dan de benoeming van den heer Ratazzi tot minister van justitie in plaats van den heer Buoneompagni, die als een man van liberale denkwijze maar van een zwak karakter bekend staat. De Siudijiisehe regering heeft met Oostenrijk eeno overeenkomst aangegaan tot aansluiting harer telegraphen aan die der Oostenrijksch-Duitscho telegraaph-vereeniging. Dezo overeenkomst moet, indien zij bekrachtigd wordt, met den aanvang van het volgende jaar in werking komen.
---

SPANJE.
De nieuwe gezant der Vereenigde Staten bij het Spaansche hof, de heer Htnüó, heeft den 22stcn dezer zijne geloofsbrieven aan de Koningin overhandigd. Daarbij zijn de gewone betuigingen gewisseld van vriendschap tusschen do beide Staten ; iets waaraan meer gewigt dan gewoonlijk gehecht wordt dewijl de benoeming zelve van den heer Souló een blijk scheen van instemming der tegenwoordige Noord-Amerikaansche bewindslieden niet de plannen tot onregtmatige aanhechting der Spaansche kolonie Cuba aan de Vereenigde Staten. — De Londensche Times berigt dat de Koningin van Spanje den 18den October jl. in den schouwburg te Madrid met luide blijken van misnoegen ontvangen is door het aanwezige publiek en wel door het meest aanzienlijke gedeelte van hetzelve. De Times wijdt een hoofdartikel aan dit in de historie van het zoo koningsgezir,de Spanje voorbeeldelooze feit; volgens dat blad, hetwelk echter welligt niet zonder vooringenomenheid oordeelt, is het niet het wanbestuur hetgeen het Madridsche publiek zoo zeer heeft verbitterd, maar de openbare zedeloosheid van het hof.
---

FRANKRIJK.
De Fransche Moniteur van den 29sten October behelst een keizerlijk besluit houdende maatregelen tot aanmoediging der katoenteelt in Algerie. Onder anderen wordt door den Keizer uit zijn eigen inkomen eene som van 100,000 fr, beschikbaar gesteld, waaruit in de eerstvolgende vijf jaren jaarlijks een prijs van 20,000 fr. zal worden gegeven aan den planter die in Algerie katoen teelt op de grootste schaal en met het beste gevolg. In de ministeriele voordragt waarop dit besluit genomen is, wordt hoofdzakelijk aangevoerd dat de katoenteelt der Vereenigde Staten naauwlijks de toenemende fabricatie kan op zijde blijven; dat Engeland, hetwelk thans deze voor zijn fabriekwezen onmisbare grondstof grootendeels uit de Vereenigde Staten ontvangt, wenscht in dit opzigt niet langer geheel afhankelijk van zijnen mededinger te zijn, en daarom de katoenteelt in Indie en Australië zoekt te ontwikkelen; dat het ook voor Frankrijk van belang is, zijne nijverheid zelf te kunnen voorzien van katoen; en dat in Algerie, blijkens de ondervinding der laatste tien jaren, de katoenteelt met voordeel kan gedreven worden en een product kan opleveren hetwelk met de beste elders gewonnen katoensoorten kan mededingen. — in de afgeloopen week zijn op de voornaamste markten in Frankrijk de graanprijzen weder gerezen.
---

BELGIE.
Men weet dat het Belgische gouvernement volhardend weigert de voorwaarden in te willigen waarvan de geestelijkheid hare medewerking tot het van staatswege gegeven wordend middelbaar onderwijs afhankelijk stelde. Thans leest men in het hoofdorgaan der Belgische geestelijkheid, het Journal de Bruxelles, het volgende berigt: » Wij vernemen dat de Belgische bisschoppen te Mechelen zamengekomen zijn. Deze bijeenkomst betreft, naar het schijnt, het antwoord te geven op eene nieuwe mededeeling des ministers v'aa binnenlandsche zaken ten aanzien van de medewerking der geestelijkheid tot de uitvoering van het achtste artikel der wet op het middelbaar onderwijs; men ver- | zekert dat dit antwoord zeer verzoenend zal zijn." Als een blijk van de welwillendheid van den Franschen Keizer jegens België, wordt aan de Brusselsche Indépendance uit Parijs geschreven dat eene stoomboot der Fransche marine ter beschikking gesteM is van den Belgischen gezant in Portugal, die ten gevolge van beschadiging van het schip waarop hij zich naar Lissabon begaf, in eene Fransche haven had moeten bïnncnloopen.
---

