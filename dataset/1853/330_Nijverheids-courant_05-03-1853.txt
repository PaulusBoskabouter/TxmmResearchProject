Landbouw en Veeteelt.
LANGE EN KORTE LANDPACHT-TERMIJNEN. Over. de voor- en nadeelen van lange en korte landpacht-termijnen voor Pachter en verpachter, is men het bij ons niet even zeer eens. Ook in Vlaanderen is zulks het geval, en daarom wijdt het Weekblad de Akkeraan dit vraagstuk een afzonderlijk artikel, belangrijk genoeg om er den hoofd-inhoud van ook onze lezers mede te deden. Deze hoofd-inhoud komt hierop neér Hoe volmaakter de landbouw wordt, des te korter in het algemeen de pacht-termijnen genomen worden, en voor een zeker derde kan zulks ook gevoegelijk, dewijl de volmaakte landbouw bijna volkomen met den moesbouw overeenkomt en de vruchten jaarlijks hun eigen benoodigd voedsel bekomen. In een dusdanig geval moge eene jaarlijksche opzage den pachter groot ongerief veroorzaken, veel schade kan zij hem niet aanbrengen. Geheel anders is zulks, zoo het land zijnen hoogsten trap van volmaaktheid niet heeft bereikt: zoo het onlangs eerst ontgonnen werd; zoo deszelfs gesteldheid van dien aard is, dat er de mestwerking eenige jaren in blijft Voortduren, of zoo het, verwaarloosd en in slechten staat zijnde, aanzienlijke verbeteringen vereischt , terwijl de kosten daartoe eerst na vele jaren kunnen terug gewonnen worden. In al deze gevallen kan een korte pachttijd den pachter niet dan nadeel aanbrengen, en zou men dus onr egtvaardig jegens hem handelen. Een niet minder onregt zonde men plegen, bij aldien men den pachter Van eenen mageren grond na korte jaren de pacht wilde opzeggen, vooral zoo hij getracht heeft hem van eenen schralen in éenen vruchtbaren bodem te herscheppen, en daartoe welligt lang nawerkende mestspeciën, b. v. beenderen-meel , had aangewend, daar men dan den na hem komende de vruchten van zijnen arbeid zonde doen inoogsten. Men kan niet ontkennen, dat het tegenwoordig landbouwstelsel hoe langer zoo meer strekt om de gronden trapswijze te verbeteren, en alzoo tot den hoogsten trap van vruchtbaarheid op te voeren. In van nature rijke bodems bereikt men dit doel door overvloedige en langzaam werkende meststoffen ; in magere landen moet men daarenboven nog tot de verbetering van den grond zijne toevlugt nemen: leem, mergel, kalk asch enz. moet men in overvloed gebruiken, en oruspittingen en diepploegingen moet men aanwenden, welk een en ander vrij wat kosten en arbeid vordert, en eerst door den opbrengst van verscheiden achtereenvolgende jaren kan wedergewonnen worden. Het is duidelijk, dat ook in dit geval een lange paaitijd mag gevorderd worden. Bovendien moet men niet uit het oog verliezen, dat een pachter, die elk jaar opzage te vrezen heeft, veel minder zorg zal wijden aan de behoorlijke onderhouding van alles, wat hij in gebruik heeft. Is hij verzekerd, dat hij jaren achtereen de pacht behoudt, dan ook zal hij de gebouwen, de stallen, de mestvaalten, de heggen, de weiden enz. niet ver-Waarloozen , omdat hij zelf er jaren lang gebruik van heeft. Is hij daarentegen voor opzage beducht, dan zal hij zich veel liever eenige schade getroosten, dan dat zijn opvolger de vruchten van zijn werk zonde inoogsten. In dit geval wordt er dus schade toegebragt aan den pachter en verpachter beiden: de bebouwing geschiedt slecht, de opbrengsten zijn gering, en alleen de onzekerheid wegens den duur van het gebruik is er de oorzaak van. Lange pacht-termijnen, of anders billijke voorwaarden, die aan den aftredenden pachter schadeloosstelling toezeggen voor den arbeid en de kosten, die hij heeft besteed, is derhalve op het tegenwoordige standpunt eene hoogst wenschelijke zaak. Intusschen , er worden ook bedenkingen hier tegen aangevoerd; men zegt, een lang pacht-termijn moge voor den pachter voordeelig zijn, maar het is dit niet voor den verpachter; want indien men lange pacht-termijnen verleent, dan wordt de verkoop der gronden onmogelijk en de prijs der eigendommen blijft stil staan, in plaats van regelmatig te verhoogen, zoo als zulks thans plaats heeft. Wij moeten hierop echter antwoorden, dat deze bedenking bij ons weinig ingang vindt; wij zien waarlijk niet, wat kwaad er in zoude bestaan, zoo alleen de gebruiker gedurende eenige jaren uitsluitend de vrucht van zijnen arbeid en kunde zonde genieten. Hoe 1 de eigenaar verpacht een land, dat in slechten staat is en geen 20 mudden rogge per bunder oplevert, en wanneer nu de pachter door zwaren, onophoudelijken arbeid en overvloedig mesten cie opbrengst tot 30 mud heeft doen rijzen, dan zou, zoo men beweert, de eigenaar, die niets, hoegenaamd niets tot het bekomen van dien goeden uitkomst verrigt heeft, gemagtigd zijn om te zeggen: gij bezit of gebruikt nu goed land, dus zult gij mij 50 in plaats van 25 gulden pacht betalen of anders de plaats verlaten ! Dit immers ware onregtvaardig. Eene andere bedenking van meerderen grond is, dat na 6 of 9 jaren de marktprijzen aanmerkelijk kunnen veranderd zijn; de vruchten kunnen eene verhooging of eene vermindering van prijs ondergaan hebben, zonder dat de werkzaamheden van den pachter daarbij eenigzins veranderd waren. Deze bedenking is, zoo als wij zeiden, van meerderen grond, want zij behartigt de belangen zoowel van den pachter als van den eigenaar, en het is waarheid, dat sommige omstandigheden den pachtprijs kunnen doen veranderen. Daarom zonde het zeer doelmatig zijn, indien men bij lange pacht-termijnen bepaalde tijden vaststelde, op welke de pachtsom aan eene naauwkeurige herziening moet onderworpen worden, in verband met den marktprijs der laatste jaren. In geval deze eene belangrijke verhooging zonder buitengewone oorzaken ondergaan had, dan ook zou de pachter niet kunnen weigeren eene verhooging van pacht te betalen; terwijl in het tegenovergestelde geval de eigenaar verpligt is eene vermindering van den pachtprijs toe te staan. Het spreekt van zelve, dat deze verhooging cf vermindering der prijzen aan den natuurlijken gang en niet aan buitengewone omstandigheden zouden moeten toe te schrijven zijn. Op deze wijze zouden de belangen zoowel van den eigenaar als van den pachter behartigd worden.
---

Koophandel, Zeevaart en Visseherij.
VOORNAAMSTE VERWSTOFFEN EN VOORTBRENGSELEN, DIE IN DEN HANDEL ONDER HET ARTIKEL VERFWAREN VOORKOMEN. VIII. (Vervolg.) INDIGO. Door het kostbaar vervoer te land, was de prijs van den Indigo verbazend hoog, en hij welligt de duurste der verwen. Hij moest dit ook nog zoo veel te meer zijn, vermits men in dien tijd, met de olie-verf onbekend, deze en andere verfstoffen zoo wel tot het kleuren der stoffen, als tot water-verwen gebruikte. De ware gesteldheid van den Indigo, en van waar hij zijnen oorsprong had, leerde men in Europa niet eerder kennen, dan toen men hem uit de eerste hand verkreeg. Dit geschiede in het jaar 1409, bij de terugkomst van het eerste Portugeesche schip, dat Afrika omgezeild en den weg naar Oost-Indiën gevonden had. Onze voorvaderen, niet gelijk aan hun verbasterd nageslacht, dat zich zoo veel voor den neus laat wegnemen, begonnen al dadelijk veel belang in den Indigo-handel te stellen, en deden al wat in hun vermogen was, om zich van dien tak meester te maken. Door particuliere ondernemingen , waarbij zij hem inkochten van de Chinezen, die zijnen aanbouw op Java reeds vroeg tot eigen gebruik beoefenden, hadden zij het weldra daarin zoo ver gebragt , dat de Oost-Indische Compagnie, in 1602 opgerigt , reeds in het jaar 1631 met 5 schepen 333,445 ponden (ruim 160,000 Ned. ponden) , waarvan men de waarde op 5,000,000 guldens berekende, konde aanvoeren. De kwaliteit van den in dien tijd uit Java aangebragt wordende Indigo was over het algemeen zeer ligt en niet rijk aan kleur, waardoor hij in den ketel scene genoegzame verfstof opleverde, om lakens, zijde en wolle stoffen te verwen. Men bezigde hem dus meer voor mousselinen, batist, neteldoek en zeer fijn linnen; of ook wel om kamerdoek en dergelijke dunne stoffen door te halen. Waarschijnlijk heeft de naar de West-Indië overgebragte cultuur, die aldaar uitnemend slaagde en voortreffelijker kwaliteiten opleverde, en daarna de Bengaalsche Indigo, die met kracht werd aangebouwd, en betere waar aan de Londensche markt deed kotten , den Java-indigo geheel verdreven; want kort na de jaren 1650 en 1651, toen de Oost-Indische Compagnie in hare veilingen 67,693 ponden voor f 160,518 en 70246 ponden voor! 126,442 verkocht, is de aanvoer zoodanig afgenomen en ongemerkt verdwenen, dat de jaarlijksche opbrengst, op het geheele eiland Java, in het laatst der vorige eeuw op niet meerder dan 1000 pikols (ruim 62000 Ned. ponden) geschat werd. Later is de aanbouw aldaar geheel verwaarloosd, zoodat onder de gouverneur D aend els den uitvoer van Indigo tot de geschiedenis behoorde, van hetgeen weleer plaats had. Na de weder in bezitneming van Java door de Nederlanders, is de aandacht op nieuw op dit artikel gevallen, en zijn van lieverlede proefnemingen in het werk gesteld. In 1823 gaf men den uitvoer aan voor eene waarde van f 17,000, en in 1826 bestonden er reeds drie door Europeanen aangelegde fabrijken , die 74 pikols (4500 Ned. ponden) naar Nederland afzonden. In 1829 bevonden er zich reeds 8, en in 1840, den tijd van den hoogsten bloei voor dit artikel, waren er niet minder dan 728 fabrijken , die in genoemd jaar, meer dan 2 millioen Amsterdamsche ponden (1 millioen Ned. pond) geleverd hebben. De teelt was in 10 residentiën ingevoerd, en bijna 200,000 familiën werden tot dezelve gebezigd (1). De kwaliteit van den Java indigo laat thans weinig te wenschen over, en vooral de zachte, fijne en middel kwaliteiten kunnen de concurrentie met de Bengaalsche soorten tegenstaan, waardoor het artikel ook eenen steeds toenemenden aftrek blijft genieten. Het is dus dubbeld jammer, dat wij bij deze gelegenheid het feit moeten vermelden, dat de gouvernementscultuur van jaar tot jaar wordt ingekrompen en de aanplantingen in eenen ongunstigen toestand verkeeren. Waarom en waardoor weet men niet. Onze handelstand heeft zich genoodzaakt gezien er de aandacht van het gouvernement en van den minister van koloniën op te vestigen, en het is te hopen dat deze poging niet vruchteloos zal aangewend zijn. Hoe noodzakelijk het is, kan aan ieder blijken, als men weet, dat de oogst, die in 1843 nog 945,000 Ned. ponden bedragen heeft, en sedert 1847 eene bijna jaarlijksche vermindering van ongeveer 100,000 Ned. ponden onderging, in 1852 tot op nog geen 350,000 Ned. ponden verminderd is. Een noodzakelijk gevolg van dezen afnernenden aanvoer van Java-indigo, is eene vermeerdering in het gebruik van den Bengaalschen Guatimalo en andere soorten in Europa, dat, al heeft deszelfs ontbieding ook gedeeltelijk over onze markt plaats, minder voordeel voor het maatschappelijk belang afwerpt, en onzen naauwelijks in bloei zijnde indigo-handel weder naar elders kan doen verplaatsen. Gelukkig worden de particuliere aanvoeren van Java-indigo, doordien zich meerdere personen op den aanbouw beginnen toe te leggen, van jaar tot jaar belangrijker. Daarbij schijnt men zich ook het meest bij de zachte en fijne soorten te bepalen, die de belangrijkste vraag ontmoeten, en doorgaans zeer grif tot hooge prijzen verkocht worden. Van de Java-soort is fijn-violet na het blaauwe trekkende, fijn-violet en fijn rood-violet goed rood-violet, middel-violet en middel rood-violet , middel violet gemengd en gevuurd, en mindere of lage kwaliteiten. Hij is in kisten en halve kisten; de eerste houden 90 en de laatste 45 Ned. ponden of daaromtrent in. De conditie bij de Nederlandsche Handelmaatschappij, welke ook door particulieren wordt gevolgd, is 2 pg. van het geld en 1 ptt voor contante betaling, indien men niet op tijd of op promesse koopt. Hoe meer de Engelschen zich op het zoogenaamde half-eiland van Indië vestigden, en de Nederlanders en de Eranschen er uit hunne bezittingen verdreven, begonnen zij den aanbouw van den indigo aldaar uit te breiden. De aanwinst van Bengalen, waar zij hunnen hoofdzetel bepaalden, kwam hen hiertoe bijzonder te stade. De teelt van dit artikel, aldaar reeds bloeijende , werd van toen aan met kracht voortgezet en aanzienlijk uitgebreid, waarin hen langen tijd noch oorlogen met inlandsche vorsten, noch andere ongunstige omstandigheden de minste verhindering toegebragt hebben. Vandaar dat men in korte jaren eene aanzienlijke productie heeft bekomen; immers in 1811, toen zij van belang werd, 190,000 ponden zijnde, was zij reeds in 1815 tot de aanzienlijke hoeveelheid van 2,840,000 ponden opgeklommen. De tegenwoordige, gemiddelde, jaarlijksche opbrengst berekent men op 150 h 200,000 maunds (1,750 h 2,000,000 Ned. ponden). De Bengaalsche indigo is dus als de hoofdsoort aan te merken, en, boven den Java, de voornaamste van het geheel artikel. De verbazende opkomst van de stad Caleutta , alwaar het depót der Engelsche Oost-Indische Compagnie gevestigd is en de voornaamste afladingen naar Europa plaats hebben, kan hiervoor tot een onwederlegbaar bewijs strekken. Deze
stad, de hoofdstad van Bengalen, was in het jaar 1717 niet meer dan een niets beduidend dorp, met bosschen en moerassen omgeven; thans beslaat zij langs de rivier, waaraan zij gelegen is, eene ruimte van 2 mijlen, en heeft, behalve do beide forten, 80,000 huizen Met bijna een millioen inwoners. De Bengaalsche indigo komt doorgaans in vierkante stukjes, waarop het merk van den fabrijkant gedrukt staat; zij zijn ligt, teer en meer of minder sponcieus. Deze soort bezit de meeste schakeringen in kleuren en wordt daardoor in verschillende kwaliteiten verdeeld. (Wordt vervolgd.)
(1) Coup-d'oeil général sur les possessions Neerlandaises dans L'lnde Arehipélnique , par C. J. Temminek, Leide 1846, Tome premier, pag. 251.
---

