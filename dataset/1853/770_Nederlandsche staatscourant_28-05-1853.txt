NEDERLANDEN.
Bij besluit van 26 Mei jl., n°. 42 , heeft Zijne Majesteit goedgevonden aan mr. W. J. baron van BraJcell tot den Brakell, op zijn verzoek, eervol ontslag te verleenen als burgemeester der gemeente Lienden. Bij Koninklijk besluit van den 26sten Mei 1853, n°. 73, is benoemd tot ontvanger der directe belastiugen en accijnsen te Zuidhom, de heer C. H, L. Nilant, thans ontvanger derzelfde middelen te Norg. Bij Koninklijk besluit van den 26sten Mei 1853, n°. 74, is: I°. het kantoor der directe belastingen en accijnsen te Neeritter ingetrokken en de daaronder behoorende gemeente Stamproy gevoegd bij het kantoor dei-zelfde middelen te Weert en die van Hunsel bij dat van Thora; 2°. de gemeente Neeritter en Ittervoort voor de directe belastingen en accijnsen toegevoegd aan het expeditie-kantoor der in- en uitgaande regten te Ittervoort; 3°. benoemd tot ontvanger der directe belastingen, in- en uitgaande regten en accijnsen te Ittervoort c. a. de heer G. A. Neomagus, thans ontvanger der directe belastingen en accijnsen te Neeritter.
---

BUITENLANDSCHE BERIGTEN. TURKIJE.
Onderscheiden berigten schijnen te bevestigen hetgeen reeds in ons vorig nommer gemeld is, dat de Russische gezant, na op zijn ultimatum een afwijzend antwoord van de Porte ontvangen te hebben, niet aanstonds de onderhandelingen afgebroken maar met den Sultan, en naar het schijnt, ook met den nieuwen Turkschen minister van buitenlandsche zaken een nader onderhoud gehad heeft. In de laatste berigten echter wordt beweerd dat de vorst MeiitschikófF, na het onderhoud met den Sultan, de terugreis naar Rusland aangenomen, of althans zich weder aan boord van de Russische stoomboot begeven heeft, die nabij Konstantinopel gereed lag om hem terug te voeren. Volgens het Journal des Débats is het volgende de inhoud van het antwoord der Porte op het Russische ultimatum : ii Het is steeds de vurige wensch der Porte, de banden van innige vriendschap en naauw bondgenootschap, welke tusschen de beido gouvernementen bestaan, naauwer toe te halen. De Sultan zelf'is altijd van harte gezind de betrekking van goede nabuurschap en innige verstandhouding, die gelukkiglijk sedert zoo langen tijd tusschen hem en den Keizer van Rusland bestaat, aan te houden en te versterken. De Porte zal alzoo gehoor geven aan die aanzoeken van den vorst Mentschikoff, die hare eer of hare onafhankelijkheid niet aantasten. Zij vergunt de oprigting te Jerusalem van de kerk, het klooster en het hospitaal, welke Keizer Nikolaas aldaar wil stichten, onder voorwaarde altoos dat zij plaats hebbe zonder eenige verkorting van haar regt van binnenlandsch bestuur mede te brengen , en na rijpe onderhandeling tusschen de beide regeringen. Aangaande de godsdienstige voorregten, door des Sultans voorgangers aan al de Christen-onderdanen "der Porte en inzonderheid aan de Grieken verleend, waarvan Rusland de handhaving niet zeker schijnt te achten, is het niet alleen den Sultan Abdul Medschid nooit in de gedachte gekomen ze in te trekken of te beperken, maar de instandhouding, handhaving en ontwikkeling derzelve thans en in het vervolg van tijd zijn en blijven steeds een voorwerp zijner aanhoudende zorg. Doch hij kan niet met eene vreemde mogendheid een verdrag aangaan over eene aangelegenheid die uitsluitend het binnenlandsch bestuur des Rijks betreft: daarmede zou hij afstand doen van zijn regt van oppergezag en onafhankelijkheid, en hoe groote vriendschap de Sultan en de Keizer elkander ook toedragen, die vriendschap mag niet zoo ver gaan dat zij de Porte tot eene dusdanige opoffering nope ; dit zou in strijd zijn met het volkenregt en met de regten van eiken vrijen en onafhankelijken Staat. De Sultan laat de beoordeeling hiervan gerustelijk over aan de billijkheid en rcgtvaardigheid der jjeheele wereld en inzonderheid aan de alom bekende regtschapcnhcid van Keizer Nikolaas. De Sultan verklaart plegtig ten aanhoore van het heelal de voorregten , bevoegdheden en vrijdommen , welke de Christelijke kerkgenootschappen en inzonderheid do Grieksche kerk in zijn gebied sedert lang genieten ,in vollen omvang te zullen handhaven. Deze verklaring moet genoeg zijn , want hij zou niet langer een onafhankelijk Souverein wezen, indien hij zich op dit punt door een verdrag of eenige overeenkomst hoegenaamd met eene vreemde mogendheid wilde binden." De Parijsche Constitutionnel geeft van het antwoord der Porte een met liet bovenstaande overeenstemmend uittreksel, en prijst het besluit der Porte om niet aan Rusland toe te geven. » Turkije — ze<n het ministeriele blad — zou door de aanneming van het ultimatum°geheel onder Russische heerschappij geraakt zijn; door wederstand te bieden zal het daarentegen den bijval verwerven van geheel Europa: alle mogendheden toch hebben er even groot belang bij , het indringen van Rusland in Turkije te beletten. Zelfs de geestelijkheid der Grieksche kerk, die in liet geschil zoo na betrokken is, verklaart zich tegen het Russische beschermheerschap; over het algemeen wenschen de Grieken door Rusland ondersteund te worden maar niet onmiddellijk onder deszelfs heerschappij te staan; het is voor hen een stuitend denkbeeld dat de Oostersche kerk, de moeder der Russische, aan hare dochter ondergeschikt zou worden ; hier-r uit zouden godsdiensttwisten kunnen voortkomen, die op den duur onvermijdelijk tot eene nieuwe scheuring der Christenkerk zouden leiden. ii De Porte heeft gewis haar manmoedig besluit niet genomen zonder den Franschen en den Engelschen gezant te raadplegen; en het lijdt geen twijfel dat de mogendheden die bij het verdrag van Jnlij 1811 aan het Turksche Rijk zijne onafhankelijkheid en zijn grondgebied hebben gewaarborgd, alle hetzelfde belang hebben en derhalve dezelfde handelwijze zullen volgen." De voornaamste Engelsche dagbladen keuren eenstemmig de tegenwoordige staatkunde van Rusland jegens Turkije af, hoewel zij niet ontkennen dat het Russische ultimatum voor de Grieksche onderdanen der Porte geen enkel nieuw voorregt verlangde, maar alleen de hun reeds lang toegekende doch dikwerf geschonden regten in een nieuwen vorm, dien eener volkenregtelijke overeenkomst, onaantastbaar wilde stellen. Die dagbladen geven daarbij hunne hoop of hun vertrouwen te kennen op de zamenwerking van Frankrijk met Engeland, als het eenige middel om het Turksche Rijk en den wereldvrede te behoeden. Zoo zegt do Londensche Globe, een orgaan der ministeriele partij: » Hot Russische ultimatum was van dien aard dat het door Turkije niet kon aangenomen worden zonder afstand te doen van alle onafhankelijkheid, en zonder zich bloot te stellen aan het gevaar van eenen burgeroorlog, door een magtigen nabuur aangeblazen. Wil men zich een denkbeeld vormen van de gevolgen der aanneming van het ultimatum, dan verbeelde men zich den Paus beschikkende over de wapenen en hulpmiddelen eener mogendheid van den eersten rang, het regt van oppertoezigt en bescherming over de Roomsche bevolking van lerland bezittende, en dit regt uitoefenende tegenover een zwakken en hulpeloozen souverein des lands. 11 Doch op aandringen van den Franschen en den Engelschen gezant, heeft de Sultan een koen besluit genomen, en wij gekloven niet dat men hem alleen voor de gevolgen daarvan zal laten opkomen. Het is verkeerd te blaffen wanneer men niet durft bijten; en het zou eene dwaze staatkunde zijn, den Sultan aan te moedigen om met Rusland te breken, indien men niet gezind is veel voor Turkije te wagen en zich zelfs aan het gevaar eener vredebreuk bloot te stellen. _ » In de tegenwoordige omstandigheden zou een Engelsen, staatsman uiterst dwaas handelen, die noodeloos de toenadering afwees van een naburigen Staat, in verband met welken Engeland een zoo heilrijken invloed in het oosten van Europa kan uitoefenen." Een artikel van den Morning Post van gelijke strekking, waarvan de hoofdinhoud in ons nommer van den 26sten dezer is medegedeeld, wordt door het officiële dagblad der Fransche regering alsmede door de ministeriele Parijsche bladen overgenomen, door den Constitutionnel met eene uitdrukkelijke betuiging van overeenstemming.
---

GRIEKENLAND.
Men herinnert zich dat in het vorige jaar een Noord-Amerikaansche zendelingprediker, de heer King, te Athene door den gewonen regter tot eene gevangenisstraf veroordeeld is , als hebbende de godsdienst van staat aangetast en getracht ingezetenen des lands van de Grieksche kerk tot de Protestantsche te doen overgaan. Destijds reeds kwam de te Konstantinopel gevestigde gezant der Vereenigde Staten tegen deze veroordeeling op zonder dat dit verdere gevolgen had ; doch volgens eene door middel van den telegraaph overgebragte tijding uit Konstantinopel schijnt hij van zijn gouvernement, nadat de stukken van het geding te Washington onderzocht waren, bevel ontvangen te hebben om deze zaak weder op te vatten : hij heeft thans volgens dat berigt eene schadevergoeding voor den heer King gevraagd, en aan de Grieksche regering slechts zes dagen bedenktijd gelaten.
---

ITALIE.
Als een blijk van de zorg der Napelsche regering voor de welvaart harer onderdanen, deelt de Parijsche Constitutionnel op grond van officiële opgaven mede, dat zij in het jaar 1852 alleen in Sicilië en denabij gelegen eilanden eene som van 3,340,858 ducati of 14 tot 15 millioen francs heeft besteed tot het daarstellen van wegen , gebouwen en inrigtingen van algemeen nut, tot het herstellen van gedenkteekenen, kerken enz. Volgens de Turynsche dagbladen van den 22sten dezer beraadslaagde de Sardinische Kamer van Afgevaardigden sedert eenige dagen over het wets-ontwerp op de verpligte krijgsdienst. De reeds aangenomen artikelen . van het uitgebreide wets-ontwerp bepalen dat alle burgers en alle het burgerregt genietende vreemdelingen met hun een en twintigste levensjaar tot de krijgsdienst verpligt zijn; dat de aanstaande geestelijken zoowel van de staatskerk als van de andere erkende kerkgenootschappen, van de dienst vrijgesteld worden enz.
---

