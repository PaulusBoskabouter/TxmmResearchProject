BUITENLANDSCHE BERIGTEN. TURKIJE.
Volgens berigten uit Konstantinopel van den 15den dezer, hebben de Ulema's of Mohammedaansche schriftgeleerden, die den Sultan aangemaand hadden onverwijld don oorlog aan Rusland te verklaren, zich laten bewegen om hun aanzoek in te trekken. Welke invloed hen heeft doen terugkomen van dien oorlogzuchtigen stap, wordt nog niet gemeld; maar het blijkt thans dat slechts een gedeelte der Ulema's in eene wel niet dreigende maar toch tamelijk oneerbiedige petitie den oorlog hadden verlangd, en dat het hoofd der schriftgeleerden, de Scheick-ul-Islam zich daarmede niet had vereenigd.
Bij de opgewonden stemming dèr bevolking had men gevreesd dat het Baïram, een der hooge Mohammedaansche kerkfeesten, tot rustverstorin«-en in do hoofdstad aanleiding zou geven, en dat de groote processie waarbij de Sultan zelf' in het openbaar pleegt te verschijnen, door de oor-, logspartij gebruikt zou worden als eene geschikte gelegenheid voor eene openbare demonstratie. De Turksche regering had dan ook vele voorzorgmaatregolen tot verzekering der orde genomen. Volgens de berigten van den 15den dezer, is het feest rustig voorbijgegaan en do openbare orde in de hoofdstad niet gestoord geworden. — Het Journal des Débats van gisteren zegt in eeno beschouwing der Turksche aangelegenheden : » Te Konstantinopel hebben thans gebeurtenissen plaats van gewi"-tigen aard voor de algemeene staatkunde van Europa. Sedert twee dagen werd te Parijs van het binnenloopen der Engelsche en Fransche vloten in den Bosporus gesproken. Volgens de Engelsche dagbladen zou dit reeds plaats gegrepen hebben. Eeno telegraphischc depêche zegt dat op uitnoodiging van wege den Sultan twee Fransche en twee Engelsche schepen naar Konstantinopel vertrokken zijn om de aldaar verblijf houdende Engelselien en Franschen te beschermen. Eene andere depêche zegt dat drie schepen van elke vloot naar Konstantinopel gestevend zijn, dat de overige schepen van de beide vloten bevel ontvangen hadden om hen te volgen, en dat op dit oogenblik de vereenigde eskaders van Engeland en Frankrijk voor de hoofdstad van het Turksche rijk ten anker zouden liggen. » Hoeveel schepen do Dardanellen doorgovaren zijn , is van minder belang. Dit getal zal natuurlijk naar den cisch der omstandigheden vermeerderd of verminderd worden. Do hoofdzaak is het feit dat buitenlandsche oorlogsschepen in den Bosporus liggen, en dat alzoo van na af de door de verdragen gevestigde ordo van zaken verbroken is. » Het binnenloopen der vreemde oorlogsschepen is een te«-enhan"er van den overtogt der Russische troepen over den Pruth. Bij de bestaande verdragen was van den eenen kant bepaald dat geon buitenlandsch oorlogsschip in den Bosporus zou komen zoo lang de Porte niet in oorlog zou geraken ; van don anderen kant, dat de Pruth de naf uurlijke grenslinie van het Turksche grondgebied was. Er werd dan ook, gelijk men zich herinneren zal, in de protesten togen de bezetting derDonau-Vorstondommen gezegd dat de westersche mogendheden het regt zouden hebben dien stap te beantwoorden door hare zcemagt in den Bosporus te zenden. Tot nog toe hadden zij zich van eiken maatregel van die strekking onthouden. Thans gedrongen door den loop der gebeurtenissen en door het stormige jaargetijde, hebben ook zij hare positie geno«len. Van weerszijden staat men thans in eene afwachtende houding;■ en dit kan wel eenigen tijd aanhouden; want de tijd des jaars, die welhaast de verwijdering der Russische troepen uit de Vorstendommen vooreerst zal beletten, zal ook de Fransche en de Engelsche vloot nopen in den Bosporus te overwinteren. » De groote daling der prijzen aan de Londensche effectenbeurs moet ongetwijfeld aan deze nieuwe verwikkeling worden toegeschreven: de Engelsche 3 percents geconsolideerde rente staat thans op 92 per cent, en eene week geleden op 951/2. Wij zien echter nog geen grond voor eene zoo groote bezorgdheid. Immers de verschijning der vereenigde zeemagt voor Konstantinopel, strekt vooreerst en onmiddelijk tot verzekering der orde in de hoofdstad van Turkije, en niet tot beantwoording van den togt der Russen over den Pruth. Die tusschenkomst heeft nog steeds ten doel deu vrede in stand te houden, daar zij strekken moet om den Sultan te beschermen tegen eeno partij welke hem tot eene oorlogsverklaring wil dringen. Mogt de bezetting van Konstantinopel door den loop der gebeurtenissen noodzakelijk worden, dan zou zij eene zekere overeenkomst met de bezetting van Rome hebben. In beide gevallen zou de buitenlandsche krijgsmagt tusschen beide gekomen zijn om den vrede en de orde te handhaven en om aan de gevestigde gouvernementen de vrijheid van handelen terug te geven. Deze onpartijdige bescherming van den Paus en den Sultan is voorzeker een sterk bewijs van den vasten wil van al de gouvernementen om in vrede te blijven. Wanneer de Sultan niet langer onder de dwingelandij der volkshartstogten zal staan, zullen de onderhandelingen weder en, gelijk te hopen is, met het gewenschte gevolg voortgezet kunnen worden." — De Oesterreichische Correspondent, sprekende over de ontmoeting der beide Keizers in het kamp van Olmutz, roemt de eensgezindheid tusschen Rusland en Oostenrijk bestaande, ook ten aanzien der Turksche aangelegenheden. » Heeft Oostenrijks bemiddeling — zoo besluit het half-officiele blad zijne beschouwing — dusver niet tot de gewenschte uitkomst geleid, het is voorzeker niet aan Oostenrijk te wijten. Men mag verwachten dat de beide monarchen te Olmutz het lot der in Turkije gevestigde Christenen in ernstige overweging zullen nemen, hetgeen voor hen niet alleen een regt is, maar eeno heilige verpligting." — Een ander half-officieel Oostenrijksch blad , de Austria, zegt: »De voor den handel thans zoo nadeeligo toestand van den langs Sulina stroomenden Donau-mond heeft de opmerkzaamheid der handelswereld weder gevestigd op het plan om bij Kustendsché eene nieuwe communicatie tusschen de zee en den Donau te openen. Van Engelands zijde wordt hierover niet slechts in de dagbladen geschreven maar ook hand aan het werk geslagen. Twee Engelsche ingenieurs zijn op het terrein in stilte bezig met opnemingen voor een spoorwegplan; anderen verzamelen bouwstoffen tot uitwerking van het reeds vroeger geopperde plan eener kanalisatie. Welk dezer beide communicatie-middelen verkieslijk is. schijnt alzoo nog niet uitgemaakt to zijn."
---

NEDERLANDEN. 'sGravenhage, den 27' sten September 4853.
Eene commissie van leden der Eerste Kamer van de Staten-Generaal heeft gisteren namiddag het navolgende door die Kamer vastgestelde adres van antwoord op de Troonrede bij de opening der tegenwoordige zitting aan Zijne Majesteit den Koning aangeboden: Sire! Met levendige belangstelling heeft de Eerste Kamer der Staten- Generaal , na een kort tijdsverloop, Uwe Majesteit andermaal zien verschenen in het midden der Vertegenwoordiging van het Nederlandsche volk , dat steeds van de hartelijkste genegenheid en gehechtheid aan zijnen Koning treffende blijken geeft. Wij verblijden ons over het voortduren der goede verstandhouding van Uwe Regering met de overige Mogendheden, en schatten op hoogen prijs dat de uitbreiding van het vrije handelsverkeer ook door eene wijze staatkunde wordt bevorderd. Het gunstig getuigenis door Uwe Majesteit bij vernieuwing afgelegd omtrent de zee- en landmagt, werd door ons met genoegen vernomen. Wij waarderen de ondersteuning door onze zeemagt aan de nationale scheepvaart en aan het onderhouden van belangrijke betrekkingen buiten 's lands verleend. Wij achten het, voor zoover de middelen het toelaten, met Uwe Majesteit wenschelijk dat gepaste maatregelen worden genomen, om den graad van geoefendheid der landmagt te verhoogen. Wij beseffen levendig dat de welvaart van het Vaderland in naauw verband staat met den voorspoed der koloniën en bezittingen van het Rijk in andere werelddeelen, en verheugen ons daarom te meer, dat haar toestand in het algemeen gunstig mag worden genoemd. Onze wensch is, dat de rust in de binnenlanden van Sumatra niet verder gestoord en op Borneo hersteld zal worden, en dat de sporen der zware ramp, welke den Molukschen Archipel heeft getroffen, allengs mogen worden uitgewischt. erkennen wij met Uwe Majesteit de verschijnselen van welvaart, die zich in den huishoudelijken toestand van het Rijk voordoen. Eene afdoende verbetering van den staat onzer rivieren wordt door ons op hoogen prijs gesteld. Wij verblijden ons in de ontwikkeling van landbouw en nijverheid en in alles wat eene verbeterde en versnelde gemeenschap zoo binnen 's lands als met hot buitenland kan bevorderen. Wij juichen den ondernemingsgeest der ingezetenen toe, die thans een meer dan gewoon voedsel vindt in den aanleg van nieuwe werken en in do gunstige uitkomsten, welke de reeds tot stand gebragte opleveren. Het v.oo grootsche werk der volbragte droogmaking van het Haarlemmermeer wekt ook onze onverdeelde belangstelling. Wij hopon dat de maatregelen door de Regering ten aanzien van den invoer der eerste levensbehoeften genomen, zullen medewerken om overdreven duurte te verhoeden: en wij vleijen ons dat de uitbreiding van handel, fabriekwezen, scheepvaart en scheepsbouw ook het hare zal toebrengen, om het volksbestaan te schragen en de volkswelvaart te verhoogen. De gunstige staat, waarin de openbare geldmiddelen verkeeren, wordt door ons met voldoening waargenomen. Hebhen onvoorziene omstandigheden de uitvoering der wet tot rentevermindering belet, het zal ons hoogst aangenaam zijn nieuwe voorstellen tot verligting van een drukkenden rentelast te ontvangen. Wij hechten groot gewigt aan het vertrouwen van Uwe Majesteit, dat deze zitting de gelegenheid zal schenken om belangrijke onderwerpen van wetgeving tot afdoening te brengen en herhalen onzen ernstigen wensch, dat de ontwerpen van wet, wier indiening do Grondwet voorschrijft, en die welke het belang des Vaderlands eischt, door Uwe Regering met onafgebroken zorg zullen worden voorbereid. Do Eerste Kamer gevoelt innig dat het welzijn van het dierbaar Vaderland in vele opzigten afhangt van hetgeen Uwe Majesteit in gemeen overleg met de Staten-Generaal ook in deze zitting zal besluiten. Moge de Allerhoogste tot dat gewenschte doel onze eendragtige pogingen leiden en zegenen. Door Zijne Majesteit dan Koning is op dit Adres het volgende geantwoord : Mijne Heeren! Ik verzoek U aan de Kamer uit Mijn naam dank te zeggen voor dit adres van antwoord. Het doet mij vertrouwen, dat Ik bij de Kamer medewerking zal blijven ondervinden voor alles, wat het welzijn des Vaderlands kan bevorderen.
Bij Zijner Majesteits besluit van den 21sten September 1853, n°. 92) is de heer R. G. Barnwell erkend als consul der Vereenigde Staten van Amerika voor Amsterdam en voor zoodanige plaatsen als nader bij dia gemeente gelegen zijn, dan bij de verblijfplaats van eenigen anderen consul of vice-consul van genoemd gemeenebest in het Koningrijk der Nederlanden.
Bij Koninklijk besluit van den 17den September 1853, n°. 113, h aan C. Brouè'rius van Nidek, 2den luitenant der infanterie by het leger in Oost-Indie, thans met verlof hier te lande, op het daartoe doorhem gedaan verzoek, verleend een eervol ontslag uit Zr. Ms. militaire dienst onder toekenning van pensioen en vergunning tot het blijven dragen van do activiteits-uniform van het wapen, waarbij hjj laatst heeft gediend.
---

MINISTERIE VAN BINNENLANDSCHE ZAKEN.
Door de Commissie, belast met het vervaardigen eener geologische kaart en beschrijving van Nederland, is ten dienste van die beschrijving een aantal voorwerpen in het Paveljoen te Haarlem verzameld. Die verzameling wordt, te beginnen met don 4den October aanstaande t voor het publiek ter bezigtiging opengesteld, des Dingsdags en des Zaturdags van 12 tot 4 ure. De catalogus, die tevens eene handleiding voor de bszigtigers bevat, kost 50 cents. Toegangkaartjes zijn kosteloos te verkrijgen bij den heer Werdmüller von Elgg, aan do voorzijde van het Paveljoen.
---

