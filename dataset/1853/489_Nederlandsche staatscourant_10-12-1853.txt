NEDERLANDEN.
Bij Koninklijk besluit van den 6den December 1853, n°. 75, is benoemd tot secretaris van de Algemeene Rekenkamer, in plaats van den heer J. A. de Viscli Eijbergen, overleden, de beer D. F. van Hoogenhuijze, thans hoofdambtenaar met den personelen titel van referendaris bij hetzelve collegie.
---

BUITENLANDSCHE BERIGTEN. TURKIJE.
De half-officiele Oesterreiehische Correspondenz bevat in haar nommer van den 7den dezer, volgens een telegraphisch berigt, een artikel hetwelk 'strekt tot bevestiging van het berigt eener gezamenlijke diplomatieke tusschenkomst van Engeland, Frankrijk, Oostenrijk en Pruissen in het Turksch-Russische geschil. De Londensche Times betoogt in zijn nommer van jl. Woensdag, dat het Oostersche vraagstuk door de ten laatste bepaaldelijk tot stand gekomen overeenstemming der vier mogendheden, van veel minder gevaarlijken aard geworden is, en dat de voorname gevaren waarmede de voortduring van het geschil Europa bedreigde, inzonderheid het gevaar van een algemeenen oorlog, thans niet meer te vreezen zijn. Zoolang Groot-Britannie, Frankrijk, Oostenrijk en Pruissen vastberaden zamenwerken tot de regeling der geschilpunten op vooraf vastgestelde grondslagen, is het geheel onwaarschijnlijk, zegt do Times, dat de algemeene veiligheid on rust van Europa wezenlijk gestoord worden. Verder betoogt het Londensche blad dat de tegenwoordige omstandigheden eene zeer gunstige gelegenheid opleveren om de gansche orde van zaken in het Oosten te regelen op een nieuwen en voor Europa's belang en rust beteren voet. Inzonderheid wenscht de Times dat de afzonderlijke en heimelijke invloed van Europesche gouvernementen op de leiding der Turksche aangelegenheden, voortaan vervangen worde door den openlijk en gezamenlijk werkenden invloed van Europa; dat de Christenen in Turkije onder Europesche bescherming geplaatst, en de Turksche wateren voor de scheepvaart van alle volken opengesteld worden. Uit Weenen wordt gemeld dat volgens een berigt uit Bucharest van den 3den dezer de Russische troepen de winterkwartieren begonnen te betrekken, zoodat er, naar het scheen, vooreerst geene nieuwe krij<"3-bewegingen te wachten waren.
---

FRANKRIJK.
Eergisteren is te Parijs het standbeeld van den maarschalk Ney onthuld, op de eigen plek alwaar hij 38 jaren geleden van wege de restauratieregering krachtens een regterlijk vonnis gefusilleerd is. De prins Napoleon Bonaparte, de aartsbisschop van Parijs, de ministers en andere hooggeplaatste personen woonden de plegtigheid bij. Toen het beeld van het omhulsel ontdaan was, hield de minister van oorlog eene korte rede: thans , zeide h\j, werd de dappere der dapperen , gelijk Ney door Keizer Napoleon I genoemd was, in zijne eer hersteld ; want hij ' had, gelijk alle groote mannen, het regt om naar zijne verdiensten en niet naar zijne afdwalingen te worden beoordeeld. Vervolgens sprak de heer Dupin, een der staatslieden die onder de Julij-monarchie en het republikeinsche bewind op den voorgrond stonden. Hij herinnerde dat hij in het regtsgeding tegen Ney als diens verdediger voor het geregtshof was opgetreden; hij zeide, thans nog overtuigd te zijn dat het doodvonnis niet regt vaardig, niet wettig en niet regelmatig geveld was; hij besloot aldus: »De reactie heeft Ney omgebragt; zij heeft Frankrijk van dien sterken arm beroofd. Ney was het slagtoffer van den onverzoenlijken haat eener antinationale partij Hij was een zoenoffer voor den krijgsroem des Keizerrijks. In hem werd de driekleurige vlag ten offer gebragt aan de witte vlag. Voor den neef van Napoleon bleef het bewaard, die wandaad van een heilloos tijdvak weder goed te maken, en een eereteeken voor den held te stichten op de plaats zelve waar het slagtoffer viel. Eere , onvergankelijke eere zij hun die in de worsteling der burgertwisten gevallen zijnde, herrijzen, gelijk de maarschalk Ney, met eene stralenkroon van glorie op het hoofd, onder het gejuich hunner medeburgers en de goedkeurende kreten der nakomelingschap." — De Moniteur geeft een berigt omtrent de kolonisatie van Zwitserscha huisgezinnen in Algerie, waaruit blijkt dat zij met kracht en vertrouwen op een goeden uitslag doorgezet wordt door de particuliere maatschappij in Zwitserland, die ze met de ondersteuning van het Fransche gouvernement ondernomen heeft. — Aan de Parijsche effectenbeurs is gisteren, Donderdag , volgens een telegraphisch berigt, de aanmerkelijke rijzing der beide voorgaande dagen door een geringen achteruitgang gevolgd., — Men verzekert, zegt de Constitutionnel, dat de nieuwe Fransche gezant te Konstantinopel 2500 buksen van het beste Fransche model derwaarts medegenomen en aan de Porte ten geschenke aangeboden heeft, uit erkentenis voor de onbekrompenheid waarmede de Porte weigerde betaling of schadevergoeding aan te nemen voor de herstellingen die een Fransen oorlogsschip onlangs te Konstantinopel ondergaan had. — Te Parijs wordt het brood sedert eenïgen tijd, gelijk men weet, ingevolge een bevel van den Keizer, verkocht beneden den prijs dien de duurte van het meel volgens de bestaande verordeningen zou medebrengen. Voor het verschil worden de bakkers van stadswege schadeloos gesteld; de thans uitgekeerde vergoeding over de tweede helft van October beloopt niet minder dan 619,000 fr.; daar het verschil acht centimes op elk pond brood bedraagt, blijkt uit die som dat er in de tweede helft van October te Parijs dagelijks gemiddeld 515,833 kilog. brood verbruikt is, dat is 35,833 kil. meer dan in de eerste helft van October, welke ook reeds, in vergelijking met de beide voorafgegane weken, eene vermeerdering der consumtie had opgeleverd. —- De bisschoppen van Orleans , Montpellier en Soissons hebben openbare gebeden en eene inzameling van giften verordend ten behoeve van den aartsbisschop van Freiburg en zijne geestelijken.
---

ZWEDEN en NOORWEGEN.
In verband met de rede waarmede de zitting der wetgevende kamers van Zweden dezer dagen door den Koning geopend is (zie ons nommer van den 6den dezer), deelt een half-officieel Zweedsch dagblad, de Svenska Tidning, berigten mede omtrent de militaire toerustingen van Rusland in Finland. Riga en Reval hebben eene bezetting ontvangen van 12,000 grenadiers van het keurcorps, en de legermagt in Finland is van de gewone sterkte van 12,000 man gebragt op 28,000 man, waarvan 8900 gelegerd zijn te Bomarsund, op het eiland Aland tegenover Stockholm. Te Helsingfors zijn 10,000 zeelieden vereenigd, en negen linieschepen zijn voor dien post bestemd, opdat zij eerder zouden kunnen in zee steken dan het ijs in de haven van Kronstadt zou veroorloven. Naar verder gemeld wordt, kwam niet lang geleden een Russisch oorlogsschip voor eene noodhaven die door het Zweedsche gouvernement op de zuidkust van Gothland wordt aangelegd; het maakte noodseinen, liep de haven binnen en deed aanzoek om mondbehoeften tot aanvulling van zijn gansch uitgeputten voorraad. Het overige van den dag besteedde het oorlogsschip tot het doen van peilingen enz., en den volgenden ochtend, toen de gevraagde levensmiddelen gebragt werden, was het verdwenen.
---

AMERIKA.
Volgens de tijdingen uit New-York van den SGsten November jl. , was aan de graanmarkt aldaar weder meer vraag naar meel en maïs ; terwijl de markt van tarwe ruim voorzien en de prijs van dit graan niet veranderd was. ' Den 25sten was te Washington eene kabinetsvergadering gehouden waarin het ontwerp van de boodschap des President» aan het congres, ten eerste male was gelezen. Intusschen liepen er reeds vele geruchten omtrent den inhoud van dat stuk , welke daarin overeenkomen dat het over de 'aanhechting van Cuba en andere vraagstukken der buitenlandsche staatkunde in een echt Noord-Amerikaanschen geest - spreken en gezegden bevatten zal die in Europa groote ergernis moeten baren. De vertegenwoordiger der Vereenigde Staten in Brazilië heeft met de regering van dat land een verdrag aangegaan waarbij aan de Vereenigde Staten het regt van vrije scheepvaart op de Amazonen-rivier verzekerd wordt. Reeds vroeger was van de regering van Peru hetzelfde regt bedongen voor dat gedeelte der rivier hetwelk over Peruaansch grondgebied loopt. — De Spaansche gezant te Mexico, welke die stad verlaten had wegens eene oneenigheid met het gouvernement van den President Santa Anna, is volgens de jongste berigten uit Mexico, tevreden gesteld en op zijnen post teruggekeerd. — Van de zijde der regering van Peru is (zie ons vorig nommer) bekend gemaakt dat de nog op de Chincha-eilanden aanwezige hoeveelheid guano omstreeks vijf en twintig millioen tonnen bedraagt. Eenegrootelijks verschillende opgave is thans vanwege het Britsche gouvernement openbaar gemaakt omtrent dat punt, hetwelk van belang is voor de Britsche scheepvaart en voor de houders van Peruaansche staatsschuld, waarvan de interest grootendeels betaald wordt uit de opbregst van den guano , dien het Peruaansche gouvernement uitsluitend verkoopt. Volgens de Britsche opgave bevatten de Chincha-eilanden thans niet meer dan omstreeks 8,600,000 ton guano, en zal de hoeveelheid die voor de Engelsche markt bruikbaar is, binnen acht of negen jaren uitgeput zijn. Verder blijkt nit die opgave dat er vooral Chinesche arbeiders gebezigd werden lot het graven van den guano, en dat er in Augustus jl. niet minder dan honderd schepen, meeren deels NoordAmerikaansche, b\j de Chinchaeilanden in lading lagen. ENGELAND. Volgens telegraphische berigten was de Londensehe effectenbeurs gisteren, Donderdag, nog in de gunstige stemming die sedert eenige dagen den prijs der voornaamste fondsen aldaar heeft doen rijzen en die mede bewerkt werd door de verlevendigde hoojf op eene schikking van het Turksch-Russische geschil. — Op 's rijks werf te Portsmouth hebben twee Russische oorlogsschepen, de Aurora en de Navarino, dezer dagen groote herstellingen ondergaan. Het baart onder het Engelsche publiek niet weinig opzien dat Rusland schepen ter herstelling naar Engelandzendt op eenen tijd dat het behoud van den wereldvrede onzeker is. De Times gaat zoo ver, die Russische oorlogsschepen voor te stellen als spionnen, en zegt dat, zoo de Russen daardoor bekend geworden zijn met de groote hulpmiddelen der Engelsche zeemagt, Engeland van zijnen kant heeft kunnen zien hoe slechte schepen er in de Russische vloot zijn. — Den 6den dezer is te Londen de halfjaarlijksche vergadering gehouden van aandeelhouders van de Peninsular and Oriental Company, de magtige maatschappij die met het overbrengen der Indische landpost belast is. Er werd besloten tot de uitkeering van een dividend van drie per cent over het afgeloopen half jaar. Uit het door het bestuur uitgebragte verslag bleek dat de maatschappij, bij de vermeerdering en uitbreiding harer diensten met den aanvang dezes jaars, groote bezwaren heeft ondervonden-door de duurteder steenkolen en der seheepsvracht, waardoor het zeer moeijelijk werd op al de stapelplaatsen in Indie en Australië een genoegzamen voorraad brandstof te vereenigen. Met niet geringe opoffering en inspanning is zij deze bezwaren te boven gekomen en in staat geweest te voldoen aan al hare verpligtingen jegens het Britsehe gouvernement en het publiek; waartoe ook het Nederlandsch-Indische bewind bijdroeg door het afstaan eener aanmerkelijke hoeveelheid steenkolen. De ongemeen groote uitvoer in de laatste zes maanden van zilver naar China, hetwelk meestal met de stoombooten der maatschappij verzonden is, heeft haar eene aanzienlijke en onverwachte inkomst opgeleverd. Daar in Australië eene maandelijksche, in stede van eene twecmaandelijksche dienst op Indie gewenscht wordt, heeft de maatschappij aan het Britsehe gouvernement verklaard tot die verandering bereid te zijn, indien daaraan aannemelijke voorwaarden en eene redelijke tegemoetkoming in de kosten verbonden werden; intusschen heeft het bestuur der maatschappij besloten voor de dienst tusschen Australië en Indie voortaan grooter en krachtiger stoombooten te Bezigen dan tot nog toe. Ten einde de dienst der maatschappij minder afhankelijk zou zijn van den toevoer van steenkolen uit Engeland , heeft het bestuur twee stoombooten aangekocht die alleen zullen dienen om van Borneo en andere plaatsen in de Oost-Indische zeeën steenkolen voor de stapelplaatsen der maatschappij aan te voeren. De scheepsmagt der maatschappij, eenige bijkans voltooide bodems medegerekend, bedraagt thans 65,185 ton, met 15,610 paardenkrachten.
---

