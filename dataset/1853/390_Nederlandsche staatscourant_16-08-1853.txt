ITALIE.
De staatsbegrooting van den Kerkelijken Staat is door den Paus vast. gesteld op 62,080,119 francs inkomsten en 68,107,761 fr. uitgaven. In het ontwerp van den minister van finantien waren de inkomsten op 63,103,653 francs gesteld en de uitgaven op 72,673,613 francs. De vermindering dezer beide cijfers is het gevolg der beraadslaging van de consulta of het raadgevende collegie voor de fmantiele aangelegenheden, welks leden, gelijk men weet, door den Paus gekozen worden uit drietallen die door de provinciale besturen worden voorgedragen. Het tekort zal nog 6,026,942 francs bedragen. Onder de uitgaven is eene som van 24,625,389 francs voor de rente der staatsschuld; eene vrucht voor een aanmerkelijk deel van de revolutie.
---

DUITSCHLAND.
Het WurtembergschS regeringsblad van den 9den dezer bevat eene bekendmaking van den Koninklijken Katholijken kerkeraad, waarbij geestelijken die in of vóór het jaar 1850 de priesterwijding hebben ontvangen en eene aanstelling in eene Wurtcmbergsche kerkgemeente verlangen, opgeroepen worden om in October aanstaande voor het gemelde staatscollegie een vergelijkend examen te ondergaan. Men weet dat de bisschoppen der Bovenrhijnsche kerkprovincie het uitsluitend regt der Kerk staande houden om te onderzoeken wie bekwaam en geschikt voor hare dienst zijn, en dat het gezag van den opperkerkeraad een ander geschilpunt is tusschen de prelaten en het staatsgezag. Wie dat examen wil ondergaan, moet zich vóór den lOden September aanmelden. Het zal alzoo spoedig blijken, of' de jonge geestelijken aan hunne kerkelijke overheden gehoorzamen en de geldelijke voordeden die de Staat hun.aanbiedt, opofferen zullen. De opperkerkeraad, in wiens naam die bekendmaking uitgevaardigd is, bestaat deels uit geestelijken. — De Deutsche Voücshalle, het hoofdorgaan der ultramontaansche jsartlj in Duïtschland, berigt het volgende: » Het pauselyke breve over de gemengde huwelijken, waarvan de Duitsche dagbladen zoo veel hebben gesproken, heeft gansch niet bestaan. Het was een misverstand; in de daad is slechts een schrijven van woge den Roomschen Stoel aan den bisschop van Trier gerigt tot beantwoording van eenige door hem gedane vragen. Het misverstand is, ingevolge eener aanvrage van verscheiden Duitsche bisschoppen, thans naar wensch opgehelderd. Toen de Pruissische gezant dezer dagen van Rome met verlof naar Berlijn vertrok, heeft hij eene verklaring daaromtrent medegenomen, alsmede omtrent de van staatswege in Pruissen aan de Kathohjke Kerk toegezegde vaste inkomsten : de Paus schijnt thans niet voornemens bezwaren in te brengen tegen de wijze waarop aan die toezegging in Westphalen en in Rhijn-Pruissen gevolg is gegeven." — Men herinnert zich dat onlangs te Smyrna een uitgeweken Hongaar , de heer Koszta, die met een Noord-Amerikaanschen reispas op het hem ontzegde Turksche grondgebied was teruggekomen, door den Oostcnrijkschen consul gevat maar aan dezen door de dreiginde tusschenkomst van den Noord-Amerikaanschen consul ontrukt is. Aan het Journal de Francfort wordt thans uit Weenen het volgende geschreven: » Eerst verblind door de valsche mensehlievendheid, die de uitgewekenen , of liever de voorposten van de legerscharen der revolutie, steeds aanmoedigt om de regtmatigo strengheid der wetten van hun geboorteland te tarten, is men weldra, in Frankrijk gelijk in Engeland en in Duitschland, opmerkzaam geworden op de politieke beduidenis van het gedrag, hetwelk de zaakgelastigde der Vereenigde Staten bij de Porte , de Noord-Amerikaansche consul te Smyrna, en de bevelhebber van een destijds aldaar liggend Noord-Amerikaansch oorlogsschip gehouden hebben in de zaak van Koszta. Men heeft daarin eene eerste poging gezien van het Kapitool des nieuwen tijds, om gevolg te geven aan de leer van Monroo, welke thans door den eersten staatsdienaar van de groote republiek der nieuwe wereld wordt voorgestaan. In de daad, terwijl Noord-Amerika aanstalten maakt om van de zijde der Stille Zuidzee tegen Europa op te rukken, zendt het tevens partijgangers af, om het van eene andere zijde te bestoken. » De Oostenrijksche minister van buitenlandsche zaken heeft reeds eene memorie over de aangelegenheid van Koszta opgesteld, welke aan de overige gouvernementen zal worden medegedeeld en hen zal inlichten omtrent de bedenkelijke strekking der zware inbreuk op het zeeregt van Europa, gepleegd door hen die gereed stonden de vuurmonden van een Noord-Amerikaansch oorlogsschip in vredestijd in eene onzijdige haven tegen een handelsvaartuig van eene andere natie te bezigen." — De Duitsche Bondsvergadering heeft den Uden dezer hare laatste zitting gehouden voor de vacantie, die dit jaar tot den 27sten October zal aanhouden. — De ministeriele Berlynsche Zeit bevestigt het berigt dat Pruissen de diplomatieke betrekking met het groot-hertogdom Hessen afgebroken heeft. De reden daarvan is nog niet juist bekend.
---

NEDERLANDEN.
Bij besluit van den 13den Augustus jl., n°. 69, heeft Zijne Majesteit goedgevonden te benoemen tot heemraad van den polder Oud Heinenoord , provincie Zuidholland, den heer J. Konijnendijk. Bij Zijner Majesteits besluiten vanden 12den Augustus 1853, n°. 85, 86 en 88, zijn benoemd: tot griffier bij het kantongeregt te IJsselstein, mr. W. L. K. A. Gey van Pittius, advocaat te Breda; tot plaatsvervangend kantonregter te Dokkum, mr. E. Jongsma, advocaat en burgemeester der gemeente Dokkum ; tot plaatsvervangend kantonregter te Goes, mr. J. G. ab Utrecht Dresselhuis, advocaat aldaar; tot plaatsvervangend kantonregter te Zierikzee, jhr. mr. C. de Jonge, procureur bij de arrondissements-regtbank aldaar ; en tot plaatsvervangend kantonregter te Brouwershaven, mr. J. Molenburgh, advocaat te Zonnemaire. Bij Zijner Majesteits besluiten van den 12den Augustus 1853, n°. 87, 89, 90 en 91, is, op daartoe ingediende verzoeken, eervol ontslag verleend aan: mr. J. F. J. van Valkenburg, als plaatsvervangend kantonregter te Haarlem; jhr. mr. F. F. Halfwassenaer van Onsenoort, als regter in de arrondissements-regtbank te Eindhoven; mr. J. B. G. P. Cau, als kantonregter te Leyden; en J. ScJieltema, als plaatsvervangend kantonregter te Hol werd. Bij Koninklijk besluit van den 12den Augustus 1853, n°. 77, zijn bij het Munt-c ollegie bevorderd : tot commies , de heer jhr. mr. M. M. van Asch van Wijck , thans adjunct-commies; tot lsten klerk, de heer H. Wagener, thans 2de klerk.
---

BUITENLANDSCHE BERIGTEN. TURKIJE.
in ac naii-omcieie jraryscne jrairie van aen löaen aezer leest men het volgende: » Eene heden morgen uit Triest ontvangen telegraphische depêche brengt ons belangrijke berigten. De te Weenen namens de vier mogendheden die het verdrag van 1841 onderteekend hebben, vastgestelde nota betreffende het Turksch-Russisch geschil, wordt door de Porte in haar geheel en zonder eenige wijziging aangenomen. Deze aanneming is geschied in uitdrukkingen van uitstekende hoffelijkheid, en gaat vergezeld van betuigingen van opregte vriendschap van de zijde der Porte. Uit een ligt te begrijpen gevoel van voegzaamheid wil de Porte den buitengewonen gezant die aan den Czar de toetreding des Sultans zal overbrengen, eerst doen vertrekken zoodra de Russische troepen bevel zullen hebben ontvangen om het bezette Turksche grondgebied te ontruimen. Daar des Sultans wensch geheel overeenstemt met de verklaringen der Engelsche en der Fransche regering, kan er geen hindernis meer bestaan tegen de definitive en vreedzame beslechting van het geschil , welke door de bovenstaande depêche wordt verkondigd." Omtrent de alsnu door Rusland en door de Porte beide aangenomen nota, deelt het Journal des Débats iets naders mede. » Eigenlijk bestaat tusschen dit ontwerp — zegt het genoemde dagblad — on het door de Porte verworpen Russisch ultimatum geen wezenlijk verschil. Het bevat nagenoeg dezelfde beschikkingen; maar zij zijn eenvoudiger en korter uitgedrukt; de voorafspraak is weggelaten ; er wordt niet langer op do zending van den vorst Mentschikoff gewezen. De beide souvcreinen, zoo wordt in het ontwerp gezegd, hebben zich onderling verstaan, geleid door een en hetzelfde gevoel van welwillendheid en billijkheid jegens de Grieksch-Chrïstelijke bevolking; Keizer Nikolaas heeft aan den Sultan Abdul-Medschid te kennen gegeven wat hij ten gunste der Grieksche Christenen wenschte en hoopte te verkrijgen; de Sultan heeft boreidvaardig aan die wenschen voldaan; en dien ten gevolge worden door den Turkschen minister van buitenlandsche zaken namens zynen Souverein de in de nota bevatte beschikkingen voorgesteld. De wyze waarop in het ontwerp over de beide souvereinen gesproken wordt, is even voegzaam en waardig. h Er wordt gewaagd van de 'verdragen van Kuinardsché en Adrïanopel, van het grootheerlijk bevelschrift waarbij laatstelijk de vrijdommen en voorregten der Christenen in Turkije zijn bevestigd, alsmede van de bevelschriften waarbij onlangs de aangelegenheid der gewijde oorden van Palestina is geregeld. De Porte waarborgt voor altijd die voorregten en vrijdommen ;zij zullen niet beperkt of verminderd mogen worden dan nadat de Sultan zich daarover met den Keizer van Busland zal hebben verstaan; en aangaande de gewijde oorden zal in de bestaande verordeningen geene verandering kunnen worden gemaakt dan met toestemming van den Czar en van den Keizer van Frankrijk. » Dozo nota zal van Turkije alleen uitgaan; zij gewaagt niet van eenige tusschenkomst der andere mogendheden ; en er bestaat geen grond om te verwachten dat zij gevolgd zal worden door een verdrag strekkende tot aanvulling der verdragsbepalingen van 1841. » Van de ontruiming der Donau-vorstendommen wordt niet gewaagd; maar het is bij niemand twijfelachtig dat de definitive overreiking der nota onverwijld gevolgd zal worden door de terugroeping der Russische troepen. Dit spreekt van zelf' na de zoo stellige verklaring van Rusland » dat het die gewesten alleen bezet hield om een stoffelijk onderpand te hebben in afwachting der zedelijke voldoening die het van Turkije had gevraagd." " In de Parijsche Patrie leest men: » Een schrijven uit St. Petersburg van den sden dezer berigt, dat sedert den lsten Augustus de beweging der Russische troepen in de Vorstendommen gestaakt was. Den vorigen dag was een koerier met depêches uit St. Petersburg naar den over die troepen bevel voerenden generaal gezonden; daarin werd hem, naar men verzekert, bevel gegeven om geene verdere stappen tot inbezitneming des lands te doen." — Thans is de_ tekst bekend geworden eener depêche van den Russischen rijkskanselier aan den Russischen consul-generaal te Bucharest van den 3den Junij (oude stijl) waarin gezegd wordt: » De bezetting der Donau-vorstendommen door onze troepen zal in de bestaande orde van zaken ten opzigto van het burgerlijk bestuur geene verandering te weeg brengem Doch de betrekkingen der beide vorsten met het Turksche ministerie moeten noodwendig ophouden met den dag waarop onze troepen het land bezetten en waarop de werking van het gezag des opperheers tijdelijk geheel wordt opgeheven. Een ander gevolg van dezen staat van zaken zal zijn dat de uitbetaling der schatting, welke de beide gewesten aan de Porte opbrengen moeten, gestaakt wordt. De geldsommen welke daarvoor op dezelfde wijze als tot nog toe , moeten geïnd worden, moeten ter beschikking blijven van de Keizerlijke regering, die zich voorbehoudt daarvan gebruik te maken zoo als zij best zal achten." Hierop is den 25sten Julij door de Porte aan .de Hospodars bevel gezonden om » voorloopig het land te verlaten alwaar de uitoefening van het regtmatig gezag onmogelijk is gemaakt"; wordende zij met strenge maatregelen bedreigd indien zij niet mogten gehoorzamen aan dit bevel. Volgens een berigt uit Bucharest van den Oden dezer , heeft de Hospodar van Wallachije verklaard te zullen voldoen aan het dringend verzoek van den rijksraad van Wallachije om in de tegenwoordige "ernstige tijdsomstandigheden het land niet te verlaten, maar voor het behoud der orde en voor den geregelden gang des bestuurs te blijven zorgen. — Het Journal de Constanlinople van den 29sten Julij deelt de adressen mede waarin de Armenisch-katholijke en de Protestantsche kerkgemeenten aan de Porte haren dank hebben betuigd voor de ook ten haren behoeve gemaakte beschikkingen van den jongsten grootheerlijken flrman tot bevestiging van de voorregten en vrijdommen der niet Mohamedaansche bevolking van Turkije. Reeds vroeger had de Porte dankadressen deswege van de Grieksche en de Israëlitische gemeenten ontvangen.
---

