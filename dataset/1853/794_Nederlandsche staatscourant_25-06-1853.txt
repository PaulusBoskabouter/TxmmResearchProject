NEDERLANDEN.
Bij Zijner Majesteits besluit van den 23sten dezer, n°. 64, is ingewilligd het verlangen van jhr. mr. W. Boreel van Hogelanden, om, uit hoofde zijner betrekking van President der Tweede Kamer van de Staten-Generaal, te worden ontslagen van die van voorzitter deicommissie, belast met het afnemen van het examen van hen die als attaché bij het Nederlandsche corps diplomatique wenschen in aanmerking te komen, en is tevens het laatstgemeld voorzitterschap opgedragen aan den heer mr. L. N. graaf van Randwijck, oud-minister van Buitenlandsche Zaken. Bij besluit van den 23ston Junij jl., n°. 44, heeft Zijne Majesteit goedgevonden P. Willig eervol te ontslaan als burgemeester van Oudendijk , en te benoemen tot burgemeester van Oudendijk, Beets en Schardam G. 11. Bast. Bij besluit van dezelfde dagteekening, n°. 45, heeft Zijne Majesteit goedgevonden: 1». eervol ontslag te verleenen: aan J. Risseeuw, als burgemeester der gemeente Retranchemcnt; aan J. du Bois, als burgemeester der gemeente Nieuwvliet; aan F. B. Quataert, als burgemeester der gemeente Heille ; aan P. de Bruijne, als burgemeester der gemeente St. Anna ter Muiden, en aan A. Bruinooge, als burgemeester der gemeente Waterlandkerkje ; 2°. te benoemen tot burgemeester : van Breskens , A. Luteijn ; van Cadzand en Retranchement, M. Scheele ; van Groede en Nieuwvliet, M. Mazure; van Heille en St. Anna ter Muiden, Ph. F. Hennequin, ten einde die betrekking met die van burgemeester van Sluis te vereenigen ; van Oostburg, F. L. Benteijn ; van Schcoiidïjke , A. de Hulster ; van Waterlandkerkje, D. Be kaar, ten einde die betrekking met die van burgemeester van Hoofdplaat en IJzendijkc te vereenigen. Bij besluit van dezelfde dagteekening, n°. 46, heeft Zijne Majesteit goedgevonden: I°. eervol te ontslaan de burgemeesters der gemeenten: Egmond aan Zee, P. Nierop -, Bermebroek, J. van Lilh; Schoten, mr. H. Geerlings Cz.; de beide Noordwijken, mr. K. J. C. Stakman Bosse; en 2°. te benoemen tot burgemeester: van Egmond aan Zeo, S. C. S. Holland, ten einde die betrokking te vereenden mot die van burgemeester van Egmond Binnen, Bergen en Wimmenum; van Sloten,' P. J. Schuijt; van Bermebroek, mr. M. S. F. de Moraaz Imans, ten einde die betrekking te vcreeriigèn met die van burgemeester van Heemstede; van Spaarndam en Schoten, G. van Egmond; van den Helder, mr. K. J. C. Stakman Bosse. Bij besluit van dezelfde dagteekening, n°. 47, heeft Z. M. goedgevonden aan L. Knappert, op zijn verzoek, eervol ontslag te verleenen als burgemeester der gemeente Vlaardinger Ambacht en Zoutevecn. Bii besluit van dezelfde dagteekening, n°. 48, heeft Z. M. goedgevonden te benoemen tot burgemeester van de navolgende gemeenten, in afwachting van hetgeen omtrent hare vereeniging met andere nader zal worden bepaald : van Berkenrode, mr. M. S. F. de Moraaz Imans ; van Haarlemmerliede, jhr. H. G. Barnaart; van Houtrijk en Polanen, G. A. de Geus ,van Petten, T. van Asperen; van Rietwijkeroord, mr. B. J. F. Marais; van Spaarnwoudc, F. H. Kleine, en van Zuid-Schalkwijk J. L. van der Buren. Bij Zijner Majesteits besluiten van den 17den Junij 1853, n°. 61 62 en 63, zijn benoemd: tot plaatsvervangend kantonregter te Grave, J. A. Walter, koopman aldaar; tot kantonregter te Hoogezand, mr. J. Offerhaus, thans burgemeester der gemeente Uithuizen; en tot regter-plaatsvervanger in de arrondissements-regtbank te Amsterdam, mr. B. J. Ploos van Amstel, advocaat aldaar. Bij Zijner Majesteits besluit van den 21sten Junij 1853, n°. 89, is benoemd tot notaris te Delfshaven J. van Eek, candidaat-notaris te Rotterdam.
Bij Zijner Majesteits besluit van den 17den Junij jl., n°. 47, is aan den heer J. F. Asma, predikant bij de Hervormde gemeente te Schiedam, op zijn verzoek het emeritaat verleend, salvo honore. Zijne Majesteit heeft bij besluit van den 21sten Junij 1853, n°. 94, goedgevonden den kapitein D. Voogt, van het instructie-bataillon, te benoemen tot ridder der orde van den Nederlandschen Leeuw.
---

ZWITSERLAND.
De Frankfurter Post-Zeitung berigt uit Bern van den 20sten Junij : » De Oostenrijksche zaakgelastigde bij het Zwitsersche eedgenootschap, "•raaf Karnickj , zal den 4den of sden Julij alhier terugkomen. Tegen het beo-in der volgende maand zullen ook die politieke vlugtelingen, wier uitdrijving het Weener kabinet verlangd heeft, het kanton Tessin en gedeeltelijk zelfs Zwitserland verlaten hebben. Kort na den terugkeer van den zaakgelastigde op zijnen post zal de afsluiting der grenzen een einde nemen en de vriendnabuurlijke betrekking, gelijk die vóór den 6den Februarij jl. bestond , hersteld worden. Uit Tessin verneemt men dat nu reeds de afsluitingsmaatregelen aan de grenzen niet meer zoo streng worden gehandhaafd als vroeger."
---

SPANJE.
Terwijl het Spaansche ministerie nog steeds onvolledig was, en de departementen van buitenlandsche zaken en openbare werken voorloopig aan andere ministers had opgedragen, heeft het een zijner Voornaamste leden verloren. Volgens de berigten uit Madrid van den 20sten dezer, heeft de minister van finantien, de heer Bermudez de Castro, zijn ontslag genomen. Hij werd beschouwd als de voorstander van liberale begrippen in den ministerraad, en had reeds eenige besluiten genomen die op eene doortastende hervorming van het finantieel beheer en van de tariefwetgeving hoop gaven.
---

FRANKRIJK.
Een der onafhankelijke Parijsche dagbladen, la Presse, zegt dat het besluit waarbij het ministerie van rijks-politie opgeheven wordt als by de thans weder heerschende rust en veiligheid niet meer noodig zijnde, een eind moet maken aan de geruchten van eene zamenzwering, die onlangs ontdekt zou zijn en de aanleiding zou hebben gegeven tot de talrijke inhechtenisnemingen welke te Parijs dezer dagen hebben plaats gehad. Een ander blad ziet in de opheffing van het ministerie van politie een blijk dat het gouvernement oordeelt aan de ingezetenen in het algemeen en inzonderheid aan de drukpers voortaan meer vrijheid te kunnen geven. Ook het besluit tot regeling van den staat en de betrekkingen der prinsen en prinsessen die geroepen kunnen worden om den keizerlijken troon te beklimmen (zie ons vorig nommer), getuigt, volgens de opmerking van eenen berigtgever, van vertrouwen op de duurzaamheid van den bestaanden staat van zaken. Bij dat besluit wordt het geheele burgerlijk en huisselijk leven der prinsen en prinsessen van het keizerlijk huis geregeld en onder 's Keizers toezigt gesteld , in navolging van hetgeen door Napoleon I bij een besluit van Maart 1806 werd vastgesteld, en onder uitdrukkelijke verwijzing naar de beweegredenen van dat besluit. — De Constitutionnel deelt eenige bijzonderheden mede omtrent maatregelen van het ministerie van marine, die zouden strekken om een Fransch Noordzee-eskader te vormen, hetwelk des noods met het Engelsch Noordzee-eskader zou zamenwerken op dezelfde wijze als de vloten der beide natiën thans in de Middellandsche zee vereenigd handelen. De half-offieïele Patrie weerspreekt dit artikel, doch zegt alleen dat het onjuistheden bevat. — Het Fransche ministerie van oorlog heeft aangekondigd dat het den 29sten dezer de levering van 12,000 centenaren graan zal aanbesteden. In de ministeriele bladen vindt men inlichtingen daaromtrent, strekkende om te doen zien dat dit niets dan een gewone maatregel is ten einde in de dagelijksche behoeften te voorzien, en noch met den staat van het veldgewas noch met politieke vooruitzigten in verband staat.
---

MINISTERIE VAN FINANTIEN.
Bij den Minister van Finantien is ontvangen eene som van vijftig gulden (f5O) in bankpapier, door een onbekende, onder het postmerk Sneek van den 21sten dezer, ten behoeve van 's Rijks schatkist ingezonden. 'sGravenhage, den 24sten Junij 1853. De Minister voornoemd, Van Doorn.
---

BUITENLANDSCHE BERIGTEN. TURKIJE.
In de berigten uit Konstantinopel van den 9den dezer vindt men een nieuw blijk van Mohammedaansche verdraagzaamheid. Op den Sacramentsdag en op twee dagen der daarna volgende week is eene Roomschkatholijke processie in volle praal door de straten der Turksche hoofdstad getrokken, terwijl van de zijde der Turksche bevolking de plegtigheid niet gehinderd maar veeleer door het uitsteken der Turksche vlag deelneming daarin betoond werd. — In het half-officiële Parijsche dagblad la Patrie leest men : » Verscheiden buitenlandsche dagbladen hebben berigt dat de Oostenrijksche regering met het oog op den staat der Oostersche aangelegenheden, krijgstoerustingen maakte. Op grond van ons uit Weenen toegekomen berigten kunnen wij verklaren dat er voor dat berigt geheel geen grond bestaat."
---

ITALIË.
De Sardinische kamer van afgevaardigden heeft in hare zitting van den 18den dezer een wets-ontwerp aangenomen, waarbij de straf van de kaak en de openlijke schuldbekentenis afgeschaft wordt. Daarna is de kamer uiteengegaan, om eerst in den herfst hare werkzaamheden te hervatten.
---

