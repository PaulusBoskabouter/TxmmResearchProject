Landbouw en Veeteelt.
INëNTING VAN HET RUNDVEE TE LEEUWARDEN. Wij hebben bij herhaling onze lezers bekend gemaakt met de gunstige uitkomsten , die de inënting van het rundvee tegen de longziekte hier en elders hebben opgeleverd , en met welgevallen zagen wij, dat men ook in ons land van lieverlede meer van dit voorbehoedmiddel begint gebruik te maken. Maar toch ook, aan den anderen kant, betreuren wij het, dat dit middel bij onze landbouwers in het algemeen nog op verre na niet die ingenomenheid ondervindt, waarop het, volgens het oordeel van deskundigen , alle aanspraak maken mag, Het is waar, enkele proeven ten deze 'zijn niet gunstig , somtijds zelfs geheel ongunstig uitgevallen, en de openlijke vermelding daarvan schrikt welligt niet weinigen af; war toch moge daarbij niet vergeten worden, dat welligt vele dier mislukte proeven door onhandige proefnemers zijn genomen, en de inënting zelve niet met die voorzorgen en met die naauwkeurigheid is verrigt, als door den zaakkundige tot het wëlslagen wordt opgegeven. Daarbij komt nog, dat menig landbouwer, aan den eend n kant, den mogelijk ongunstigen afloop der inënting te zwaar tilt en , aan den anderen kant, zich met het mogelijk geheel vrij blijven van de ziekte te veel vleit, en daarom de kans van het laatste liever wil afwachten, dan zijn vee blootstellen aan het gevaar, dat de inënting bij sommigen ten gevolge heeft. Vooral dit laatste weegt bij hem zeer zwaar ; was hij verzekerd, dat hem de mogelijke schade, die hij door de inënting zal ondervinden, ten minste gedeeltelijk, zal worden vergoed, Wij twijfelen er niet aan, of hij zou veel gemakkelijker tot het nemen eener proef over te halen zijn; terwijl de gunstige uitkomst daardoor te verkrijgen, ook anderen zou uitlokken, en alzoo de bedoelde ziekte van lieverlede zou worden uitgeroeid. Van dit gezigtspunt uitgaande, gelooven wij, dat de Gedeputeerde Staten van Vriesland een allergelukkigst besluit genomen hebben, om aan de ziekte, die ook in hare provincie reeds zulke schroornelijke verwoestingen heeft aangerigt , paal en perk te stellen , en dat zij de juiste middelen heeft Uitgedacht, om er de zaak der inënting ingang te doen vinden; zij, namelijk, heeft besloten en wij prijzen dezen door haar genomen maatregel aan anderen ter navolging dringend aan om aan de veehouders, die hunne runderen aan de inënting wenschen te onderwerpen, niet slechts daartoe de gelegenheid te verschaffen, maar ook, en vooral, om, ingeval hunne runderen aan de gevolgen dier inënting mogen komen te sterven, van wege de provincie eene behoorlijke schade-vergoeding te doen toekomen, en wel: voor het vee, behoorende tot eenen stapel, waaronder de longziekte bereids is uitgebroken, drie vierde van het bedrag der waarde van het rund, getauxeerd naar den gezonden toestand, op de wijze omschreven bij lik. c. van het I.te lid der circulaire van Gedeputeerde Staten, d.d. , 26 Maart 1852, No. 3; voor het vee, behoorende tot een gezond en niet van longziekte verdacht beslag, het volle bedrag der waarde naar den gezonden toestand, getauxeerd als boven. Zoo iets, dan zal deze maatregel, volgens onze overtuiging, goede vruchten moeten opleveren.
---

Koophandel, Zeevaart en Visseherij.
KORTE BESCHRIJVING VAN DE IN DEN HANDEL MEEST VOORKOMENDE DRO 0 GERIJEN. XI. CORTEX CHINAE. n. Als derde hoofdsoort noemden wij de GELE kina, waarvan, even als van de beide vorigen , verschillende onder-soorten zijn, en onder welke de kina-calibaya een eerste plaats bekleedt, daar zij thans, uithoofde van de groote hoeveelheid ehinine die zij bevat, boven al de andere gele kina's gezocht wordt. Deze kina komt in den handel voor met en zonder de uitwendige korst, ten gevolge waarvan zij onderscheiden wordt in kinacalisaya met en zonder bast. De kina-ealisaya met bast heeft de dikte van eene pink tot die van 5 h 8 Ned. duim. De dunne bast heeft eene dunne korst, die op zekere afstanden geteekond is met dwarsche spleten. Zij is bijna smakeloos en schijnt van eene bruine kleur; maar gewoonlijk is de oppervlakte bedekt met een wit en gelijkvormig vlies, dat somtijds meer dik en knobbelig is. Meermalen ook is dit omkleedsel geel, en ook nog nu en dan met mos bezet, gelijkende op dat der bruine kina-loxa. De korst van den bast is bijna altijd gedeeltelijk los van het houtachtig deel, waarop men dan de dwarsche indrukken van de korst kan waarnemen. Het houtachtige deel is 2 k 3 Ned. streep dik, uitwendig bruinachtig-geel, inwendig ros-geel, en heeft eenen zeer bitteren , eenigzins adstringerenden smaak. Op de doorbraak is deze kina, vooral aan de binnenzijde, zeer vezelig en grof. Bij de dikke stukken doet de korst zich uiterlijk als die bij de dunne voor, maar zij heeft eene dikte van 5 h 9 Ned. streep en is dus ook dieper gevoord. Intusschen loopen deze voren niet tot op het houtig deel door, en vertoonen dus ook hierop geene indrukken , zoo als bij de vorige. De korst bestaat uit verschillende lagen, is geheel smakeloos en levert een donker-rood poeder. Het houtachtige deel is 5 Ned. streep dik, donker ros-geel, zeer vezelig, maar fijn en gelijkaardig; het is zeer bitter en adstringerend van smaak. De kina-calisaya zonder bast komt onder verschillende gedaanten voor, afhangende van den ouderdom, bij welke zij wordt ingezameld. De meest gewone is opgerold, 2 h 5 Ned. streep dik, ongelijk van oppervlakte, in verschillende rigtingen zamengedrukt. Zij is niet zeer zwaar, vrij vezelig en altijd zeer bitter. Het zijn deze pijpen, die, bij de verzending meer of minder gebroken , de meest gewone kina-calisaya des handels leveren. Nog treft men onder deze soort eene andere aan, met zeer groote , breede , platte stukken , ter dikte van 5 h 7 Ned. streep, gewoonlijk hier en daar voor een gedeelte van de korst bevrijd, en die, als een eigenaardig kenteeken , altijd witte vezels vertoont, liggende midden in eenc ronde, poederachtige stof. Deze bast, die meer bepaaldelijk den naam van calisaya de plancha draagt, is des te minder bitter en heeft ook des te minder waarde, naar mate zij dikker en meer houtig is. Uithoofde van het veelvuldig gebruik, dat van de kina-calisaya ter verkrijging der chinine gemaakt wordt, is zij hoog in prijs en komt zij bij voortduring spaarzamer voor. Dien ten gevolge wordt zij met vele ander peruviaansche basten vermengd, van welke sommige er uiterlijk zeer veel mede overeenkomen. In het algemeen laten zich de verschillende soorten van kina-calisaya daardoor herkennen , dat haar bast dun, haar weefsel zeer fijn en digt is, en vooral dat het houtachtig deel aan de buitenzijde rozenrood en aan de binnenzijde meer zuiver geel is; terwijl het mengsel dezer beide kleuren aan den bast een oranje-kleurig aanzien geeft. Eene andere soort is de kina-huamalies , van welke ook vele onder-soorten of verscheidenheden bestaan, waarvan sommigen te gelijk in dezelfde kisten voorkomen. Deze soort, die van geringe kwaliteit is, vormt als het ware eene bijzondere groep tusschen de gele en de witte kina. Onder de kina-huamalies treft men eene soort aan, bleek-grijze genoemd, die voorkomt in lange, opgerolde pijpen, waarvan de fijnste niet dikker zijn dan 2 Ned. streep; ten gevolge waarvan zij eenen geruimen tijd bijna even hoog in prijs gestaan heeft als de kina-loxa. Beide soorten laten zich van elkander herkennen, doordien de kina-huamalies in het algemeen eene aard-grijze kleur heeft eit, hare opperhuid zwartachtig-grijs, donkergrijs of rozenkleurig-grijs is en tevens bijna glad, of alleen in het lange gestreept, terwijl dwarsche vciren zeer zeldzaam zijn. De bast zelfs is zeer dun, zeer ligt, witachtig op de breuk, bitter, zeer onaangenaam van smaak; het poeder is bijna wit. Er komt zelfs onder de huamalies eene soort voor, welker bast niet dikker is dan gewoon schrijfpapier; maar ook treft men weder andere soorten aan, die cene dikte hebben van 4 tot 7 Ned. streep. Onder de vierde opgenoemde kina-soort, de WITTE heeft men al weder onderscheidene onder-soorten aangetroffen, waaronder wij bijzonder noemen de asch-kleurige kina-loxa. Deze kina komt gewoonlijk voor onder eene door drooging misvormde gedaante, met eene gladde of eenigzins ruwe, algemeen asch-grijze opperhuid, bedekt met eenige mossoorten. Op de breuk is zij oranje-geel, en is zij afkomstig van jonge takken, dan doet zij zich glad voor; terwijl de dikkere stukken eenigzins vezelig zijn. Somtijds komen er van deze kina opgerolde stukken voor, die als bezaaid zijn met zwamachtige knobbeltjes, als door de steek van eenig insekt voortgebragt. Andere, meer groote stukken, hebben eene onregelmatige gedaante. De opperhuid heeft dikwijls het uiterlijk aanzien als die der grijze kina's, maar ook wel is zij glad en rozenroodachtig. Het houtig gedeelte is dun, van een vezelig, zeer fijn weefsel, van eene heldere, naar het oranje trekkende kleur. Aan de binnenzijde is zij zeer glad, vooral bij platte stukken. De smaak is bitter, zuurachtig en zamentrekkend. Wij zullen niet langer bij de witte kina's stilstaan, daar zij weinig geacht worden. Wat eindelijk de VALSCHE kina's betreft, ook van deze heeft men onderscheidene soorten en onder-soorten; wij noemen hier alleen de kina-nova, waarvan meerdere onder-soorten vojrkomen , doch waarvan wij slechts de voornaamste zullen beschrijven. De bedoelde soort heeft eene lengte van ongeveer •35 Ned. duim; de meer kleine stukken zijn opgerold, doch de grootere open, bijna plat; in het algemeen hebben zij eene volkomen cilindervormige gedaante. De opperhuid is dun, uitwendig witachtig, glad, met enkele cryptogamen bezet. Voorts vertoont zij eenige dwarsche spleten, overeenkomende met die van de uitwendige bast-laag, en deze schijnen alleen door de uitdrooging ontstaan te zijn; terwijl zij bij de andere kina-soorten, vooral bij de calisaya , tot de natuur van den bast behooren. Somtijds ontbreekt de opperhuid. De eigenlijke bast is 2h 7 Ned. strepen dik, bleek-rozenrood van kleur, donker wordende in de lucht, vooral aan de buitenste vlakte. Op de breuk doet zij zich uitwendig bladerig, inwendig kort-vezelig voor. De smaak is flaauw, , adstringerend. P_ ell etier en Ca v ent an hebben in deze kina noch chinine noch cinchonini gevonden. (Wordt vervolgd.)
---

