NEDERLANDEN.
Bij Koninklijk besluit van den Oden Mei jl. n°. 38, is aan P. Braber, gewezen geregtsdienaar te St. Maartensdijk, ten laste van den Staat een pensioen verleend van f 176 's jaars, op grond van artt. 5 en 43 der wet van den 9den Mei 1846 (Staatsblad n". 24) zoo als zij is gewijzigd bij de wet van den 3den Mei 1851 (Staatsblad n°. 49). Bij Zijner Majesteits besluiten van den 16den Mei 1853, n°. 41, 42 en 43, is op derzelver daartoe gedaan verzoek eervol ontslag verleend aan: W. van den Briel, als griffier by het kantongeregt te Eindhoven ; J. A. Sengers, als griffier bij het kantongeregt te Asten, en jhr. L. van Sasse van Ysselt, als plaatsvervanger van den kantonregter te Boxmeer.
---

MINISTERIE VAN BINNENLANDSCHE ZAKEN.
Met intrekking zijner beschikking van den 20sten Mei jl., heeft de Minister van Binnenlandsche Zaken bij beschikking van 24 Mei bepaald, dat de nieuwe stemming ter benoeming van een lid voor de Tweede Kamer der Staten-Generaal in het hoofdkiesdistrict Amersfoort zal geschieden op Maandag den &den Junij aanstaande.
---

BUITENLANDSCHE BERIGTEN. ENGELAND.
Volgens een berigt van Portsmouth van den 21sten dezer zijn dien morgen vier Engelsche oorlogschepen, twee schepen van linie en twee kleinere vaartuigen, van Spithead in zee gestoken en naar de Middellandsche zee gestevend. — Men weet dat de gouverneur-generaal van Indie, lord Dalhousie, reeds voor eenigen tijd van het hem volgens de bestaande verordeningen toekomende regt op ontslag wilde gebruik maken, maar dit wegens de met het Rijk van Birmah opgerezen moeijelijkheden uitgesteld heeft. Thans wordt als zeker gemeld dat hij eerlang door lord Clanricarde zal worden vervangen.
---

BELGIE.
De Brussélsche Emancipation, een van de organen der behoudende partij, zegt: »De Koning en de Hertog van Brabant komen eerstdaags terug. Zij brengen eene blijde tijding mede, een onderpand voor de toekomst des lands, voor de vriendschapsbetrekking onzer dynastie met hooge Europesche magten. Het is betamelijk dat de doorluchtige reizigers bij hunne terugkomst een schitterend bewijs van de algemeene erkentelijkheid ontvangen; dat de Belgische natie terstond doe blijken , hoezeer de edele kleindochter van Maria Theresia, die weldra aan de zijde van den Kroonprins op den eersten trap des troons zal plaats nemen, haar welkom zal zijn. Dit heeft men hier te lande algemeen begrepen , en overal maakt men aanstalten om de terugkomst onzer vorsten waardiglijk te vieren. Te Brussel inzonderheid is zulks het geval, en de burgemeester heeft, in den geest des gouvernements, te kennen gegeven dat het stedelijk bestuur de feestviering geheel aan den vrijen wil deiingezetenen zal overlaten." In de Fransche ministeriele bladen vindt men nog geene beschouwingen over het voorgenomen huwelijk van den Belgischen Kroonprins. Een der onaf hankelijke Parijsche bladen , de Assemblee Nationale, zegt: ii Toen in 1830 de Belgische Staat gevormd werd , bragten alle omstandigheden mede, dat hij zich aan Frankrijk aansloot. Hierin wordt eene groote verandering te weeg gebragt door de echtverbindtenis van den vermoedelijken opvolger van Koning Leopold met het Huis van Habsburg; want van nu af zal België niet meer naar Frankrijk overhellen maar naar Duitschland; het blijft een onafhankelijk en onzijdig land, maar zijn steunpunt is verplaatst geworden. Dit strekt voorzeker niet tot verhooging van Frankrijks invloed, maar men mag er een nieuwen waarborg voor het behoud van den algemeenen vrede in zien." — ln de centrale afdeeling der Belgische Kamer van Vertegenwoordigers, is bij het onderzoek der begrooting van staatsinkomsten voor 1854, ook de herziening van het kadaster ter sprake gebragt. Een lid zeide dat de grondbelasting thans niet alleen in de verschillende provinciën maar zelfs in dezelfde gemeente zeer ongelijkmatig om°;esla"en wierd. Dit werd door verscheiden andere leden erkend en eene herziening van het kadaster werd door hen beschouwd als een onvermijdelijk gevolg van den vooruitgang van den landbouw, van het aanleggen van spoorwegen en van andere sedert de opmaking van het kadaster voorgevallen veranderingen; doch met het oog op de kosten eener herziening, die op niet minder dan fr. 5,223,850 geraamd worden, en op de door "de tijdsomstandigheden gevorderde buitengewone uitgaven, durfden zij niet op eene onverwijlde herziening aandringen. Men deed ook opmerken dat de verandering in fle waarde der grondeigendommen, die door de verbetering van het landbedrijf en der communicatiemiddelen bewerkt wordt, nog dagelijks voortging, zoodat eene kadastrale waardering welke thans gemaakt wierd, slechts weinige jaren juist zou zijn. Ten slotte is de herziening door al de leden wenschelijk verklaard, maar over het geschikte tijdstip is men het niet eens geworden.
---

FRANKRIJK.
Met de gave aanneming der staatsbegrooting heeft het Wetgevend Ligchaam het voornaamste werk dezer wetgevende zitting afgedaan, en het gewigtigste regt uitgeoefend hetwelk het by de tegenwoordige staatsinrigting bezit, het regt om befastingen te bewilligen en de besteding van 's lands gelden te bepalen. In het verslag van de laatst gehouden zittingen der kamer, hetwelk de Moniteur thans mededeelt (het eenige verslag hetwelk in Frankrijk mag worden openbaar gemaakt), vindt men de scherpe uitdrukkingen waarmode de graaf de Montalembert het keizerlijk decreet tot toeëigening aan den Staat van bezittingen der familie Orleans heeft gelaakt; en dit heeft sommigen die aan de getrouwheid van het officiële verslag twijfelden, daarvan een gunstiger denkbeeld doen opvatten. De Constitutionnel zegt: » Drie dagen heeft het Wetgevend Ligchaam besteed aan de openbare behandeling van het budget, en de beraadslaging heeft onzes inziens het bewijs geleverd dat, niettegenstaande alleen de hoofdstukken en niet meer de artikels in stemming gebragt worden, het onderzoek der vertegenwoordiging noch in diepte noch in omvang verloren heeft." Het ministeriele blad betoogt verder nogmaals dat het evenwigt in 's lands finantien thans in waarheid hersteld is. Er is gewezen op onderscheiden gebeuriijkheden waardoor de staatsuitgaven toenemen of de inkomsten beneden de raming zouden kunnen blijven: slechts bij déne daarvan acht de Constitutionnel nood'? stil te staan, te weten eene krisis als gevolg van overdrijving dei speculatie. Het blad ziet in de tegenwoordige beweging op het terrein der industrie en der speculatie geen wezenlijk gevaar, omdat er niets onberadens noch kunstmatigs in haar gelegen is, terwijl het gouvernement bedacht is om ze, waar het noodig mogt zijn, te matigen en te regelen. De Senaat moet in de zitting van den 23sten de beraadslaging over het wets-ontwrerp betreffende het op reserve stellen van hoofd-officieren der marine voortgezet hebben. Het daarover door eene commissie van senaatsleden uitgebragte rapport wordt thans door een Belgisch dagblad medegedeeld. De wet strekt I°. om deactive dienst der hoofdofficieren van de marine drie jaren vroeger to doen ophouden, dan bij de thans geldende wet van 1841 bepaald is ; zullende een schout-bijnacht op 62jarigen ouderdom en een vice-admiraal op 65jarigcn ouderdom tot de reserve overgaan; 2°. om door eene wijziging der bepalingen van de wet van 20 April 1832 voor de schouten-bij-nacht de opklimming tot den rang van vice-admiraal gemakkelijker te maken. Het rapport zegt dat het eigenlijke hoofddoel der wet is, de bevordering bij de marine minder langzaam te maken, maar dat zij daarom het land juist van de dienst der beste en ervarenste officieren berooft, dewijl eenen zeeofficier op reserve stellen in den grond der zaak gelijkstaat met hem buiten dienst te stellen. Het rapport wijst aan dat in Engeland meestal do rang van hoofdofficier verkregen wordt op den ouderdom, waarop volgens de tegenwoordige wet de active dienst zou ophouden. Verder zegt het rapport, dat de Raad der Admiraliteit niet over de wet is gehoord, gelijk volgens het uitdrukkelijk voorschrift van een keizerlijk decreet had moeten geschieden. Op grond van dit een en ander verklaart de commissie dat de wet onwettig is en aan een der groote belangen, die door de constitutie onder de hoede des Senaats geplaatst zijn , aan 's lands weerbaarheid afbreuk doet; en zij stelt aan den Senaat voor, zich tegen de afkondiging te verzetten. — De Keizer en de Keizerin zouden eergisteren hun verblijf op het slot van Saint Cloud vestigen. Dien dag zoude, niet ver van het keizerlijk zomerverblijf, het kamp van Satoiy geopend worden. De Hertog van Genua, de broeder van den Koning van Sardinië, is te Farijs aangekomen en van wege den Keizer met veel onderscheiding ontvangen; hij is met eene Saksische Prinses gehuwd en zal vervolgens de Duitsche hoven bezoeken. — Het gouvernement heeft, gelijk men weet, niet raadzaam geacht thans concessie te verleenen voor de groote onderneming van geregelde stoombootdiensten tusschen Frankrijk en onderscheiden havens van Zuiden Noord-Amerika. Maar het neemt maatregelen om onverwijld zelf eeno vaste dienst tusschen Bordeaux en Rio-Janeiro op te rigten , zul lende daartoe stoomoorlogsvaartuigen worden gebezigd. — Het Journal des Débats deelt berigten mede van de Fransche nederzettingen op de Daaruit blijkt dat op een dier eilanden eene bloedige botsing heeft plaats gehad tusschen do inlanders en de Fransche krijgsmagt, veroorzaakt door den onverstandigen ijver van Roomsche zendelingen, die sedert eenige maanden onder de bevolking deseilands, allen Protestanten of' Mormoniten, werkzaam waren, en de hulpder gendarmerie gebruikten om een wederspannigen Mormoniet tot den doop te doen overgaan.
---

TURKIJE.
De half-officiele Parijsche Patrie van den 23sten dezer berigt het volgende, waardoor eene reeds in ons vorig nommer medegedeelde tijding bevestigd en aangevuld wordt. » Wij ontvangen door den lelegraaph berigten uit Weenen van den 22sten dezer, volgens welke te Konstantinopel eene kabin ets verandering heeft plaats gegrepen. Mustapha- Pacha, thans voorzitter van den Staatsraad , is tot groot-vesier benoemd; Mehemed-Ali-Pacha, gewezen groot-vesier, is belast met het departement van oorlog: Ali-Pacha is geroepen tot het bestuur der buitenlandsche aangelegenheden, terwijl aan Rifaat-Pacha, thans minister van buitenlandsche zaken, de portefeuille van justitie, en aan Fuad-Effcndi die van binnenlandsche zaken opgedragen is. In dit nieuwe kabinet zijn de uit stekendste staatsmannen van Turkije vereenigd; het zal aan het gouvernement des Sultans eene groote kracht bijzetten en, wij houden ons hiervan verzekerd, de moeijelijke vraagstukken der buitenlandsche politiek met beleid weten op te lossen. De nieuwe groot-vesier, Müstapha-Pacha, is sedert dertig jaren in openbare betrekking, en hij is reeds met de hoogste staatsposten bekleed geweest. » De Russische gezant vorst Mentschikoff heeft aan dit kabinet een nieuwen bedenktijd tot het overwegen van zijn ultimatum gegeven." Het Parijsche dagblad l'Univers deelt den tekst mede der bevelschriften die de Sultan, ter voldoening aan de aanzoeken van den Russischen gezant betreffende de gewijde oorden in Palaestina, den sden dezer maand heeft uitgevaardigd. Het ultramontaansche dagblad beweert dat die bevelschriften op onderscheiden punten te kort doen aan hetgeen bij aloude verdragen en laatstelijk nog bij de overeenkomst met den Franschen gezant, ten voordeele der Latijnsche Christenen was bedongen; dat de Grieksche Christenen onder het nieuwe bevelschrift den koepel der kerk van het Heilige Graf als hun eigendom zullen kunnen blijven beschouwen, en dat bij het graf der Heilige Maagd niet do Grieken alleen maar ook de Armeniers den voorrang boven de Latijnen zullen hebben. » Niet tevreden met deze bevelschriften — zegt het Univers verder — heeft de vorst Mentschikoff derzelver hoofdbepalingen opgenomen in een ontwerp eener overeenkomst, hetwelk hy den (iden dezer onder den vorm van een ultimatum aan de Porte heeft doen toekomen. In dit ontwerp wordt uitdrukkelijk gezegd dat aan do Grieken de voorrang boven de Latijnen toekomt en het regt om den koepel der kerk van het Heilig Graf te vernieuwen en het graf der Heilige Maagd in bezit te hebben ; er wordt uitdrukkelijk bijgevoegd dat alleen door de verdraagzaamheid dei- Grieken het laatstgenoemde heiligdom ook voor andere kerkgenootschappen zal openstaan. Eindelijk is in het oHtwerp eene bepaling opgenomen, Tolgens welke de Russen te Jeruzalem eene kerk en een klooster zullen mogen oprigten, waarin de dienst door Russische monniken zal worden verrigt."
---

