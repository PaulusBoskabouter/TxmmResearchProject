NEDERLANDEN.
{Staatsblad n°. 107.) BESLUIT van den 27sten September 1853, houdende vernietiging van een besluit van den raad der gemeente Ambt Delden. Wu WILLEM 111, bij de gratie Gods, Kondig der Nederlanden, Prins van Oranje-Nassau, Groot-Hertog van Luxemburg , enz., enz., enz. Op de voordragt van Onzen Minister van Binnenlandsche Zaken, van den 21sten September -1853, n°. 143, 2de Afdeeling, tot vernietiging van een besluit van den raad der gemeente Ambt Delden in zijne vergadering van den 6den September 1853 genomen, en door den voorzitter van dien raad naar aanleiding van art. 70 der gemeentewet niet ten uitvoer gelegd; overwegende, dat bij dat besluit is beslist, dat een der raadsleden, die volgens den in art. 27 der gemeentewet bedoelden rooster op den eersten Dingsdag in September van dit jaar moest aftreden, doch als zoodanig op den 19den Julij jl. is herkozen, zijne betrekking van wethouder zonder nadere benoeming kan blijven waarnemen; dat volgens art. 79 der gemeentewet de wethouders door den raad uit zijn midden worden gekozen, waarvan het gevolg moet zyn, dat men om wethouder te zijn, tevens lid van den raad moet wezen, en omgekeerd, dat het verlies van de hoedanigheid van raadslid het verlies der bediening van wethouder ten gevolge moet hebben; dat dan ook art. 87 der gemeentewet uitdrukkelijk bepaalt, dat hij die ophoudt lid van den raad te zijn, tevens ophoudt wethouder te wezen; dat het aftreden als raadslid zelfs bij herkiezing, een tijdelijk verlies van het lidmaatschap van den raad ten gevolge moet hebben; dat toch, hoewel de verkiezing vóór het tijdstip van aftreding plaats heeft, de gekozene niet kan geacht worden lid van den raad te zijn zoolang niet is gebleken, dat de keuze wettig geschied is, en hij de bi de wet bepaalde vereischten bezit; dat daarom de gemeentewet bepaalt, dat alvorens hij tot de vergadering worde toegelaten, zijne geloofsbrieven onderzocht en een termijn binnen welken over de verkiezing hooger uitspraak kan worden gedaan afgewacht dient te worden; dat de wet, in de artt. 38 en 39 welke zoowel op de nieuw gekozen als op de herkozen raadsleden van toepassing zijn, van het aanvaarden der betrekking sprekende, van zelf onderstelt, dat er tusschen het aftreden en weder optreden eene tusschenruimte gelegen is, waarin de gekozen leden geacht moeten worden geen deel der vergadering uit te maken; dat bovendien de wet, de herkozen leden , even als de nieuw benoemden, tot het afleggen van den bij art. 39 gevorderden eed verplig-' ten de, hierdoor te kennen geeft, dat zij hunne betrekking ten gevolge van die herkiezing niet voortdurend blijven bekleeden; dat wel is waar uit art. 32 kan worden afgeleid, dat de nieuw inkomende leden aan het onderzoek en de beoordeeling der geloofsbrieven van de overige benoemde leden kunnen deel nemen, doch dat dit eene uitzondering is op den regel, dat alleen wettig toegelaten leden eener vergadering aan hare werkzaamheden deel kunnen nemen, eene uitzondering noodzakelijk zoowel voor de eerste optreding der nieuwe gemeenteraden , als bij eene vernieuwing van meer dan de helft der raadsleden, ingeval van overlijden en periodieke aftreding; dat deze uitzondering bij de stellige uitspraak van artt. 38 en 39 niet tot andere gevallen kan worden uitgestrekt; dat dus een afgetreden doch herkozen raadslid gedurende eenigen tijd, hoe kort dan ook, geacht moet worden die betrekking te hebben verloren, en dat hij dus, indien hij wethouder was, zich ingevolge art. 87 der gemeentewet aan eene herbenoeming als zoodanig behoort te onderwerpen, om die functien voortdurend te blijven waarnemen; dat wanneer men dit niet aanneemt, men van zelftot de ongerijmde gevolgtrekking moet komen, dat dezelfde persoon als wethouder zou kunnen werkzaam zijn, terwijl het hem niet vergund is de vergaderingen van den raad, waarvan het wethouderschap een uitvloeisel is, bij te wonen, en dat de vroeger door hem afgelegde eed voor de betrekking van wethouder nog van kracht zou zijn, terwijl deze voor het lidmaatschap van den raad is vervallen; dat derhalve het besluit van den gemeenteraad van Ambt Delden in strijd is met de wet; Gelet op art. 153 der gemeentewet; Den Raad van State gehoord (advies van den 26sten September 1853 Tl". 7), Hebben goedgevonden en verstaan: Het besluit van den raad der gemeente Ambt Delden, in zijne verga dering van den 6den September 1853 genomen, te vernietigen.
Onze Minister van Binnenlandsche Zaken is belast met de uitvoering van dit besluit, hetwelk in het Staatsblad zal worden geplaatst. 's Gravenhage, den 27sten September 1853. WILLEM. De Minister van Binnenlandsche Zaken, Van Reenen. Uitgegeven den derden October 1853. De Staatsraad, Directeur van het Kabinet des Konings, A. G. A. van Rappard. Bij Koninklijk besluit van den lsten October 1853, n°. 50, is aan den heer J. Holthuis, op zijn verzoek, een eervol ontslag verleend als ontvanger der accijnsen te Wirdum, behoudens aanspraak op pensioen; en is voorts het afzonderlijk kantoor van ontvangst der accijnsen te Wirdum opgeheven en vereenigd met dat te Loppersum c. a. Zijne Majesteit heeft bij besluit van den 21sten September 1853, n°. 115, goedgevonden, te benoemen: bij het lste regement dragonders, tot lsten luitenant (naar ouderdom van rang), den 2den luitenant J. P. van den Brandeler, van het 3de regement dragonders; bij het wapen der marechaussee, tot lsten luitenant (naar ouderdom van rang), den 2den luitenant A. J. Kluppel, van het wapen.
---

BUITENLANDSCHE BERIGTEN. RUSLAND.
Volgens berigten uit St. Petersburg die met de jongste poststoomboot te Stettin aangebragt zijn, heeft de Russische Oostzee-vloot bevel ontvangen naar Kroonstad te stevenen, om aldaar niet, als gewoonlijk, afgetakeld te worden, maar zeilvaardig te blijven liggen. Volgens vroegere berigten zijn eenige wijzigingen gebuagt in de laatstelijk uitgevaardigde ukase betreffende de ligting van miliciens voor dit jaar. Deze wijzigingen strekken om den maatregel voor de bevolking in het algemeen, de Israëliten alleen uitgezonderd, minder drukkend te maken.
---

TURKIJE.
Een half-officieel orgaan der Oostenrijksche regering, de Oesterreichische Correspondent van den lsten dezer, behelst, volgens een telegraphisch berigt, een artikel over de ontmoeting van de beide gekroonde hoofden en van aanzienlijke staatsmannen in het kamp van Olmiitz, en zegt dat zij eene voor het behoud des vredes gunstige uitkomst heeft gehad, zijnde voor de Porte een nieuwe weg tot vereffening van het geschil opengesteld. Berigten uit Konstantinopel van den 22sten dezer behelzen niets bijzonders; zij gewagen niet van verstoringen der openbare orde in de hoofdstad, hoewel het toen aldaar algemeen bekend was dat de door de Porte voorgestelde wijzigingen der Weener nota door Rusland waren verworpen. — Te Sheffield in Engeland is dezer dagen eene openbare meeting gehouden om belangstelling in de zaak van Turkije aan den dag te leggen. Op die bijeenkomst is besloten eene petitie aan het Britsche gouvernement te zenden met verzoek » om spoedige en beslissende maatregelen te nemen ten einde de bezetting der Donau-vorstendommen door Russische troepen onverwijld ophoudc; om Rusland al de kosten zijner onregtmatige handelingen te doen dragen, en om te beletten dat die mogendheid voortga de regtvaardigheid en het volkenregt te schenden." Hierop heeft de Britsche minister van buitenlandsche zaken ouder dagteekening van den 26sten September jl. het volgende doen antwoorden : » Harer Majesteits regering weet welken schok Ruslands jongste handelingen aan de onafhankelijkheid van Turkije hebben toegebragt door gewelddadig bezit te nemen van een deel van het Turksche grondgebied; en daar Harer Majesteits regering steeds van oordeel is dat de instandhouding der onafhankelijkheid van Turkije van groot gewigt is niet alleen voor Britsche belangen maar voor de algemeene belangen van Europa, kunnen de adressanten zich verzekerd houden dat Harer Majesteits regering geene maatregelen zal verzuimen die het dienstigst tot het bereiken van een zoo gewigtig doel mogen schynen."
---

ITALIE.
Reeds sedert eenigen tijd verwachtte men dat de Oostenrijksche regering haren gezant van Turyn verwijderen, en de gewone diplomatieke betrekking met Piemont afbreken zou, gelijk de Sardinische regering van hare zijde reeds vroeger gedaan had, toen de tusschen beide landen aanhangige geschilpunten bleken in een onafscheidelijk verband te staan met het verschil der wederzijds aangenomen regeringsbeginselen. Thans wordt door den telegraaph gemeld dat de Oostenrijksche gezant zich den 30sten September jl. met verlof voor onbepaalden tijd uit Turyn lieeft verwyderd met achterlating van eenen gezantschaps-secretaris tot waarneming der zaken. — De termijn van den vrijen graaninvoer in het koningrijk Napels is verlengd tot den 3 lsten Mei aanstaande. Aanvankelijk was het invoerregt slechts tot den 31sten December 11. opgeheven.
---

