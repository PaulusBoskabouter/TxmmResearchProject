NEDERLANDEN.
Bij besluit van den 24sten Junij jl., n°. 57, heeft Z. M. goedgevonden: I°. op zijn verzoek eervol ontslag te verleenen aan jhr. G. R. G. van Swinderen, als burgemeester van Gaasterland, en 2°. te benoemen: tot burgemeester van Gaasterland mr. W. van Nauta Lemke, burgemeester van Sloten, en tot burgemeester van Hemelumer Oldephaert en Noordwolde, K. Tjebbes. Bij besluit van dezelfde dagteekening, n°. 58, heeft Zijne Majesteit goedgevonden: I°. eervol ontslag te verleenen aan: J. B. van Trappen als burgemeester van Hengstdijk; L. Nijssen als burgemeester van Hoek; F. A. Dierick als burgemeester van Overslag; A. M. Danckhaerts als burgemeester van Sas van Gent; F. Nicolle als burgemeester van Philippine; C. van Esbroeck als burgemeester van Stoppeldijk; 2°. te benoemen tot burgemeester van de gemeenten: Axel H. J. van Eek; Clinge J. F. Vercauteren; Hengstdijk en Ossenigse J. B. Joossen; Hontenisse E. F. Noël; Koewacht J. B. van de Vijver; Neuzen en Hoek mr. J. P. Dronkers ; Overslag en Zuiddorpe A. J. Onghena; Sas van Gent en Philippine P. van Helmond ,- St. Jan Steen J. B. de Rijcke; Stoppeldijk J. Vereecken; Westdorpe N. Kerckhaert; Zaamslag J. van Vessem; Hulst Ph. P. Th. Pierssens. Bij besluit van den 25sten Junij 1853, n°. 56, heeft Zijne Majesteit goedgevonden tot burgemeester der gemeente Appingadam te benoemen mr. J. Potter van Loon, met magtiging tot gelijktijdige waarneming der betrekking van procureur bij de arrondissements-regtbank aldaar. Bij besluit van dezelfde dagteekening, n°. 57, heeft Z. M. goedgevonden te benoemen tot burgemeester der gemeente Marum H. Dijkema. Bij besluit van dezelfde dagteekening, n°. 58, heeft Zijne Majesteit goedgevonden: I°. eervol te ontslaan den burgemeester der gemeente Katwoude, J. Wijndels de Jongh ; 2°. te benoemen tot burgemeester: van Buiksloot, mr. C. P. L. Brugmans; van Katwoude, F.Nooij, burgemeester van Monnikkendam, ten einde die betrekkingen gelijktijdig te bekleeden; van Nieuwendam, A. Gaaff; van Wieringen, mr. J. van Hengel, en van Wintel, F. Sieuwerts. Bij Koninklijk besluit van den 24sten Junij 1853, n°. 51, is het afzonderlijke kantoor der directe belastingen en accijnsen te Schipluiden c. a. ingetrokken en vereenigd met dat te Maasland, en voorts benoemd tot ontvanger der directe belastingen en accijnsen te Maasland c. a. de lieer P. M. Beelaerts, thans ontvanger te Schipluiden. Bij Koninklijk besluit van den 24sten Junij 1853, n°. 52, zijn benoemd tot ontvangers der directe belastingen en accijnsen : te Zevenbergen, de heer J. 0. van Dugtereu, thans ontvanger te Vught; te Vught ca., de heer E. G. de Hartitzsch, thans ontvanger derzelfde middelen te Aarle-Rixtel. Bij Koninklijk besluit van den 24sten Junij 1853 , n°. 53, is benoemd tot ontvanger der directe belastingen en accijnsen te Heeze c. a., de heer P. Th. Bogaard, thans ontvanger derzelfde middelen te LTzendoorn. Bij Koninklijk besluit van den 24sten Junij 1853, n°. 54, is benoemd tot ontvanger der directe belastingen en accijnsen te Beemster, de heer C. Spiers, thans ontvanger derzelfde middelen te Kralingen. Bij Lesluit van den 18den Junij jl., n°. 82, heeft Zijne Majesteit goedgekeurd de beroepingen van predikanten uitgebragt door de kerkeraden der gemeenten hierna genoemd, als: van de Hervormde gemeente to Gapinge, onder de classis van Middelburg, op J. Berghege, candidaat bij het provinciaal kerkbestuur van Noordbrabant; van de Hervormde gemeente te Renswoude, onder de classis van Wijk, op J. Sternberg, candidaat bij het provinciaal kerkbestuur van Overijssel: van de Hervormde gemeente te Seherpenzeel, onder de classis van Heerenveen, op H. D. Ouwersloot, predikant te Makkinga c. a.; van de Hervormde gemeente te Gaasten Fcrwoude. onder de classis van Franeker, op A. van Griethuijsen, predikant te St. Jansga c. a.; van de Hervormde gemeente te Besoijen , onder de classis van Heusden, op J. D. Sigal, candidaat bij liet provinciaal kerkbestuur van Utrecht; van de Remonstrantsch-gereformeerde gemeente te 's Gravenhage, op J. H. de Ridder, predikant te Gouda. Bij Koninklijk besluit van den 7den Junij 1853, n°. 71, is aan den majoor der genie van het leger in Oost-Indie J. A. Keurenaar, thans met verlof hier te lande, verleend een eervol ontslag uit de militaire dienst onder toekenning van pensioen en vergunning tot het biijven dragen van de activiteits-uniform van het corps -waarbij hij) laatstelijk heeft gediend.
---

BUITENLANDSCHE BERIGTEN. TURKIJE.
Het half-officiële Parijsche blad de Patrie zegt in zijn jongste nommer » Niettegenstaande de verklaringen welke de Russische kanselarij thans betreffende het geschil met Turkije openbaar gemaakt heeft [zie de Staats-courant van den 22sten dezer], is de staat van dat geschil nog dezelfde. Hij laat zich in het kort aldus omschrijven. Rusland verlangt eene soort van tweezijdige acte tot erkenning van het Russische beschermheerschap over zijne geloofsgenooten die onderdanen der Porte zijn; en de Porte weigert eene zoodanige beschikking. i) Men weet dat in het Oosten, waar de behandeling der burgerlijke aangelegenheden in de hand der geestelijkheid met die der godsdienstige belangen vereenigd is, het door Rusland verlangde beschermheerschap over de godsdienst, het beschermheerschap over de personen en de goederen zou medebrengen. Het is dus natuurlijk dat zulk een eisch door de Porte afgewezen wordt. Immers het betreft eene bevolking van niet minder dan twaalf millioen zielen, dat is nagenoeg een derde der geheele bevolking van het Turksche rijk, en hetgeen van de Porte verlangd wordt t komt neór op den afstand van het oppergezag over die twaalf millioen onderdanen. n Hoe het ook zij , Rusland houdt aan en dreigt met vijandelijkheden , die zouden aanvangen met de bezetting der Turksche provinciën aan den Donau, en zouden kunnen uitloopen op de bezetting van Konstantinopel zelf. » Kunnen Frankrijk en de andere Europesche mogendheden, na het bestaan en de onafhankelijkheid van Turkije plegtig door verdragsbepalingen te hebben verzekerd, toelaten dat daarop inbreuk worde gemaakt? Kunnen zij Keizer Nikolaas een nieuw rijk laten voegen bij de reeds zoo uitgestrekte bezittingen waaruit het Russische rijk bestaat? n Voorzeker neen. Wanneer de groote Europesche mogendheden zulk eene matelooze vermeerdering der magt van ée'ne onder haar toelieten , zou het evenwigt niet slechts gestoord maar voor altijd vernietigd zijn; dan zou er in Europa slechts ééne groote mogendheid bestaan, Rusland, terwijl al de andere Staten tot den tweeden rang zouden afdalen. » Frankrijk moet in dit vraagstuk bovenal op zijne waardigheid en op het Europesche magtsevenwigt letten; maar buitendien heeft het in Turkije handelsbelangen van al te gewigtigen aard voor te staan, om onverschillig te kunnen blijven bij gebeurlijkheden waardoor die belangen grootelijks zouden kunnen worden benadeeld. Dit is een belang hetwelk wij gemeen hebben met de andere Staten , wier handel niet minder dan de onze zou getroffen worden door de gevolgen eener omwenteling als die waarmede Europa bedreigd wordt. n Zal Keizer Nikolaas, zooveel belangen tegen zich ziende zamenspannen, en terwijl deze zamenspanning steunt op de beginselen van het volkenregt die door Rusland zelf gehuldigd zijn geworden, zal —de Keizer eischen volhouden die des te minder kunnen geregtvaardigd worden, daar de Grieksche en alle andere Christenen in Turkije eeno verdraagzaamheid en vrijheid genieten , waaraan door een dezer dagen uitgevaardigd bevelschrift des Sultans een nog grootere omvang is gegeven ? Zal hij volhouden met het vooruitzigt op eenen oorlog die voor de geheele wereld verderfelijke gevolgen zou hebben ? Wij kunnen het niet gelooven." Daarentegen leest men het volgende in een ander Parijsch ministerieel dagblad, le Pays, hetwelk, hoewel in mindere mate dan de Patrie, als een half-officieel orgaan der Fransche regering geldt; » De door den Russischen kanselier aan alle Russische gezantschappen gerigte circulaire betreffende de Turksche aangelegenheden is een hoogst gewigtig stuk, hetwelk eerst beoordeeld mag worden na rijp onderzoek en wanneer men bekend is met den indruk dien het maakt op de gouvernementen, waaraan het eigenlijk gerigt is. Nu reeds kunnen wij zeggen dat dit stuk eene verandering in den staat van het Oostersche vraagstuk schijnt aan te duiden. Wij zien daarin eene wijziging op zekere punten van de houding, wij zouden zelfs kunnen zeggen van de eischen van Rusland. Het is een eerste stap op don weg van nieuwe onderhandelingen. Wij vestigen de aandacht op deze eerste uitkomst, en zien hierin een blijk van den zedelijken invloed dien Frankrijk en Engeland in Europa hebben, wanneer zij zich vereenigen om de Verdragen en het Europesche volkenregt te doen eerbiedigen. Sedert dit vraagstuk weder in behandeling gekomen is, hebben wij steeds beweerd dat de wijsheid der regeringen, de gemeenschappelijke belangen van Staten en volken sterker zouden zijn dan alle onregtmatige eischen; wij hebben steeds gedacht dat de vastberadenheid onzer regering en de krachtige maatregelen die zij genomen heeft, de sterkste waarborg voor het behoud van den wereldvrede zouden zijn. In dit gevoelen worden wij nog bevestigd, wanneer wij de aarzeling zien van degenen die het gevaarlijke geschil hebben doen oprijzen." De Parijsche Constitutionnel beschouwt het Russische staatsstuk weder uit een ander oogpunt. Dit ministeriele blad zegt hoofdzakelijk: ii Wij erkennen den gematigden en verzoenenden toon der Russische circulaire; wij erkennen ook den grooten invloed dien Rusland , gelijk het staatsstuk aanwijst, feitelijk over Turkije heeft. Maar wij beweren dat, hoe grooter de invloed van Rusland op Turkije tot nog toe feitelijk is geweest, hij des te minder door den Sultan bij een verdrag kan bevestigd en als een regt erkend worden. » Doch wanneer do onafhankelijkheid van het Turksche rijk en de regten der andere mogendheden veilig gesteld zijn , belet niets datßucland al de waarborgen die het wenschen kan, verkiïjge voor de handhaving van zijn feitelijk beschermheerschap over de Grieksche onderdanen des Sultans, een beschermheerschap hetwelk noch de Sultan noch iemand anders aan Rusland wil ontnemen. » Het zou bejammerenswaard zijn , indien Rusland de wapenen opvatte om van Turkije waarborgen te verwerven voor de instandhouding van eenen staat van zaken, dien niemand gezindis aan to tasten. » Het Russische staatsstuk zegt dat de Keizer niets anders verlangt dan het behoud van zijnen feitelijken invloed op de godsdienstige aangelegenheden der Grieken. Do Sultan van zijnen kant belooft te zullen bevestigen , uitbreiden en in stand houden wat feitelijk bestaat. Al de mogendheden zullen ongetwijfeld gaarne den Keizer van Rusland waarborgen zien geven, die aan redelijke verlangens voldoen zonder schending van het oppergezag des Sultans; want zelfs de kabinetten die hunne vloten naar Konstantinopel gezonden hebben, beoogen alleen de instandhouding van de verdragen en van den wereldvrede. Buitendien is er non- iets dat ons aan de vredelievende verzekeringen der Russische circulaire te meer gewigt doet hechten, namelijk het bijkans zekere berigt dat Keizer Nikolaas zich zelvcn het eindbeskiit voorbehouden heeft over de na eene afwijzing van zijn ultimatum te nemen maatregelen." — De Parijsche Patrie berigt dat de Porte thans de magliging het bouwen eener Roomsche kerk te Antiochio in Syrië, Weeft verleend Deze magtiging was reeds vroeger op aanhouden van de zijde van Frank" ryk, toegezegd als eene voldoening voor de gewelddadigheden welke eenige jaren geleden te Aleppo tegen Christenen gepleegd waren.
---

