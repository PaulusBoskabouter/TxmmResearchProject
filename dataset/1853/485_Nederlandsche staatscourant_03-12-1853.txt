NEDERLANDEN.
Bij Koninklijk besluit van den lsten December 1853, n°. 70, is benoemd tot ontvanger der directe belastingen van het derde arrondissement te Amsterdam, de heer C. A. Gobius, thans ontvanger der directe belastingen te Middelburg. Bij Koninklijk besluit van den lsten December 1853, n°. 71, is benoemd tot ontvanger der directe belastingen en accijnsen te Beetster_waag c. a., de heer W> Luitjes, thans ontvanger derzelfde middelen te Finsterwolde.
---

MINISTERIE VAN FINANTIEN.
De Minister van Finantien , in ervaring gekomen zijnde dat, ongeacht zoo vele en herhaalde bekendmakingen en waarschuwingen, de Belgische koperen munt steeds in groote hoeveelheden binnen het Rijk in omloop blijft, brengt nogmaals ter algemeene kennis dat die munt hier te lande hoegenaamd geen wettigen koers of waarde heeft; dat mitsdien op de afwijzing uit alle openbare kassen het strengste toezigt zal worden gehouden ; terwijl daarentegen Nederlandsche koperen munt voortdurend bij heeren Betaalmeesteren in de arrondissementen kan worden aangevraao-d en verkregen. 's Gravenhage, den 25sten October 1853. De Minister voornoemd, Van Dooen". De Minister van Finantien, Gezien hebbende Zijner Majesteits besluit van den 14den November 1853 (Staatsblad n°. 114), bepalende de uitgifte der nieuwe en deinwisseling der nog in omloop zijnde muntbiljetten , maakt bekend : I°. dat op den sden December 1853, bij de Nederlandsche Bank te Amsterdam, zal aanvangen de uitgifte der muntbiljetten, bedoeld bij de •wet van 26 April 1852 (Staatsblad n°. 90); 2°. dat de muntbiljetten, uitgegeven krachtens de wet van 17 September 1849 (Staatsblad n°. 46) en tot een bedrag van tien millioen gulden, overeenkomstig de wet van 18 December IS§2 (Staatsblad n°. 211), nog in omloop, worden ingetrokken, en door de muntbiljetten, onder I°. hiervoren vermeld, vervangen; 3°. dat het uiterlijk tijdstip der intrekking van de opgemelde muntbilletten, daargesteld krachtens de wet van 17 September 1849, blijft bepaald op den laatsten December 1853, en dat dio intrekking plaats heeft bij de Nederlandsche Bank-te Amsterdam; 4°. dat de gelegenheid tot inwisseling der nog in omloop zijnde muntbiljetten, uitgegeven krachtens de wet van 17 September 1819 (Staatsblad n°. 46), wordt opengesteld bij de Nederlandsche Bank te Amsterdam, van en met den vijfden tot en met den laatsten December 1853 ; s°. dat die muntbiljetten echter nog gedurende het geheele jaar 1854, in alle betalingen aan de schatkist worden aangenomen en krachtens art. 1 der wet van 18 December 1852 (Staatsblad n°. 211), tot het einde van den termijn van verjaring, en dus tot 31 December 1855, inwisselbaar blijven bij de Nederlandsche Bank te Amsterdam ,-6°. dat de houders van muntbiljetten, die zulks mogten verlangen, de tusschenkomst van de Betaalmeesters in de Provinciën kunnen inroepen, om de inwisseling hunner biljetten bij de Nederlandsche Bank te Amsterdam , te bewerkstelligen. 'sGravenhage, den 15den November 1853. De Minister voornoemd, Vax Dookx.
---

ALGEMEENE REKENKAMER.
Ter voldoening aan de bepalingen, vervat in de wet van den 17den September 1849 (Staatsblad n°. 46), is weder ter Algemeene Rekenkamer overgebragt voor eene som van zeven duizend vijf honderd guLten aan ingetrokken muntbiljetten van f 1000 en f 500, zoodat thans, met inbegrip der bij vorige aankondiging vermelde som van f 19,903,500, voor een bedrag van negentien millioen negen honderd elf duizend gulden aan muntbiljetten, krachtens deze wet uitgegeven , is ingetrokken. Al deze muntbiljetten zijn bij de Algemeene Rekenkamer volkomen onbruikbaar gemaakt en zullen aldaar blijven berusten tot dat derzelver geheele vernietiging, overeenkomstig den inhoud van art. 5 der bovengemelde wet, zal kunnen plaats hebben, als wanneer van die vernietiging op nieuw zal worden kennis gegeven. 'sGravenhage, den 21sten November 1853. De Algemeene Rekenkamer, Gevers. k Ter ordonnantie van dezelve, Vax Hoogexhcijje , \. S.
---

BUITENLANDSCHE BERIGTEN. TURKIJE.
De half-officiele Oesterreichische Correspondenz van den 29sten November \ deelt liet volgende mede: » Volgens beden ontvangen telegraphische berigten uit Hucharest van ■ den 26sren dezer maand, was de Russische opperbevelhebber, prins Gortschakoff dien dag te Giurgewo op den linker-oever van den Donau aangekomen, alwaar hij de troepen in oogenschouw nam. De Turken hebben het tegenover Giurgewo in den Donau gelegen eiland ijlings ontruimd en zijn van daar naar de vesting Rutschuk op den regter oever teruggetrokken. Te Kalafat handhaven de Turken zich in de ingenomen stelling." J Volgens een telegraphisch berigt uit Bucharest van den 29sten I November jl. schijnt er in die streek in den laatsten tijd niets bijzonder i meldenswaardigs voorgevallen te zijn. Het berigt meldt alleen dat twee schepen van de Turksche oorlogsvloot in de Zwarte Zee door eene Russische oorlogsstoomboot genomen en naar Sebastapol opgebragt zouden zijn. — Het gerucht van de vervanging van den Pruissischen gezant te Konstantinopel, den heer von Wildenbruck, waaruit men eene verandering der Pruissische staatkunde wilde afleiden, is onwaar, gelijk van de zijde der Pruissische regering verklaard wordt. — Volgens een telegraphisch berigt is aan de Weener effectenbeurs jl. Woensdag eene daling te weeg gebragt door de vrees dat de Russen inderdaad voornemens waren over .den Donau te trekken. — Een der voornaamste Duitsche dagbladen, deFrankfurter Post-Zeitung, zegt: i) De togt der Turksche troepen over den Donau had ten doel de Russen uit de Vorstendommen te verdrijven. Deze poging is mislukt. De Keizer van Rusland is in het volle en onbetwistbare bezit van de Vorstendommen , diit is van het onderpand hetwelk hij genomen heeft om zich van de inwilliging zijner eischen te verzekeren. In zoover moet de oorlog lusschen Turkije 'en Rusland als geëindigd beschouwd worden; eene tusschenkomst van Frankrijk en Engeland kan hierin geene verandering brengen en zou alzoo doelloos zijn. Alleen wanneer Rusland den Donau overtrekken en Turkije veroveren wilde, zou het een Europeesch vraagstuk worden. Het is in Ruslands magt den oorlog geene zoodanige wending te laten nemen. Het woord van Keizer Nicolaas is genoegzaam om ons in 'dit opzigt gerust te stellen. Dat woord is een even vaste waarborg voor het behoud van den algemeenen vrede als de tegenwoordigheid der Engelsehe en Fransche vloten in den Bosporus. Niet door wapengeweld maar alleen door de gematigdheid van den Keizer van Rusland, aan welke nimmer belkoorde getwijfeld te zijn, kan aan den oorlog een eind komen. » De Engelsehe bladen hebben eenen kruistogt der groote mogendheden tegen Rusland gepredikt, ten einde den overmoed en de veroveringszucht van Rusland te fnuiken ; doch zij hebben bij de Duitsche mogendheden geen ingang gevonden, en hiermede is de bodem ingeslagen aan al de plannen der op krijg belusten in Frankrijk en Engeland. Men vindt geen tang om de kastanjes uit het vuur te halen ~ en wil toch zijne eigen vingers niet branden. Zoo wordt de algemeene vrede verzekerd dooide onzijdigheid van Duitschland in het Turksch-Russische geschil"
---

DUITSCHLAND.
De half-officiele 'Berlijnsche Zeit zegt in een aan de beschouwing der troonrede gewijd hoofdartikel onder andere het volgende : » Uit de troonrede blijkt dat de .regering niet alleen "de neutraliteit, maar ook de zelfstandigheid van Pruissen bovenal -wil handhaven, en dat zij in deze aan Pruissen voegende stelling met vrucht voor het behoud des vredes hoopt werkzaam te zijn, maar dat zij tevens, » » welken loop de gebeurtenissen ook mogen nemen,"" op de weerbaarheid en eensgezindheid van het Pruissische volk rekent. Zoo betaamt het; zoo bandelt zij overeenkomstig met de wenschen des Pruissischen volks. Onze wensch is vrede; maar ons eergevoel wraakt een onwaardigen angst vóór eenen oorlog, zoodra het welbegrepen belang des vaderlands » hetwelk van dat der kroon volstrekt onafscheidelijk is," dien onvermijdelijk maakt. n Wij hebben reeds voor eenige weken gezegd dat, wanneer Pruissen onverhoopt in het geval mogt komen zijne, strijdkrachten te ontwikkolen , dit slechts met het oog op het behoud des vredes koude geschieden. Men heeft ons destijds verweten dat wij de -zaak verkeerd voorstelden, en beweerd dat aan eene ontwikkeling van strijdkrachten in het minst niej; gedacht wierd. De troonrede van 28 November toont aan, dat onze zienswijs aangaande de stelling en de roeping van Pruissen niet onjuist was. Men kan den vrede willen , en moet toch daarom den oorlo" niet schuwen; én men zal te krachtiger voor den vrede werkzaam zijn , hoe meer men op den oorlog voorbereid is. ii Laat ons dus voor den vrede werken, maar tevens niet vergeten dat wij een weerbaar volk zijn , aan -welks hoofd de Voorzienigheid dep Koning, onzen heer, geplaatst heeft." De in ons vorige nommer reeds vermelde verkiezing van den graaf von Schwerin tot voorzitter van de Pruissische Tweede Kamer voor do «erit volgende vier weken, is geschied met de meerderheid van 186 stémmejj tegen 123, welke laatste op den vorst von Hohenlohe, den candidaat der regter zijde, uitgebragt waren. Bij de keuze der voorzitters en secretarissen van de afdeelingen heeft de regter zijde gezegevierd, en hebben hare candidaten in zes van de zeven afdeelingen de meerderheid erlangd. Tot vice-presidenten der kamer zijn benoemd de heeren Engelmann en v. Bethmann-Hollweg. De Koning van Beijeren heeft den 28sten November eene nieuwe ridderorde, de Maximiliaansorde voor wetenschap en kunst, ingesteld, waarmede terstond 34 geleerden en 30 letterkundigen en kunstenaars begiftigd zijn geworden. Onder eerstgenoemden telt men de heeren Al. von Humboldt, Boeckh, Ehrenberg. Ranke, v. Raumer, v. Savigny, Grimm, Schelling in Berlijn, Creutzer in Heidelberg, v. Hammer Purgstall in Weenen, Liebig in Munchen enz. Onder de laatstgenoemden P. van Cornelius, Em. Geibel, Grillparzer, Kaulbach, Lessing, Mejjerbeer, Rauch, Rückert, Spohr, Uhland enz. Even als by de Pruissische Orde voor verdiensten, is bij deze nieuwe orde een kapittel ingesteld, hetwelk belast is den Koning jaarlijks eene voordragt ter benoeming van nieuwe leden der orde te doen.
---

