AMSTERDAM, 30 Januarij. De Kloosterroof in Rome.
I. Wat wij bij het eerste gerucht omtrent de nieuwe maatregelen ter berooving der kloosters in Rome vermoedden en uitspraken, wordt, naar mate de diskussiën over het wetsonderwerp vorderen, helaas! telkens meer bewaarheid. Wie bij de lezing van het ontwerp in het tweede artikel , rakende de handhaving der generalaten, nog de stem van ernst en opregtheid meende te ontdekken, toonde daardoor slechts zijne kortzigtigheid, zijne onbekendheid met het beloop der revolutionaire maatregelen, en vergat dat het moderne Italië met de enkele woorden ontrouw en woordbreuk zijne gansche geschiedenis boekstaaft.
Toen de Regering, met het air van innig regtsbesef, de handhaving der generalaten voorstelde, ten einde de verschillende geestelijke orden niet in den gang van haar inwendig bestuur te belemmeren, wist zij zeer goed, dat haar voorstel tijdens de beraadslagingen slechts nieuwe smaadredenen tegen de Kerk en hare bedienaren zou uitlokken, en dat artikel II met de ongenade der meerderheid zou getroffen worden. Zoo geschiedde het. Men ving ter bereiking van het einddoel eerst aan eene uitzondering te maken met de orde der Jezuïeten. Dit kon niemand verwonderen. Pruissen en Italië zijn thans intieme vrienden. Hel slaatsgefdhrlich van Berlijn kon in Rome niet zonder weerklank blijven. Maar deze uitzonderingsmaatregel was slechts het voorspel van hetgeen later volgen zou. Al de generalaten zonder eenige uitzondering moesten worden opgeheven. Geen enkele voet gronds mogt hun in eigendom worden gelaten; over allen moest gelijkelijk het doodvonnis worden uitgesproken. Die uitspraak is nog niet gevallen, maar toch reeds op zoodanige wijze voorbereid, dat ze vooralsnog onvermijdelijk schijnt. De Kommissie, met het onderzoek van het wetsontwerp belast, heeft volgens rapport van 21 Januarij 11. met eenparige stemmen het besluit genomen, dat artikel II uit het ontwerp behoort te vervallen en dien tengevolge «(7e generalateff in Rome moeten worden opgeheven. Er is derhalve geen spraak meer van de uitzondering der Jezuïeten of van eenige andere orde, maar van de opheffing der generalaten in het algemeen. De revolutie treft allen met éénen slag. De Regering, in de kunst van te veinzen volleerd, zal, nu zij hare verlangens bevredigd ziet, zich met Pilatus de handen wasschen en zeggen: ik heb geen schuld daaraan. Op den bijval der liberalistische bende mag zij met onfeilbare zekerheid rekenen; want onze noodlottige eeuw— die men de eeuw der standpunten zou kunnen Jioemen, omdat de beginselen van regt fin de objektieve waarheid ontkend "worden — zij zal wel een standpunt vinden, van waaruit deze nieuwe misdaad vergoelijking en toejuiching kan te beurt vallen.
Met de opheffing der kloosters en generalaten was echter de taak der Ualiaamche regeringsmannen slechts voor een zeer klein gedeelte vervuld; de groole kunst bestond daarin, dat zij onder hel een of ander voorwendsel het volle beheer over de onthoofde eigendommen tot zich trokken. Gelijk veelal de roover, bij de ontmoeting van een reiziger, niet aanstonds zijn laatsten eisch stelt, maar met een schijnbaar onschuldig praatje aanvangt, om vervolgens het zet af! j«t te spreken, zoo hield ook de italiaansche Regering haar eigenlijk oogmerk verborgen, om in het eind met haar verraderlijk plan voor den dag te komen. Men zou — dus heette het — geen diefstal of roof plegen; o neen, deze woorden hebben zelfs voor het oor van den misdadiger een al te ruwen klank. Wat men beoogde was slechts onteigening, waaruit dan als van zelf volgt, dat voor het aangeslagen eigendom eene billijke vergoeding zou worden aangeboden. Nu toog de oppozitie, de geheime bedoeling der Regering kennende, met hartelust aan het werk, en zon op middelen, ten einde op de minst geruchtmakende wijze de verbeurdverklaarde schatten ten bate der schatkist meester te worden.
Merkwaardig zijn de beraadslagingen, over dit punt in de Kommissie gevoerd; merkwaardig vooral om de sluwheid, waarmede de leden dier Kommissie te werk gingen.
Slechts twee gevoelens betwistten elkander den voorrang. Eenige leden der Kommissie stelden namelijk voor, den kloosterlingen, elk in het bijzonder, ter vergoeding van hetgeen hun ontnomen was, een jaarlijksche toelage uit te keeren; come negli altri paesi, gelijk in andere landen, wordt er in het rapport bijgevoegd. Onder die »andere landen" zal ongetwijfeld Spanje in de eerste plaats bedoeld zijn, waar ook den beroofden geestelijken eene staatstoelage werd toegezegd, ofschoon de uitkeering achterwege bleef. Met dit middel kon derhalve ook de italiaansche Staat den roof wel voltrekken, en zich van andermans goed meester maken. Want, zooals van zelf spreekt, zou men de uitbetaling der jaarwedde slechts onder zoodanige bezwarende bepalingen doen plaats grijpen, dat geen kloosterling de sobere toelage zou kunnen aanvaarden, zonder daardoor tevens regtslreeks ol zijdelings den roof der Regering goed te keuren. En daar het goevernement, even natuurlijk wederom, zijne gave niet behoefde op te dringen, moest het geweigerde kapitaal ten laatste van zelf in de schatkist teregt komen. Met dit middel werd dus wel het beoogde doel bereikt; maar aan de uitvoering waren toch bezwaren verbonden, die men liefst wenschte te voorkomen. Langs dezen weg zou men namelijk met eiken kloosterling in het bijzonder te doen krijgen, in eene eindelooze administratie vervallen, en niet zonder veel en langdurig opzien te baren het rooverswerk tot stand brengen. Van daar dat slechts weinigen zich in de Kommissie met dit plan konden vereenigen, en de meerderheid haar bijval schonk aan een veel listiger verzonnen voorstel, waarop wij in een volgend artikel terugkomen.
---

BUITENLAND Algemeen Overzigt.
Niet alleen van katholieke, maar ook van protestantsche zijde wordt thans in Pruissen tegen de nieuwe konfessioneele wetten geprotesteerd. De opper-kerker aad van Berlijn heeft namelijk een gemotiveerd protest bij den Landdag ingediend, waarin hij het zeer betreurt, dat ook de evangelische Kerk door de nieuwe wetten wordt bedreigd, en de vrees uitspreekt, dit de innerlijke belangen van den Staat daardoor zeer zullen geschaad worden. Velen zijn van oordeel, dat dit protest niet zonder uitwerking zal blijven, en alhgt belangrijke wijzigingen der ontwerpen zal ten gevolge hebben. Heden zullen vermoedelijk de debatten over de Grondwetskwesiie beginnen.
Urt Dr es.ten wordt gemeld, dat de sociaal demokraat Bebel te Glauchau-Meei anc met 10.470 stemmen van de 14.7:20 tot lid van den Rijksdag is verkozen. Gelyk men weet, bevindt Bebel zich wefj< ns hoogverraad in hechtenis, en is zijne verkiezing dus eene bloote manifestatie.
Omiren tde Saksische onder wys-wet verkeert men nog steeds in 't onzekere. Hel berigt, dat het wetsontwerp betreffende het onderwijs in Elzas-Lotharingen door den Bondsraad is goedgekeurd, heeft onder de Katholieken van het Rijksland een diepen indruk gemaakt. Buitengesloten van alle middelen om zich regt te doen verschaffen, beroofd van een vrije katholieke pers, verstooten van het aan alle andere Duitschers toegestane stemregt, en overgeleverd aan al het knellende van een onbeperkt diktatorschap — blijft hun niets over, dan in een regtstreeksch adres aan den Keizer hun beklag in te dienen, en af te wachten, wat de hooge en allerhoogste heeren zullen goedvinden omtrent hen te besluiten. Dat hebben zij dan ook bereids gedaan.
Onder dagteekening van den 27" dezer heeft het centrale komitee der katholieke belangen te Straatsburg, namens de kantonale komitee's en alle katholieke huisvaders van den Elzas, tot keizer Wilhelm een protest gerigt, waarvan de tekst heden door de katholieke bladen van Duitschland wordt openbaar gemaakt. Adressanten konstateeren, dat het nieuwe ontwerp niets minder beoogt, dan de rampen, welke sedert de laatste jaren over Elzas-Lotharingen zyn gekomen , nog met de grootste van alle: de vernietiging der gewetensvrijheid , te vermeerderen. Zy hadden gehoopt, althans de vijheid van het lager-en middelbaar onderwys, als een natuurlijk regt der familie, te zullen mogen behouden ; te meer daar dit regt, 'twelk reeds van nature in het vaderhart is gegrift, ook door de Kerk als een heilig regt gewaarborgd, gevorderd wordt. De opvoeding der jeugd behoort onder het toezigt der Kerk te geschieden, en deze mag zich dat regt tot geen prijs laten ontwringen. Adressanten keuren de gemengde scholen af, daar deze noodzakelijkerwijs tot godsdienstloos onderwijs voeren. Nu reeds heeft men in Elzas-Lotharingen de rampzalige gevolgen van dat verderfelijk systeem gezien. Aan katholieke ouders is geregtelyk bevolen, hun kinderen naar protestansche scholen te zenden, en zoo zij uit gewetensbezwaar tegenstreefden wachtte hun geldboete of zelfs kerkerstraf. 't Kon niet anders, of zulk een ongehoorde gewetensdwang moest de noodlottigste verbittering onder de katholieke onderdanen ven Zijne Keizerlijke Majesteit verwekken. Grievend, diep grievend vooral was het voor de katholieke Elzassers, de geliefde en hooggeschatte schoolbroeders en schoolzusters te zien verdreven worden. Die Broeders en Zusters, welke gewoon waren, zich, bijna geheel kosteloos, met hart en ziel aan het onderwijs te wijden; die door oud en jong geëerd, en zeifs door hooge staatsautoriteiten om hunne groote verdiensten herhaaldelijk geroemd werden — zij werden verwijderd, zonder dat ook maar een schijn van noodzakelijkheid of grond daartoe kon worden aangevoerd. En alsof dit alles niet genoeg ware, komt nu het nieuwe wetsontwerp met één enkele pennestreek alle nog bestaande bijzondere scholen eenvoudig vernietigen, wereldlyke zoowel als geestelijke; het laat den ouders niet meer de keuze eener school, maar dwingt tot gebruikmaking van godsdienstloos staatsonderwijs. De konkurrentie tusschen bijzonderen staatsonderwijs komt te vervallen, en de katholieke ouders worden tot een pijnlijk maar pligtmatig verzet uitgetart. »En," zeegen adressanten, szulk een wetsontwerp wordt nog gemotiveerd als noodig om onze sympath:eën voor het nieuwe vaderland op te wekken? Dat mag toch voor 't minst een politieke misslag heeten I" — Adressanten eindigen met een beroep op het regtsgevoel van Zijne Keizerlijke Majesteit, op wien zij naast God hun eenige hoop kunnen stellen; zij herinneren den Keizer aan diens belofte, indertijd aan den bisschop van Straatsburg gedaan: »ik zal de godsdienstige regten en aanspraken, naar het voorbeeld van wijlen mijn broeder, eerbiedigen, want ook de Elzassers zijn immers mijne kinderen 1" —
Ten slotte verzoeken zij den Keizer, aan het wetsontwerp voorshands geen gevolg te geven.
In Cisleithanië doet zich het zonderlinge verschijnsel voor, dat het reeds zoolang aangekondigde wetsontwerp tot invoering der regtsti eeksche verkiezingen voor den R'rjksraad, maar niet uit de handen der kommissie van voorloopig onderzoek naar den Rijksraad terugkeert, hoezeer het met eiken dag verwacht wordt. De liberalen beginnen zich ietwat ongerust te maken, dat misschien bij slot van rekening het heele ontwerp, waar zij zoolang naar gesnakt hadden, in duigen zal vallen; reeds treden de organen dier partij in vergelijking tusschen den tegenwoordigen toestand van het ministerie-Auersperg en dien der laatste dagen van het ministerie-Hohenwart, en geven niet onduidelijk de vrees te kennen, dat de krachtige protesten, welke van verschillende zijden, maar vooral van den kant der Czechen, tegen het ontwerp zich doen hooren, den Keizer aan het wankelen, en mitsdien Auersperg tot den val zullen brengen. Mogelijk echter is hun vrees voorbarig ; in ieder geval is omtrent een intrekking der ingediende wet hoegenaamd niets officieels bekend.
De oppozitie, die zich in de eerste dagen na de heropening van den hongaarschen R'ijksraad zoo heftig tegen het nieuwe ministerie-Szlavy kantte, houdt zich voor het oogenblik vrij rustig, en schijnt niet voornemens zich ernstig tegen de voorgestelde financiëele hervormingen te willen verzetten. De Ausgleich met de Kroaten is intusschen nog geen stap gevorderd, en heeft ook in den eersten tijd geenerlei kans daartoe.
Het verdere oostenrijkache nieuws betreft vooral de aanstaande wereldtentoonstelling te Weenen , welke door bijna alle gekroonde hoofden van Europazal worden opgeluisterd. Engeland en Rusland zullen daar hun aziatischen twistappel, Duitschland en Oostenrijk hun Sadowa vergeten. De Prins van Wallis zal het eerst van alle vorstelijke personaadjes aankomen, wel is waar, niet als de reprezentant van Engeland, maar als de prezident van de kommissie voor de engelsche inzenders. Daarna zal ook Viktor Emanuel ditmaal bij hooge gratie onder de vorsten mogen paradeeren; de onder-Koning van Egypte en de Tsaar aller Russen zullen volgen, en de laatste zal door keizer Wilhelm, die hem te St. Petersburg een bezoek zal gebragt hebben, vergezeld worden. De Sultan zal niet van de partij zijn, omdat h'y, als steeds, ziek is; ook de soevereinen van Spanje Portugal, Zweden, Denemarken en Griekenland worden niet verwacht. Wèl echter die van Nederland en België, — en last not least — de Schach van Perzië. Dat ook Thiers I in de vorstelijke omarming zou komen deelen, wordt heden van fransche zijde bepaald tegengesproken. Zelfs als de vorsten vertrokken zijn, zal de Prezident der fransche Republiek rustig te Versailles blijven.
Te Versailles zal zijn tegenwoordigheid dan ook volstrekt niet overbodig zijn; want, volgens den doorgaans goed ingelichten par'ijschen korrespondent van den Times, zal Thiers, behalve de gevaarlijke konstitutioneele manoeuvers, waaraan hij voortdurend de hand moet houden, aanstaanden zomer vooral veel te bezorgen hebben opzigtens de aflossing van het laatste milliard der oorlogsschatting. Tegen Mei hoopt h'y het restant van het vierde milliard te kunnen aflossen, maar dan komt de moeijelijkheid met het laatste. Volgens het jongste traktaat kan hij daarvoor waarborgen aanbieden, waarna onmiddellijk de ontruiming van het nog bezette fransche grondgebied moet volgen. De korrespondent meent echter, dat er 800,000,000 fr. in kas is, en Thiers van die waarborgen geen gebruik wil maken. Hij hoopt tegen 1° Oktober met de volledige aflossing gereed te zijn. De korrespondent werpt tevens een nieuw licht op de ge hei me betrekkingen tusschen Thiers en von Bismarck, welke laatste zyn dadelyken invloed op Frankrijk onafgebroken laat gevoelen, zoolang de laatste penningen niet betaald zijn. Het weifelen van Thiers en z'yn telkens terugkeeren tot de regterz'yde zou aan geen andere oorzaak moeten toegeschreven worden.
De italiaansche Regering heeft opnieuw eenige kloosters geannexeerd, ofschoon de wet, die haar daartoe magtigen zal, nog in de maak is. Men spreekt van niet minder dan 16 kloosters, die, tegen 5 % rente op het Grootboek, onteigend zouden zijn.
Uit Petersburg wordt gemeld, dat Rusland acht nieuwe forten langs zijn westelijke grens dénkt te bouwen.
---

Schipbreuk der „Golden Hind".
Zekere John Savilla, eerste stuurman van het amerikaansche schip Golden Hind, dat in Junij jl. onder weg van New-Yurk naar San Francisco op de kust van Patagonie schipbreuk heeft geleden, geeft hiervan het volgende treurige verhaal ïn den londenschen Times. In de straat van Magellaan had de Golden Hind met ruw weder te kampen en verloor haar roer; men maakte toen een hulproer, maar twee dagen later sloeg ook dit weg, en na eenigen tjjd hulpeloos heen en weer te hebben gezwalkt, stiet het vaartuig op de rotsen. In allerhaast werden nu drie booten uitgerust, de manschappen trokken hun besteen warmstekleederen aan, en weldra had men — 7 man in elke boot — het zinkend schip verlaten. In de overijling van het vertrek werden bijna alle scheepsinstrumenten en vele andere hoogst noodige artikelen aan boord gelaten. Over een der drie booten voerde de kapitein Robbins bevel, over de tweede de verhaler zelf en over de derde de tweede stuurman , Webb. Lang had men niet meer moeten wachten;want gedurende den stikdonkeren nacht werd de Golden Hind tegen de rotsen stukgeslagen, zoodat er 's anderendaags geen spoor meer van te vinden was. Ook de boot, waarover de tweede stuurman bevel voerde, was verdwenen ; twee dagen werd er naar gezocht, doch te vergeefs. Bij een onderzoek in de beide overgeblevene booten omtrent den voorraad levensmiddelen, vond men een kleine kist en een zak hard brood, het laatste doortrokken van zeewater; verder een kleine hoeveelheid ossenvleesch, een weinig thee en koffij. Binnen weinige dagen was de voorraad vleesch reeds zoo geslonken, dat men er voortaan slecht» eenmaal in de week een stukje van te proeven kreeg. Alsof er nog geene ongelukken genoeg waren, verloor men bovendien het kompas, het eenige instrument, dat men bezat, en een gedeelte der provizie. Men deed eene poging om Sandy Point, een chiliaansche strafkolonie, te bereiken, maar het eenige middel om zich te orienteeren, waren maan en sterren. Waar men zich bevond, heerschte barre winter, de bergen langs de kust waren met sneeuw en ijs bedekt. Eindelijk aan land geroeid , vond men overvloed van dorre boomen: voorzien zynde van een paar bijlen en lucifers mogt men er in slagen een flink vuur te ontsteken. Tevens mogt men een tameljjken voorraad schaaldieren vangen, die een familietrek hadden met mosselen , maar na gebruik er van werden allen ziek, en men at ze niet meer. Twintig dagen hielde» de 14 schipbreukelingen het uitstekend uit, behalve dat door de ontzettende koude de meesten gezwollen voeten en beenen hadden. Den nacht bragt men door op het strand in de van zeden vervaardigde tent, gezeten om een groot vuur. Het ergst van allee was het gemis aan slaap, want uit vrees van dood te vriezen, durfde men zfch geen oogenblik van het vuur verwijderen, en de ruimte der tent was niet groot genoeg, om allen in liggende houding te bergen.
Na den twintigsten dag vertoonden zich de eerste verschj nselen van de algemeene zwakte, ten gevolge van het onvoldoende voedsel. Dit en een ondragelyke pyn in de ledematen veroorzaakten dat men thans met roeijen weinig vorderde. De tot dasverre uitgedeelde portie brood werd kleiner gemaakt, en niet zelden bleef men twee dagen geheel en al zonder voedsel, om den kleinen voorraad nog wat te rekken. De houding der manschappen mogt echter onberispelijk heeten. ledereen was stipt gehoorzaam, en ofschoon de kwellingen van den honger afschuwelijk waren, werd het algemeen welzijn geen oogenblik uit het oog verloren Bijna de geheele maand Julij werd gesleten met te roeye», dacht men, in de rigting van Sandy Poort. De eenige menschelijke wezens, welke de rampzaligen in dien tijd ontmoetten , waren een Indiaan en twee indiaansche vrouwen in een kano, die hen vriendelijk behandelden, en volgaarne hun verzoek inwilligden, om een eend tegen wat tabak te verruilen. Men had uit het schip twee geweren gered, en een der naatrozen schoot een eend, maar het kruit werd nat, en onbruikbaar. Een doode eend, tusschen de rotsen gevonden, werd eveneens opgenomen en gegeten; met uitzondering van de schaaldieren, hierboven vermeld, was dit echter het eenige voedsel, dat men buiten het medegenomen* magtig werd. Op het laatst van Julg werd het weder zeer stormachtig, en na eenige dagen van vruchteloos worstelen, sloeg men eindelijk het laatste kamp op. 't Was een akelige kale en verlaten plek, door rotsen van de zee gescheiden en met lage, dorre boomen gevuld. Desniettemin vond men er eenige wortels, bezien, en, wat zonderling klinkt, een weinig selderij. Hoewel niet wetende of het vergiftig was of niet, werd een en ander met graagte verslonden. Kort daarop werden de ongelukkigen ernstig ziek, ofschoon, naar het schijnt, het pas gegetene hieraan weinig schuld had. Hunne beenen waren allengs tot een ontzaggelijken omvang gezwollen; slechts weinigen konden nog schoenen dragen, de anderen zwierven rond met de voeten in oude vodden en zeildoek gewikkeld ; terwyl zij , die in het geheel niet in staat waren te loopen, op handen en voeten over den grond kropen.
Het eerst bezweek de matroos White; hij begon te ijlen en stierf weldra in de armen zyner rampzalige makkers, wien vroeger of later hetzelfde lot te wachten stond. De grond was zoo hard bevrozen, dat onmogelijk een graf kon gedelfd worden; men legde daarom het lijk op korten afstand van de tent in de verdorde struiken. Het tweede slagtoffer was een jonge man, onder de matrozen eenvoudig Dan genoemd; zijn lyk werd naast dat van White neergelegd. Vervolgens bezweek de timmerman,daarna een duitsch matroos, met name Charley, en eindelyk de matroos Frank, allen binnen den tijd van tien dagen. De kleederen der dooden dienden om de levenden warm te houden, en in zooverre werd de toestand dus eenigzins dragelijker, maar men leed thans sedert dagen volslagen gebrek aan voedsel. Ten einde raad begat zich de hofmeester, een matroos met zich nemende, naarde plek, waar de lijken lagen, en keerde terug met stukken vleesch, die over het vuur gebraden en gretig verslonden werden. Allen, zegt de verhaler, .wisten wij, dat wij het leven hielden op de lijken onzer kameraden , maar niemand deed een vraag. Nu eens aten wy' het gekookt, dan eens gebraden. De smaak er van had iets van rundvleesch — maar, zoo vervolgt hij, het doet mij rillen, als ik er thans aan denk. Toen het laatste van het nog eenig overgeblevene lijk bijna gegeten was, kwam de schoener Eagle, van Port Stanley, Falkland Islands, in het gezigt. Eender schipbreukelingen klauterde op den top van een rots, en de amerikaansche vlag zwaai • jende, wist hij zich door de bemanning van het schip te doen opmerken: het uur der redding was aangebroken. Het bleek nu, dat de arme zeelieden tweederden van de straat Magellaan al roeijende hadden afgelegd, en nog 60 mijlen van Sandy Point verwijderd waren. Van de 21 manschappen zijn er slechts zeven overgebleven: de kapitein, de schrijver van dit verhaal, en 5 matrozen. Van het oogenblik der verbrijzeling van de Golden Hind af, bragten de arme zeelieden 48 dagen door in open booten, zonder eenige andere middelen van bestaan, dan waarvan hierboven gesproken is.
---

