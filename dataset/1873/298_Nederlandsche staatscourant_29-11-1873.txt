NEDERLANDEN. 's GRAVENHAGE, den 28sten November 1873.
Den 25sten dezer heeft Zijne Majesteit de Koning in een bijzonder gehoor ontvangen den lieer von Koenneritz, opperhofmaarschalk van Z. M. den Koning van Saksen, in buitengewone zending belast met het overbrengen der brieven van kennisgeving wegens het overlijden van Z. M. Koning Johan en de troonsbestijging van Z. M. Koning Albert van Saksen. Den 25sten dezer heeft Zijne Majesteit de Koning in een bijzonder gehoor ontvangen den baron von Fabrice, die aan Hoogstdenzelven zijne geloof-brieven heeft overhandigd als buitengewoon gezant en gevolmagtigd minister van Z. M. den Kjning van Saksen. Bij Koninklijk besluit van 27 November 1873, n°. 17, is aan G Kramer, chirurgijn en vroedmeester te Leeuwarden, vergunning verleend tot het aannemen en dragen der hem door Z. M. den Duitschen Keizer, Koning van Pruissen , geschonken medaille voor niet-strijdenden ter herinnering aan den oorlog van 1870—1871. Bij Koninklijk besluit van 27 November 1873, n°. 18, is de heer C. F. Quien , wiens diensttijd als directeur van wege den handel bij het Amsterdamsche entrepotdok met den laatsten December dezes j aars eindigt, als zoodanig op nieuw benoemd. Bij Koninklijk besluit van 26 November 1873, n°. 17, is aan den heer G. L. P. Neeteson , op zijn verzoek , eervol ontslag verleend uit zijne betrekking van ontvanger der directe belastingen en accijnsen te IJzendijke c. a , behoudens aanspraak op pensioen. Bij Koninklijk besluit van 26 November 1873 , n°. 19 , is benoemd tot ontvanger der registratie en domeinen te 's Hertogenbosch, de heer J. Scheltema, thans ontvanger der registratie en domeinen te Wijk bij Duurstede MINISTERIE VAN BI N N E N L AN D S C H E ZAKEN. De Minister van Binnenlandsche Zaken brengt ter algemeene kennis, dat de Commissie, belast met het examineren van hen, die eene acte van bevoegdheid als apotheker wenschen te verkrijgen , zitting zal houden op Maandag 8 December e. k. en volgende dagen te Utrecht, 's Gravenhage, 28 November 1873. Voor den Minister, De Secretaris-Generaal, Hubrecht. MINISTERIE VAN MARINE De Minister van Marine brengt ter kennis van de belanghebbenden, dat, naardien sedert den 15den dezer goene gevallen van cholera te Hamburg zijn voorgekomen, de quarantaine-maatregelen worden ingetrokken voor de schepen , die na dat tijdstip die plaats hebben verlaten, 's Gravenhage , den 27sten November 1873. De Minister voornoemd, Brocx. De Minister van Marine brengt ter kennis van belanghebbenden, dat in het volgende jaar eenige jongelingen na afgelegd examen als scheepsklerk zullen kunnen worden aangesteld. De jongelingen die tot dit examen , hetwelk in de maand Augustus of September zal plaats hebben, wenschen te worden toegelaten, moeten zijn Nederlanders, en op den lsteu Januarij 1874 den ouderdom van 15 jaren hebben bereikt, doch hun 18de jaar nog niet zijn ingetreden; alzoo komen alleen zij in aanmerking die geboren zijn in de jaren 1857 of 1858. De kundigheden bij het examen vereischt bestaan in : 1°. het schrijven van eene schoone, nette hand; 2°. de kennis van de gronden der Nederlandsche, Fransche on Engelsche talen. Hierdoor wordt verstaan het maken van een opstel in het Nederlandsch en het vertalen van een gemakkelijk opstel uit het Fransch en Engelsch in het Nederlandsch en omgekeerd , zonder grove taal- en schrijffouten ; 3°. de kennis van de gewigtigste tijdperken en gebeurtenissen , uit de vaderlandsche en algemeene geschiedenis ; 4°. de kennis van de beginselen der aardrijkskunde; 5°. de kennis van de rekenkunde , daaronder begrepen de leer der evenredigheden en de gewone en tiendeelige breuken met toepassing °p het metrieke stelsel, wordende vooral vereischt dat de adspirant naauwkeurig en vlug rekene.
Geene meerdere, maar alleen grondige kennis van het gevorderde en blijkende uit de toepassing van het geleerdo zal, wanneer het getal der adspiranten die aan de vereischten voldoen dat der plaatsen overtreft, van invloed zijn op de rangschikking en derhalve op de toelaiing. In de maand April aanstaande zal nadere aankondiging geschieden nopens het aantal open te stellen plaatsen, den tijd van het indienen van de verzoekschriften tot toelating tot het examen en de daarbij over te leggen bescheiden. 's Gravenhage, den 16den October 1873. De Minister voornoemd, Brocx. MINISTERIE VAN FINANTI EN. De Minister van Finantien maakt bekend, dat bij hem ontvangen is een postwissel groot f 1.71, door N. N. te Meppel, tot voldoening van te min verantwoorde regten ingezonden. 's Gravenhage, den 28sten November 1873. De Minister voornoemd, van Delden. Telegrafie. Met ingang van den 30sten dezer zal het Rijkstelegraafkantoor te Oudewater open zijn : op Zon- en feestdagen , van 8 tot 11 ure vooren van 1 tot 2 ure namiddags ; op werkdagen , van 9 ure voor- tot 12 1 ,, ure namiddags en van 3 tot 6'/ 2 en 8 tot 9 ure namiddags. Namens den Minister, De Secretaris-Generaal, Bartstra. *
---

BUITENLANDSCHE BERIGTEN. RUSLAND.
Het door den generaal von Kaufmann , namens de Russische regering , m p t den Khan van Chiwa gesloten vredestraktaat luidt als volgt : «Artikel 1. Seid Mohamed Rachin Bahadur Khan verklaart te zijn de gehoorzame dienaar van den Keizer aller Russen. Hij doet afstand van het regt van onmiddellijke betrekkingen te onderhouden met de souvereinen en khans van naburige landen. Hij zal met die souvereinen en khans noch handels-, noch andere tractaten sluiten, noch vijandelijke handelingen jegens hen plegen zonder de voorkennis en de magtiging van de hoogste Russische autoriteit in Midden-Azie «Artikel 2. Van Kukertli af tot aan hot punt waar de meest westelijk gelegen arm van de Amu-rivier zich in den hoofdstroom stort, zal de genoemde rivier de grenslijn vormen tusschen het grondgebied van Rusland en Chiwa. Verder zal die grenslijn loopen langs den gezegden meest westelijk gelegen arm der rivier tot aan d< n oever van het Aralmeir, en langs dien oever tot aan het voorgebergte van Urgu, van welk punt zij de helling der bergvlakte van UstUru volgen zal langs de zoogenaamde voormalige bedding van de Amu. ij Artikel 3 Allo landen gelegen op den regter oever van de Amu, zoowel als het tot hier toe aan Chiwa toebehoorend of als aan Chiwa toebehoorend beschouwd op dien oever gelegen gebied, wordt met de gansche bevolking , zoowel de gevestigde als zwervende , door den Khan aan Rusland afgestaan. Onder dezen afstand zijn ook die districten begrepen welke vroeger door den Khan aan bijzondere personen of hooggeplaatste ambtenaren mogten zijn afgestaan. De voormalige eigenaars van deze districten hebben geenerlei aanspraak op schadevergoeding van Rusland , doch het zal den Khan vrijstaan hen schadeloos stellen door den afstand van gronden op den linker oever van de Amu »Artikel 4. In geval de Keizer van Rusland een gedeelte van de op den regter oever van de Amu gelegen gronden aan den Khan van Bokhara mogt afstaan, zal de Khan van Chiwa den gezegden souverejn erkennen als den wettigen eigenaar der aldus afgestane districten, en geenerlei pogingen doen tot het herstellen van zijn gezag aldaar. »Artikel 5. Russische stoombooten en andere schepen, hetzij d,ïe behooren aan de regering of aan bijzondere personen, zullen het regt van vrije vaart op de Amu genieten; dit regt zal uitsluitend aan die schepen worden verleend. De aan Chiwa of Bokhara behoorende schepen zullen de Amu alleen mogen bevaren krachtens eene uitdrukkelijke magtiging van de hoogste Russische autoriteit in Midden-Azie. «Artikel 6. De Russen zullen op elk punt van den linker oever der Amu-rivier de havens en landhoofden kunnen aanleggen, welke zij noodig of voor hun belang dienstig achten. De regering van den Khan van Chiwa zal aansprakelijk zijn voor de veiligheid dier havens en landhoofden. Wanneer de Russen eenige plaats tot het voorschrevene einde aanwijzen, moet die aanwijzing door de hoogste Russische autoriteit in Midden-Azie worden goedgekeurd. «Artikel 7. Behalve deze havens en landhoofden zullen de Russen
ook factorijen en pakhuizen kunnen bezitten in de landen op den linker oever van de Amu. De nabij deze factorijen gelegen gronden, welke de hoogste Russische autoriteit in Midden-Azie mogt aanwijzen, zullen door de regering van Chiwa worden afgestaan. Die gronden zullen door de bevolking worden ontruimd en uitgestrekt genoeg moeten zijn om er havens of landhoofden op aan te leggen, magazijnen, kantoren en woningen voor het aan de factorijen verbonden personeel op te bouwen. De Russen zullen eveneens de vrijheid hebben bouwhoeven aan te leggen en den landbouw uit te oefenen. De factorijen met de daarin gevestigde personen, het aanwezige mobilair en de koopmansgoederen worden gesteld onder de onmiddellijke bescherming van des Khans regering, welke voor derzelver veiligheid aansprakelijk zal zijn. » Artikel 8 Alle steden en dorpen van het Khanaat van Chiwa zullen voortaan open staan voor den Russischen handel. Russische karavanen en kooplieden zullen zich vrijelijk in alle deelen van het Khanaat mogen begeven en de onmiddellijke en bijzondere bescherming der plaatselijke overheid genieten. De regering van Chiwa zal aansprakelijk zijn voor.de veiligheid der karavanen en hare goederen. » Artikel 9. Nademaal de kooplieden uit Chiwa nooit zaket hebben betaald op den weg naar Kasalinsk noch te Orenburg of in de havens aan de Kaspische Zoe, zullen eveneons de Russische kooplieden, welke in Chiwa handel drij ven , vrijgesteld worden van de zaket of van eenige andere belasting op den handel, welke in Chiwa mogt geheven worden. «Artikel 10. Aan de Russische kooplieden wordt uitdrukkelijk het regt verleend hunne koopwaren vrij van alle belastingen door het Khanaat te vervoeren. » Artikel 11. Ten einde beter oog te kunnen houden op hunnen handel en tot bevordering hunner goedo betrekkingen met de plaatselijke overheid , zullen de Russiche kooplieden agenten kunnen vestigen in de stad Chiwa even als in de andere steden van het Khanaat. .» Artikel 12. De Russische onderdanen kunnen in het Khanaat vaste goederen bezitten. Dergelijke goederen kunnen, met magtiging van de hoogste Russische autoriteit in Midden-Azie, aan de grondbelasting onderworpen worden. «Artikel 13. Handelsovereenkomsten tusschen onderdanen van Rusland en van Chiwa moeten wederzijds stiptelijk worden uitgevoerd. «Artikel 14. Alle klagten of vorderingen door Russen tegen onderdanen van Chiwa ingebragt zullen terstond door de regering van Chiwa onderzocht worden; indien zij gegrond worden bevonden zal daaraan zonder uitstel gevolg worden gegeven. Ingeval Russen en Chiwanen over en weder vorderingen tegen elkander mogten hebben , zullen de vorderingen van de Russische onderdanen eerst worden onderzocht en daarop beslist voor dat die van de Chiwanen in aanmerking komen. >i Artikel 15. Alle klagten over of vorderingen van Chiwanen tegen in het Khanaat gevestigJe Russen worden onderzocht en afgedaan door de naastbij zijnde Russische autoriteiten. «Artikel 16. Gee:.e uit Rusland komende personen , welke ook hunne nationaliteit zij, zullen door de regering van den Khan over do grenzen van het Khanaat worden toegelaten tenzij zij eene vergunning van Rusland hebben ontvangen. Indien een uit Rusland'ontvlugt misdadiger binnen het gebied van Chiwa zich aan de vervolgingen der justitie zoekt te onttrekken, zal de regering van den Khan verpligt zijn maatregelen voor zijne inhechtenisneming te nemen en hem aan de naastbij zijnde Russische autoriteiten nitleseren. •i Artikel 17. Het op den 25sten Julij door Seid Mohamed Rachin Bahadur Khun uitgevaardigde manifest, waarbij alle slaven in Chiwa in vrijheid worden gesteld en de handel in slaven en menschen ten eeuwigen dage wordt afgeschaft, blijft in volle kracht. De regering van den Khan verbindt zich uitdrukkelijk met al hare krachten te waken voor de stipte uitvoering der gezegde bepalingen. i) Artikel 18. Eene boete van 2,200,000 roebels wordt hierbij aan de regering van Chiwa opgelegd tot vergooding der door de Russische sctiatkist gedane uitgaven gedurende den laatsten oorlog, door de regering en do bevolking van Chiwa verwekt. • Met het oog op de schanrschte van gereed geld in het Khanaat en in de schatkist van den Khan , alsmede op de bezwaren , welke de regering bij eene afbetaling op korten term jn zou ondervinden, zal de regering bevoegd zijn die boete in termijnen af te doen , met vergoeding van 5 per cent rente over het telkens nog verschuldigde. In de twee eerste jaren zal de regering betalen jaarlijks 100,000 Rs., in de twee volgende jaarlijks 125,000 Rs. , in het derde tijdvak van twee jaren jaarlijks 175,000 Ks., in het jaar 1881 200,000 Rs., en elk volgend jaar tot aan de volledige afbetaling minstens 200 000 Rs. jaarlijks » De betalingen moeten geschieden in Russisch bankpapier of in wettige munt van Chiwa, naar de keuze der regering van Chiwa; de eerste betaling moet geschieden op den I3den December 1873. O'm de betaling van den eerston termijn te vergemakkelijken zal de Khan over dit jaar van de bevolking aan den regter oever van de Amu belastingen mog'n heffjn op den thans bestaanden voet, doch niet later dan tot den 13den December, tenzij de plaatselijke autoriteiten van Rusland en Chiwa omtrent de verlenging van dezen eersten termijn mogten overeenkomen. De volgende termijnen moeten op den 13den November worden gedaan tot aan de volledige afbetaling van hoofdsom en rente. Na de afbetaling van 200,000 Rs. op 13 November 1892 zal er dus nog een restant overblijven van 70,054 Rs., hetwelk geheel afgedaan wordt door de betaling van 73,557 Rs. op den I3den November 1893. Bijaldien de regering van den Khan de afbetaling binnen een korteren tijd mogt willen doen , dan zal zij bevoegd zijn jaarlijks meer dan de verschuldigde sommen te betalen. » Al deze bepalingen zijn vastgesteld en aangenomen ter voortdurende nakoming en eerlijke naleving door den gouverneur-generaal van Turkestan, den adjudant-generaal von Kaufmann , en door den vorst van Chiwa , Seid 1 Mohamed Rachin Bahadur lvhan , in den lusthof van Gendemain, het hoofdkwartier van het Russische leger in Chiwa, op den 25sten Augustus 1873, zijnde de eerste dag der maand Radschab des jaars 1290. (L S.) » von Kaufmann. (L. S.) dSeid Mohamed Rachiv Bahadur Khan." F 11 AIVK RIJ K. Blijkens de in het Journal Officiel opgenomen besluiten is thans het Fransche ministerie zamengesteld uit de heeren : hertog de Broglie, minister van binnenlandsche zaken en vice-president van den ministerraad ; Depeyre, grootzegelbewaarder en minister van justitie;
hertog Decazes, minister van buitenlandsche zaken ; Magne , minister van finantien ; generaal du Barail, minister van oorlog; vice-admiraal Dompierre d'Hornoy , minister van marine; de Fourtou , minister van eeredienst en onderwijs ; baron de Larcy, minister van openbare werken ; Deseilligny, minister van landbouw en koophandel Van de vroegere ministers hebben derhalve die van finantien, oorlog en marine hunne portefeuilles behouden; twee hunner hebben andere portefeuilles aanvaard, namelijk de heer de Broglie, welke v«n het departement van buitenlandsche naar dat van binnenlandsche zaken en de heer Deseilligny welke van het departement van openbare werken naar dat van landbouw en koophandel overgaat; de vier overigen, de heeren Ernoul, Beulé, Batbie en de la Bouillerie, respectivelijk ministers van justitie, van binnenlandscho zaken, van eeredienst en onderwijs en van landbouw en koophandel, zijn afgetreden. De vier nieuw benoemde ministers, de heeren Depeyre, Decazes (tot dus verre gezant te Londen), de Fourtou en de Larcy zijn leden van de Nationale Vergadering; de beide laatstgenoemden vervulden op verschillende tijdstippen van het presidentschap van den heer Thiers het minister-ambt. Tegelijk met deze benoemingen maakt het Journal Officiel de benoeming bekend van den afgevaardigde Baragnon tot onder-secretaris van staat bij het departement van binnenlandsche zaken. Over de zamenstelling van het ministerie laat het Journal des Débats zich in dezer voege uit: »Men ziet dat in werkelijkheid de administratie onder andere namen dezelfde blijft Zoo wij niettemin niet schroomden een steen te werpen op den verliezer, zouden wij zeggen dat de publieke opinie het hoofd van den Staat dankbaar zal zijn dat hij het ontslag heeft aangenomen van dien minister, welke het ministerschap als een strijdperk aanmerkte [den heer Batbie, namelijk, van wien de uitdrukking gouvernement de combat afkomstig was]. En wanneer wij dan in de lijst der nieuw gekozenen de namen, lezen van de heeren de Larcy en de Fourtou, welke geruimen tijd de medewerkers van den heer Thiers en van zijne regering zijn geweest, dan mogen wij aannemen dat eeno verzoenende politiek heerschen zal bij het kabinet van 26 November. Wij hebben thans geene behoefte aan eene strijdlustige, maar aan eene werkzame regering, welke het tijdperk van onvruchtbare en teleurstellende gevechten der partijen kan besluiten om al hare krachten te besteden aan de regeling van het organismus des bestuurs. Dit werk kun niet worden volbragt zonder de medewerking van alle partijen, welke aan de beginselen van het repraesentaiive stelsel gehecht zijn en de maatschappelijke orde zoeken nevens de handhaving der vrijheid. Ongetwijfeld heeft het regter centrum dit ingezien en daarom, hoewel het de positie geheel meester was en daarvan ongestraft misbruik had kunnen maken, iets, al is het nog zoo weinig doch, tot onze voldoening, in elk geval iets toege.even aan het liberale en voorwaarts strevende element bij de vei'kiezing der leden van de commissie van rapporteurs over de organieke wetten ... Wij betreuren het dat dezelfde geest van billijkheid niet in acht genomen is bij de zamenstelling van het ministerie, waarbij het linker centrum stelselmatig is uitgesloten geworden." — Gelijk reeds door den telegraaph gemeld is, had Woensdag inde Nationale Vergadering de verkiezing plaats van de commissie van rapporteurs' over de organieke wetten. Aan de stemming namen 619 leden deel, zoodat de volstrekte meerderheid 310 stemmen uitmaakte. Deze meerderheid werd verkregen door de heeren Dufaure (427), Laboulaye (411) en Waddington (383) van het linker centrum, en de heeren de Talhouet (360), Audren de Kerdrel (342), de Lacombe (337), Lambert de Ste. Croix (330), Pradió (330), de Larcy (328), de Meaux (325), Grivart (314), de Cumont (311) en Tailhand (311) allen van de regter zijde of het regter centrum^. Voor de 17 andere plaatsen der commissie werd de stemming tegen de volgende zitting aan de orde gesteld. Verder liep in de zitting van Woensdag de tweede beraadslaging over het wetsontwerp betrekkelijk het bijzonder toezigt van de liooga politie ten einde, en werd een wetsontwerp betrekkelijk de erkenning van fabrieksmerken nagenoeg zonder discussie aangenomen. DUITSCHLAND. Het Pruissische Huis van Afgevaardigden heeft eergisteren met eene meerderheid van 271 tegen 94 stemmen besloten , het namens de centrumpartij door den heer Windthorst gedanè voorstel tot hervorming van het Pruissische kiesstelsel en tot invoering van de rijkskieswet, eerst over zes maanden bij tweede beraadslaging iri overweging te nemen Door dit besluit, zegt de Norddeutsche Allgemeine Zeitung is de inhoud van het voorstel niet goed- noch afgekeurd ; daarentegen heeft de overgroote meerderheid van het Huis daarmede voor het land verklaard , dat de arbeid, welke door het centrum van haar gevergd werd, niet tot de dringende werkzaamheden der wetgeving behoort, dat er geen feitelijke beletselen bestaan , om ook later op de zaak terug te komen , en dat men moet afwachten of zij misschien over een half jaar het karakter van eene speculative quaestie verloren en een praktische waarde verkregen zal hebben. De door den heer Windthorst geleden nederlaag is voor het overige in zoo verre van hoog belang, als daardoor ontegenzeggelijk bewezen is dat de fractie van hei centrum geheel en al geïsoleerd is, en bij geene andere partij steun of sympathie vindt. — De Beyersche Kamer van Afgevaardigden heeft den 26sten dezer beraadslaagd over het voorstel der heeren Herz en Gerstner, om de regering uit te noodigen bij den Bondsraad biren invloed te doen gelden opdat aan de leden van den Rijksdag eene schadeloosstelling voor hunne reiskosten verleend worde. De president-minister verklaarde, dat hij niet bij magte was, nu reeds bepaalde mededeelingen te doen omtrent de houding welke de Beyersche regering bij den Bondsraad ten aanzien van de quaestie der reis- en verblijfkosten zou aannemen. Het voorstel werd met 66 tegen 64 stemmen aangenomen, nadat een voorstel van den heer Jörg, om tot de orde van den dag over te gaan mot 67 tegen 63 stemmen verworpen was. — Door de Beyersche regering is bij verordening van 20 dezer ingetrokken het in 1852 door wijlen Koning Maximiliaan uitgevaardigde besluit omtrent de tenuitvoerlegging van het concordaat, bij welk besluit gewigtige concessien aan de katholieke geestelijkheid waren gedaan. De thans verschenen verordening' schrijft, behoudens een aantal meer in bijzonderheden tredende bepalingen, in het algemeen aan administrative overheden voor om »in alle aangelegenheden van kerkelijken
en kerkelijk-politieken aard de grondwet van den staat en de verdere wetten des lands, alsmede de daarop gegronde verordeningen en instructien in haren geheelen omvang naar de regelen des regts toe te passen." De Augsburger Allgemeine Zeitung zegt dat deze verordening in de ultramontaansch gezinde kringen als eene oorlogsverklaring tegen het concordaat beschouwd wordt en een levendig misnoegen verwekt heeft. VEREENIGDE STATEN. Uit Philadelphia werd eergisteren door den telegraaph het volgende aan de Times gemeld: » Het behoud van den vrede is verzekerd. »ln antwoord op het ultimatum van de Amerikaansche regering heeft het Spaansche gouvernement den admiraal Polo de Bernabe.den Spaanschen gezant te Washington, gelast aan den staatssecretaris Fish te kennen te geven dat Spanje genegen en voornemens is den Virginius uit te leveren en aan de andere eischen der Vereenigde Staten te voldoen, mits het vooraf blijke dat de Virginius regtmatige aanspraken had op de bescherming van de Amerikaansche vlag. De heer Fish gaf daarop te kennen dat het uitsluitend aan de Vereenigde Staten , en niet aan Spanje te beslissen stond of de Virginius zijne aanspraken op het voeren van de Amerikaansche vlag had verbeurd en of de opvarenden de wetten der Vereenigde Staten schonden; dat het bezit van Amerikaansche scheepspapieren en het teit van het voeren van de Amerikaansche vlag moest aangemerkt worden als eene praesumtie dat het schip een Amerikaansch schip was , en dat de uitlevering van het schip en van de nog levende opvarenden vóór eiken anderen maatregel behoorde te geschieden. De admiraal Polo de Bernabe tele^rapheerde dit antwoord naar Madrid. Er is nog geen nader antwoord aan den staatssecretaris medegedeeld, doch van den generaal Sickles is het officieuse berigt ontvangen dat Spanje besloten hoeft tot de uitlevering van den Virginius over te gaan. » Niet te min worden de oorlogstoebereidselen bij de landmagt en de zeemagt ijverig voortgezet. " Aan het Daily News wordt, onder dezelfde dagteekening uit New York het volgende berigt: » De door de Vereenigde Staten aan Spanje gestelde eischen wa>en de volgende : de uitlevering van den Virginius en de nog levende gevangenen , schadevergoeding voor de nagelaten betrekkingen dor gefusilleerden en het salueren van de vlag der Vereenigde Staten te Santiago de Cuba. Aan den generaal Sickles was de last gegeven heden de Amerikaansche vlag van zijne woning in te halen , indien aan deze eischen niet werd toegegeven ; er is echter een uitstel verleend. ii De Spaansche regering stelde de beslissing van het geschil langs den weg van arbitrage voor, doch dit voorstel werd van de hand gewezen. Zij heeft thans beloofd aan de gestelde eischen te zullen toegeven , mits liet eerst worde uitgemaakt dat de Virginius regt had op de bescherming van de Amerikaansche vlag. De regering der Vereenigde Staten verlangt de uitlevering van het schip en van de gevangenen vóór dat dit punt wordt onderzocht. n In berigten van den generaal Sickles wordt het gerucht bevestigd dat er eene krachtige beweging in Spanje ontstaan is tot de omverwerping van de regering van den heer Castelar, welke beweging aan het gebeurde op Cuba eene groote kracht ontleent. De toeleg is de verheffing van den maarschalk Serrano tot regent, namens den zoon van Koningin Isabella." TELEGRAPHISCHE BERIGTEN. Londev , 28 November. Het huis Rothschild heeft de uitgifte eener Russische leening aangekondigd ten bedrage van 15 millioen pond sterling nominaal in 5 per cents obligatien De koers van uitgifte is 93 per cent. Volgens berigt uit New York is de minister van buitenlandsche zaken Fisher in geslaagd den Spaanschen gezant te overtuigen, dat de Virginius een Amerikaansch schip was. Versaili.es , 27 November. De Nationale Vergadering heeft de discussie over het wetsontwerp betreffende het hooger onderwijs acht dagen uitgesteld. liij de heden plaats gehad hebbende stemming ter benoeming van leden der commissie tot onderzoek der organieke wetten , hebben slechts vijf leden de volstrekte meerderheid van stemmen erlangd, te weten de heeren Daru, Paris , Chesnelong , de Sugny en Andelarro Morgen zal eene derde stemming plaats hebben. De heer de Larcy heeft het lidmaatschap der commissie niet aangenomen. Pakys , 28 November. Het Journal Officiel bevat de benoeming tot ondersecretarissen van staat van de heeren Ven te voor justitie , Lefebure voor finantien , en Desjardins voor openbaar onderwijs. Brussel , 27 November De Kamer van Vertegenwoordigers heeft het wetsontwerp aangenomen , hetwelk de regering magtigt om de aanmunting van vijffrancsstukken te beperken of te verbieden. Madrid , 27 November. Het bombardement van Carthagena duurde volgens de laatste berigten nog voort; het vuur der belegerden was nagenoeg tot zwijgen gebragt. De Numaticia was er niet in geslaagd de haven te verlaten. Rome, 27 November. Blijkens het heden door den minister medegedeelde finantiele overzigt levert de begrooting van 1874 een tekort van 130 millioen op. Ten aanzien der begrooting van oorlog zeide de minister dat de regering de wapening noch uitbreiden noch bespoedigen wil. Het ongunstig verschil tusschen deze en de vorige begrooting ontspruit alleen uit de rijzing der prijzen van alle behoeften en uit het agio op het goud. De buitengewone uitgaven van oorlog zullen niet meer dan twintig millioen bedragen. De regering vertrouwt op het behoud des vredes. Eenige nieuwe middelen worden door de regering voorgesteld , onder anderen een gering proportioneel regt op de beurstransactiën. Bucharest , 27 November. De zitting der Kamers is heden geopend. In de troonrede wordt gezegd dat de betrekkingen met de buitenlandsche mogendheden van vriendschappelijken aard zijn, en wordt gewag gemaakt van de vriendelijke ontvangst des Vorsten aan het
Oostenrijksche hof. Onder de aangekondigde wetsvoordragten is er een betreffende de wijziging van het wetboek van strafregt en een tot oprigting van eene discontobank. K ragujewacz , 27 November. De troonrede, door den Vorst bij de opening der Skuptschina uitgesproken, gewaagt van de groote onderscheiding waarmede de Vorst door het Oostenrijksche Hof ontvangen is en van het hartelijke onthaal hetwelk hij bij den President Mac-Mahon genoten heeft. De houding van Servie tegenover de Porte en de waarborgende mogendheden berust op den wensch om derzelver welwillende ondersteuning te verwerven. De troonrede werd met geestdrift ontvangen.
---

