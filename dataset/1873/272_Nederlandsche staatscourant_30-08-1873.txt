NEDERLANDEN. 's GRAVENHAGE, den 29sten Augustus 1873.
Bij Koninklij'k besluit van 29 Augustus 1873, n°. 3, is aan J. P. H. van de Loo, doctor in de genees- en heelkunde te Venlo, vergunning verleend tot het aannemen en dragen van de medaille voor niet-strijdenden , ter herinnering aan den oorlog van 1870—1871 , hem door Z. M. den Duitschen Keizer, Koning van Pruissen , geschonken. Bij Koninklijk besluit van 29 Augustus 1873 , n°. 4, is aan P. Regout, te Maastricht, vergunning verleend tot het aannemen en dragen der versierselen van groot-officier der orde van Nischan Iftihar, hem door den Bey van Tunis geschonken. Bij Koninklijk besluit van 29 Augustus 1873, n°. 5, is aan D. J. Griot La Cave, doctor in de genees- en heelkunde te Blaricum, vergunning verleend tot het aannemen en dragen der versierselen van de Kroonorde 4de klasse met het Eoode Kruis, te dragen aan het herinneringslint, hem door Z. M. den Duitschen Keizer, Koning van Pruissen, geschonken Bij Koninklijk besluit van 29 Augustus 1873, n°. 6, zijn benoemd tot ridder der orde van den Nederlandschen Leeuw: mr. A. Hoynck van Papendrecht, wethouder te Rotterdam; dr. D. J. Steyn Parvé, inspecteur van het middelbaar onderwijs; en dr. J. Bosscha jr., gewezen inspecteur van het middelbaar onderwijs. Bij Koninklijk besluit van 29 Augustus 1873, n°. 17 , is J. C. van den Berg, te Gorinchem, met ingang van 1 September a. s., benoemd tot tijdelijk leeraar aan de Rijks hoogere burgerschool te Winterswijk. Bij Koninklijk besluit van 13 Augustus 1873, n°. 17, is ten laste van den Staat aan H. van der Zon, gewezen rijksveldwachter der 3de klasse, opziener der jagt en visscherij te Vinkeveen, een pensioen verleend ten bedrage van f 131 'sjaars, en zulks op grond van art. 5 der wet betreffende de burgerlijke pensioenen, laatstelijk gewijzigd bij die van 21 Mei 1873 ( Staatsblad. n°. 64). Bij Zijner Majesteits besluit van den 27sten Augustus 1873, n°. 4, is aan mr. A. Schouten, op zijn daartoe gedaan verzoek, met ingang van 1 October 1873, eervol ontslag verleend als kantonregter te Druten. Bij Koninklijk besluit van 28 Augustus 1873, n°. 3, is aan den voor de dienst in Oost-Indie bestemden soldaat E. Jüngst, van het koloniaal werfdepot, op het door hem gedaan verzoek, vergunning verleend tot het dragen der Duitsche medaille, ingesteld ter herinnering aan den veldtogt tegen Frankrijk in 1870 en 1871. Bij Koninklijk besluit van 28 Augustus 1873, n°. 5, is aan den soldaat O. Ziegler, van het koloniaal werfdepot, vergunning verleend tot het dragen van het Pruissische herinneringskruis voor het deelnemen aan den veldtogt tegen Oostenrijk in 1866, en van de Duitsche medaille voor het bijwonen van den veldtogt tegen Frankrijk in 1870 en 1871. Bij Koninklijk besluit van 28 Augustus 1873, n°. 25, zijn benoemd bij het personeel van den geneeskundigen dienst van het leger in Oost-Indie, tot officier van gezondheid der 2de klasse de studenten voor genoemde dienst (artsen) P. Schijff, N. L. Holwerda, J. C. Gaerthe en H. W. Sandberg. Bij Koninklijk besluit van den 23sten Augustus 1873, n°. 24, zijn benoemd tot ridder der orde van den Nederlandschen Leeuw, de kapiteins der infanterie van het leger in Nederlandsch Indie L. W. C. Gerlach en H. Demmeni en de gezagvoerder Van het stoomschip Prins Hendrik , de heer E. Oort. Kij Koninklijk besluit van den 27sten Augustus 1873, n°. 16, is aan den heer F. N. Nieuwenhuyzen , vice-president van den Raad van Nederlandsch Indie, onder dankbetuiging voor de langdurige en trouwe diensten , in verschillende betrekkingen door hem aan den lande bewezen , op zijn verzoek, met ingang van den 5den September 1873, een eervol ontslag verleend uit 's lands dienst, met behoud van aanspraak °P pensioen.
---

BUITENLANDSCHE BERIGTEN. FRANKRIJK.
Over de verschillende geruchten sprekende, welke in de republikeinsche dagbladen over de plannen der regering en der meerderheid medegedeeld
worden, zegt de officieuse Franqais: » Wie zich door deze geruchten laat verschalken moet weinig doorzigt bezitten. De meermalen door de regering gegeven verzekeringen waarborgen de natie tegen elke verrassing. De vraag van den regeringsvorm zal ten haren tijde door de Nationale Vergadering in behandeling worden genomen en de Nationale Vergadering zal haar, gelijk gezegd is, »in volle vrijheid onderzoeken en met eenen geest van eensgezindheid oplossen ; zij zal de aanspraken van en de voorliefde voor bepaalde personen niet in het oog houden, maar uitsluitend bedacht zijn op het heil der maatschappij." Wanneer dergelijke ï erklaringen, voor welker opregtheid de door niemand betwijfelde oerlijkheid van de leden der regering eenen waarborg geeft, alle welgezinden niet gerust stollen, dan moet er bij het publiek al eene onverbeterlijke neiging tot angst bestaan." — In le Soir wordt gezegd dat de ministerraad, zijne belangstelling in het lot der arbeidende klassen willende aan den dag leggen , besloten heeft tot verschillende maatregelen , welke kunnen strekken om de broodprijzen te verminderen : daartoe strekkende voorstellen zouden door de regering aan de goedkeuring der permanente commissie onderworpen worden. SPANJE. Het volgende telegraphische berigt uit Alicante, gedagteekend 27 Augustus, komt in de Times van gisteren voor: «Zondag avond, 24 dezer, verlieten de twee gepantserde schepen der opstandelingen Numanca en Alendez Nunez , goed gewapend en wel bemand, de haven van Carthagena om den admiraal Lobo, welke de blokkadeschepen commandeert, aan te vallen. Die schepen bestaan slechts uit een groot houten fregat en drie gewone raderstoombooten. De gepantserde schepen keerden echter Maandag in de haven terug zonder den admiraal Lobo te hebben ontmoet. Het Britsche oorlogschip Torch werd uitgezonden om de bewegingen der schepen van de opstandelingen gade te slaan en te waarschuwen wanneer zij koers mogten zetten naar Barcelona , in welk geval de Triumph, zoo noodig, hen zou volgen. De ISumancia, Mendez Nunez en Fernando el Catolico bevinden zich nu in den mond der haven met den stoom op, en gereed om op het eerste bevel uit te loo pen. » Kr schijnt nog geene kans te bestaan dat de regering van Madrid de Vittoria en Almansa zal terug bekomen Die schepen bevinden zich nog in het bezit van den admiraal Yelverton, welke hen ongetwijfeld gaarne zou willen uitleveren. Het Italiaansche eska Ier , uit de schepen Roma en Venelia bestaande, vertrekt morgen van hier om op de kust te kruisen. » De opstandelingen toonen meer vastberadenheid dan voorheen , en maken gebruik van den aanzienlijken voorraad in de tuighuizen om de stad te versterken. Carthagena zal alleen ten gevolge van de onderlinge verdeeldheid en de twisten der opsiandelingen ten val komen. De partij der orde in de stad heeft de tus>chenkomst der vreemde consuls ingeroepen om van de regering te Madrid eene amnestie te verwerven. Dit verzoek geeft het vermoeden dat de zaak spoedig tot een einde komen zal Het gerucht dat de opstandelingen reeds met elkander handgemeen zijn geweest is ongegrond. Martinez (Jampos is de stad digter genaderd en heeft haar thans geheel ingesloten , zoodat de toevoer van levensmiddelen geheel afgesneden is. Kr liep een gerucht dat er onder de bemanning van admiraal Lobo's eskader muiterij was ontstaan en dat sommige zeeofficieren met een oproer hebben gedreigd indien de regering de krijgswetten niet krachtig handhaafde. Uit Valencia wordt heden berigt, dat alles daar rustig is." DUITSCHLAND. Door de vergadering van gedelogeerden der oud-katholieken in Duitschland, welke in de maand Junij jl. den hoogleeraar Ueinkens tot bisschop verkozen heeft, is tevens eene synodale vertegenwoordiging verkozen en aan deze opgedragen om gemeenschappelijk met den bisschop een synodaal en gemeentelijk reglement voor de oud-kalholieken in Duitschland te ontwerpen, hetwelk aan het eerlang te Constanz te houden congres en aan de in het volgende jaar bijeen te roepen synode ter goedkeuring voorgelegd moet worden. Dat ontwerp is thans voltooid en openbaar gemaakt. Bij de thans bestaande conflicten der staatsregering met de ultramontaanschgezinde bisschoppen hebben inzonderheid die bepalingen van hetzelve de algemeene aandacht tot zich getrokken , waaruit blijkt welke houding de oud-kathclieke tegenover de laatstelijk uitgevaardigde kerkelijke wetten denken aan te nemen. Het zijn de volgende: »Art. 51. Niemand mag tol pastoor of hulpgeestelijke benoemd worden, die niet nevens de bij het algemeen kerkregt bepaalde vereischten ook de bij de staatswetten voorgeschrevene hoedanigheden bezit. x Art. 52. De bisschop z&l niemand tot priester wijden die niet, behalve de door algemeene kerkelijke voorschriften en door de geestelijke waardigheid gevorderde hoedanigheden , ook de eigenschappen bezit, welke in de afzonderlijke staten door's lands wetten , in Pruissen door de wet van 11 Mei 1873, gevorderd worden, en die niet, na
gedurende drie jaren aan eene akademie gestudeerd te hebben , een voldoend theologisch examen aflegt. n Art. 54. De pastoors worden door de gemeenten verkozen en door den bisschop onder inachtneming van de voorsehriften der staatswetten bevestigd en geïnstalleerd." In Duitsche bladen wordt de opmerking gemaakt, dat naar het oordeel van bezadigde katholieken de andere katholieke bisschoppon zonder eenig nadeel voor ?ich zeiven en voor hunne kerk ten aanzien van de voorschriften der staatswetten oven zoo zouden kunnen handelen als door den bisschop Reinkens en zijne synodale vertegen woordiging voorgesteld wordt; en dat zy dit voorzeker ten deele zouden doen zonder de pressie welke uit Rome en door diegenen hunner ambtgenooten, welke opzettelijk botsingen met het staatsgezag willen uitlokken, op hen wordt uitgeoefend. Z WITSERLAND. In het kanton St. Gallen heeft den 24sten Augustus de algemeene volksstemming plaats gehad over de nieuwe wet betreffende de begrafenissen , waarbij de begraafplaatsen onder het beheer der burgerlijke gemeentebesturen gesteld, en aan dat der geestelijkheid onttrokken worden. Deze wet, welke van den kant der ultramontanen hevig besti'edon werd , is door het volk van St. Gallen met eene meerderheid van omstreeks 3600 stemmen aangenomen; in de hoofdstad zijn slechts 64 stemmen daartegen uitgebragt. Aan dit resultaat wordt vooral daarom groot gewigt gehecht, dewijl het aan de voor eenige maanden verkozen liberale regering van St. Gallen een nieuw bewijs levert, dat zij bij de groote meerderheid der bevolking krachtigen steun vindt. In de berigten wordt dan ook de verwachting uitgedrukt dat de regering den strijd tegen de ultramontaansche aanmatigingen met vermeerderden nadruk zal voortzetten.
VEREENIGDE STATEN. Aan eene correspondentie uit Philadelphia, van 12 Augustus, wordt het volgende ontleend. » Het heeft de algemeene aandacht getrokken hoe groote verandering er is gekomen in de Amerikaansche ij zei-industrie. Tot in het jaar 1871 werd bijna al het ijzer en staal, hetwelk in de Vereenigde Staten verwerkt werd, uit Engeland ingevoerd. De Engelsche artikelen waren altoos goedkooper dan de binnenlandsche en schoon er hooge invoerregten geheven werden om den Amerikaanschen producent te beschermen, was de Amerikaansche industrie niet bij magte om aan de vraag te voldoen , zoodat daarin niet anders dan door de hulp van Engeland kon voorzien worden. De invoeren van elk soort van in de industrie beuoodigd ijzer uit Engeland beliepen zonder twijfel dezelfde hoeveelheid, welke in de Vereenigde Staten zelve werd geproduceerd, en tot voor eenige jaren werden minstens 4 / 5 deelen van het in de industrie benoodigde staal, met name stalen spoorstaven, uit Engeland ingevoerd. Sedert eenige jaren zijn in Amerika staalfabrieken opgerigt, hoofdzakelijk om spoorstaven van Bessemer-staal te vervaardigen ; de invoeren zijn daarop zoo geregeld, dat de fabrikanten in staat kwamen , om met de Engelsche te concurreren , zoodat reeds in 1871 de verhouding der productie voor de behoeften des lands sterk ten gunste van Amerika veranderd was; niettemin bleef Engeland veel staal aanvoeren. O Doch de groote verandering in den ijzer- en staalhandel openbaarde zich na 1871. De Amerikaansche fabrieken werden uitgebreid en toen de prijzen der Engelsche artikelen zoo snel begonnen te stijgen, kwam er verandering in de markt. De Amerikanen namen plotseling bijna de geheele markt in ; in den zomer en den herfst van het afgeloopen jaar was het Amerikaansche ijzer goedkooper dan het Engelsche, en de vraag naar het vreemde artikel nam gaande weg af. Dj gemaakte winsten stelden do vaderlandsche fabrikanten tot verdere uitbreiding hunner fabrieken in staat, en weldra waren zij meester van de markt. De ijzersmelterijen vermeerderden in ée'n jaar tijds met bijna 33 per cent, in evenredigheid daarvan nam de productie van het ruwe ijzer toe, terwijl er in de ijzer producerende districten vele nieuwe pletterijen en spoorstaven-fabrieken werden opgerigt. Het jaar 1872 was een voorbeeldeloos gunstig jaar voor de Amerikaansche ijzerindustrie ; niet alleen kon zij met goed gevolg op de vaderlandsche markt met Engeland concurreren, maar ook in Canada, West-Indie en Zuid-Amerika. Diezelfde gunstige toestand duurde in de eerste maanden van 1873 voort, maar op het oogenblik is de handel gestremd , als een natuurlijk gevolg van eene zoo ontzettende ontwikkeling gedurende bijna twee jaren. »Een in het oog vallend gevolg van dit alles was de vermindering van den invoer van het Engelsche ijzer. In de eerste zes maanden van 1872 werden er uit Engeland ingevoerd 444,000 ton ijzer, tot eene waarde van £ 3,923,000 ; in de eerste zes maanden van 1873 daarentegen 228,000 ton , tot eone waarde van £ 2,830,000. De handel is dus met nagenoeg de helft in uitgebreidheid en met een derde in waarde verminderd; in 1872 kostte het Engelsche ijzer £ 9 , en in 1873 £12 per ton , dus in het laatste jaar meer dan het Amerikaansche, zoodat de Amerikaansche industriëlen zich goedkooper van het vaderlandsche dan van het vreemde product konden bedienen. Het vooruitzigt voor de Engelsche producenten is niet gunstig, ook al mogt dezelfde toestand niet onveranderd blijven voortduren. Vroeg of laat zal het Engelsche ijzer wel weder goedkooper worden, en de invoer daarvan hier te lande toenemen , maar men mag betwijfelen of het aan de Engelschen gelukken zal immer weder op de Amerikaansche ijzer- en staalmarkt hunne vroegere plaats te heroveren. » Sommigm meenen dat er uitzigt bestaat op vermindering der beschermende tariven, bewerende dat er meer voorstanders van het vrijhandelsstelsel in het volgende Congres zullen zitting hebben dan die vergadering tegenwoordig telt. doch met deze hoop kan men zich niet vleijen. De verkiezingen voor het volgende Congres, welks zitting in December begint, hebben reeds plaatsgehad, en ofschoon dat Congres veertig leden meer zal tellen dan het tegenwoordige, is de party van het vrijhandelsstelsel daarin niet sterker vertegenwoordigd. Van het Congres is geene verlaging der beschermende regten te verwachten. De protectionisten hebben thans gedurende elf jaren vrij spel gehad; zij staan met de banken, de spoorwegen, de scheepsreeders in verband en beschikken over groote hulpmiddelen, zij worden gesteund door een zekeren nationalen trots en kunnen zich beroepen op voorbeelden als de groote ontwikkeling van den ijzerhandel om het doeltreffende hunner stellingen te betoogen."
TELEGRAPUISCHE BERIGTEN. Versailles , 28 Augustus. De permanente commissie der Nationale Vergadering heeft heden eone bijeenkomst gehouden, waarin alle leden tegenwoordig waren. De voorzitter Buffet zoide dat de meeste verslagen omtrent de laatste zitting orjuist wartn, en dat hij geenszins de bijeenroeping der Vergadering als mogelijk had voorgesteld. De commissie trad daarna in beraadslaging over de quaestie of er niet een officieel verslag openbaar gemaakt behoorde te worden, en kwam tot het besluit dat alleen de Vergadering bevoegd was om die quaestie te beslissen. De heer Jozon vroeg van de ministers inlichtingen omtrent de maatregelen, genomen ten aanzien van dagbladen in de departementen welke in staat van beleg gesteld zijn. Hierover had eene lange discussie plaats die echter tot geen resultaat leidde. De heer Léon Say vroeg of het gouvernement voornemens was om van de bevoegdheid tot opheffing van het differentiele regt, voor zoo veel de granen betreft, vóör den Isten October gebruik te maken. De heer de Broglie antwoordde dat de ministerraad heden morgen tot de bedoelde opheffing besloten had. Madrid, 27 Augustus. De bijeenkomst der meerderheid is definitief op morgen bepaald. Het gerucht is in omloop dat de regering eene kabinetsquaestie zou maken van de schorsing der zittingen, van de schorsing der constitutionele vrijheden en van het herstel der militaire ordonnantiën. De Correapondencia wederspreekt het gerucht betreffende de aftreding des ministers van oorlog, maar acht het mogelijk dat die minister zich naar het Noorden zal begeven om de krijgsverrïgt'ngen tegen de Carlisten te besturen , zoodra men de vereischte strijdkrachten bijeenverzameld zal hebben om den veldtogt met nadruk voort te zetten. Madrid , 28 Augustus. In de Gaceta van heden wordt de wet betreffende de dekking van het tekort afgekondigd. De Imparcial zegt dat het gouvernement waarschijnlijk 500 millioen realen zal kunnen ontvangen op onderpand van de opbrengst der buitengewone belastingen, welke som voldoende zal zijn om de vervallen coupons te betalen en in de meest dringende behoeften van den oorlog te voorzien. Naar men zegt zou er sprake van zijn om de bank van Spanje te belasten met de uitgifte van de 1200 milljoen realen in hypothecaire obligatien, waartoe bij de wet tot dekking van het tekort magtiging verleend is, en dat vervallen coupons daarvoor in betaling genomen zouden worden. Rome , 28 Augustus. Naar men uit eene goede bron verneemt, is het thans stellig bepaald dat de Koning eene reis naar Wtenen en Berlyn zal ondernemen. TrtiësT , 28 Augustus. De Koningin van Griekenland is heden namiddag hier aangekomen on terstond naar Weenon doorgereisd. W eeven , 28 Augustus. Het Neue Fremdenbla.lt wil weten dat het besluit tot ontbinding van den ouden Rijksraad , te gelijk met de uitschrijving van nieuwe verkiezingen, uiterlijk den lOden September zal verschijnen , en dat de nieuw verkozen Rijksraad tegen 4 November bijeengeroepen zal worden. Posen , 28 Augustus. De aartsbisschop Ledochowski is heden door het districts-geregtshof bij verstek tot eene geldboete van 200 rijksdaalders, eventueel vier maanden gevangenisstraf, veroordeeld, wegens het in strijd met de wet aanstellen van geestelijken. Het publiek ministerie had tegen hem eene boete van 500 rijksdaalders geëischt. F ulda , 28 Augustus. De bisschop Kött is heden wegens het aanstellen van geestelijken in strijd met de wet tot eene geldboete van 400 rijksdaalders veroordeeld. Genève , 28 Augustus. De Groote Raad heeft bij derde lezing de wet tot regeling van den katholieken eeredienst aangenomen, met eene wijziging waarbij do volledige vrijheid en gelijkheid van alle katholieken wordt vastgesteld.
---

