NEDERLANDEN. 's GRAVENHAGE, den 5den Julij 1873.
Bij" Koninklijk besluit van 2 Julij' 1873, n°. 46 , is D Ammerlaan Jz., * secretaris der gemeente Schipluiden , herbenoemd tot burgemeester dier gemeente. MINISTERIE VAN B1NN E N L AN D SC H E ZAKEN. Bij* beschikking van 4 Julij' 1873, n°. 208, 12de afd., is aan Gebr. Pot, te Ridderkerk, tot wederopzeggftig, vergunning verleend voor eene stoomsleepdienst langs de groote rivieren in de provinciën Noordbrabant , Gelderland , Zuidholland en Zeeland. MINISTERIE VAN FINANTIEN. Telegrafie. In het belang van den handel zal, voor het tijdvak van 7 dezer tot en met 15 Augustus aanstaande, het Rijkstelegraaf kantoor te Monster op werkdagen open zijn van 8 tot 11 ure voormiddags en van 2 tot 6 en 8 tot 9 ure namiddags. Do diensttijd op Zon- en feestdagen blijft onveranderd. 's Gravenhage, den 5den Julij 1873. Namens den Minister, De Secretaris-Generaal, Bartstra.
---

BUITENLANDSCHE BERIGTEN. ENGELAND.
Het Lagerhuis zette Donderdag do behandeling van het wetsontwerp betrekkelijk de oprigting van een nieuw algemeen hof van appèl voort. Eene nieuwe poging om de behandeling van het wetsontwerp uit te stellen , ditmaal door den heer Disraeli ondernomen , leed schipbreuk Hij betoogde dat het Huis bezwaarlijk voort kon gaan met de behandeling na de verklaring der regering dat zij een geheel nieuw beginsel, de opheffing der jurisdictie van het Hoogerhuis in appèl voor Schotsche en Iersche zaken, in het wetsontwerp wenschte op te nemen, zonder dat zij tevens de door de inlassching van dat nieuwe beginsel vereischte wijzigingen in het wetsontwerp had gebragt. Hij achtte het beter dat de regeving aan het Huis een geheel nieuw, aangevuld en gewijzigd wetsontwerp aanbood, al moest dit dan in eene volgende zitting gebeuren. Nadat de heer Gladstone breedvoerig geantwoord had, en onder anderen had doen uitkomen dat de eer van het Huis niet gedoogde het werk te staken, waarin het Hoogerhuis reeds was voorgegaan en hetwelk het Lagerhuis zelf reeds aangevangen had, werd het voorstel om de behandeling van het wetsontwerp te staken ingetrokken, en ging het Huis met de beraadslaging over de artikelen voort. F R A N K R IJ K. Den 2den dezer heeft de hooge raad voor de militaire aangelegenheden zijn onderzoek ten einde gebragt van het bij de Nationale Vergadering ingediende wetsontwerp op de reorganisatie van het leger. De hooge raad en de regering zijn het op alle hoofdpunten eens geworden ; alleen op één ondergeschikt punt, de beperking van den duur der militaire commandementén tot vier jaren, bestaat er nog verschil van gevoelen. Men verwacht dat het wetsontwerp in den loop der volgende week bij de Nationale Vergadering in discussie zal komen. Alle bepalingen omtrent de militaire administratie en de verhouding der intendance tot de militaire commandanten zijn uit het wets-ontwerp geligt. De hooge raad heeft uit zijnen boezem eene subcommissie benoemd om over dit onderwerp oen praeadvies uit te brengen en een wets-ontwerp zamen te stellen hetwelk , na onderzoek door den hoogen raad later aan de Nationale Vergadering zal worden ingediend. — De algemeeno raad van koophandel heeft Donderdag een begin gemaakt met de behandeling van het reeds vermelde rapport zijner subcommissie betreffende de nieuwe belastingen. Hij heeft de belasting op de stearine, de zeep, de gewone en minerale oliën aangenomen, en de verdere behandeling van hot rapport tót eene volgende vergadering verdaagd. Het voorstel van een der leden tot het heffen eener belasting van het lichtgaz is verworpen, omdat de raad, schoon overtuigd dat de invordering dier belasting geen bezwaar zou leveren, de invoering voor de gemeentebesturen moeijelijkheden zou kunnen verwekken. — In de Nationale Vergadering werden Donderdag eenige wetsontwerpen van minder belang, onder anderen dat waarbij eenige burgerlijke betrekkingen beschikbaar worden gesteld voor gepasporteerde militairen , afgedaan.
— Betreffende het door de commissie, welke den bisschop Dupanloup tot president en den tegenwoordigen minister van justitie Ernoul tot rapporteur had, zampngestelde wetsontwerp op het lager onderwijs wordt in den officieusen Franqais onder anderen het volgende geschreven : " Men zal zich herinneren dat de minister van onderwijs Simon tegen het einde van 1871 aan de Nationale Vergadering had voorgesteld de leerpligtigheid in te voeren. Da over dit voorstel benoemde commissie van rapporteurs verwierp dit hoofdbeginsel met nagenoeg algemeene stemmen; niet omdat zij minder nadrukkelijk of, om het woord van den rapporteur te gebruiken , minder hartstogtelijk dan de heer Jules Simon de verbreiding van het lager onderwijs in Frankrijk wenschte; maar omdat zij van oordeel was dat men eerst tot dwangmiddelen mogt overgaan wanneer alle middelen waren uitgeput welke, met het behoud der vrijheid, tot verbreiding van het onderwijs waren aan te wenden. Wanneer men door deze middelen de onwetendheid tot het uiterste bestrijden kan, waarom zou men dan do toevlugt nemen tot het, welligt niet afdoende, welligt gevaarlijke middel van den dwang? Dit beginsel dus eenmaal op zijde gesteld hebbende, was do commissie verpligt, om de verbreiding van het onderwijs met behoud der vrijheid te bewerken, alle hinderpalen weg te nemen welke die verbreiding verhinderden , alle slagboomen omver te werpen welke aan de individuele en collective krachten in den weg stonden." Het blad toont vei volgens aan dat de commissie die taak met beleid en gemoedelijkheid heeft vervuld, en dat zij in het geheel geenen grond heeft gegeven voor de tegen haar uitgeslingerde beschuldiging dat zij stelselmatig het niet-kerkelijk onderwijs tegenwerken wil. Het betoogt dit vooral door een der artikelen van het door de commissie zamengestelde wetsontwerp aan te halen, hetwelk aldus luidt: n In alle gemeenten , ook in de zoodanige waar de openbare school kosteloos voor allen is opengesteld , worden aan de ouders der kinderen , welke in de termen vallen van genot op kosteloos onderwijs, fde on- en minvermogenden namelijk] bons voor schoolgeld uitgereikt, die door de gemeentekas worden betaald, en geldig zijn voor alle in de gemeente gevestigde lagere scholen, zoowel openbare als bijzondere.
n De departementale raad is echter bevoegd , op voorstel hetzij van de betrokken cantonale commissie hetzij van de schoolcommissie, eene bepaalde bijzondere school van dat voorregt vervallen te verklaren." Volgens den Franqns strekt deze bepaling om de onbillijkheid weg te nemen, welke aan het beginsel van het volstrekt kostelooze onderwijs verbonden is. Want, zegt hij. » tot nog toe was de minvermogende verstoken van een niet minder kostbaar regt dan het regt op kosteloos onderwijs. Terwijl de gegoede huisvader de keuze had tusschen alle in de gemeente gevestigde scholen en zijne kinderen kon toevertrouwen aan den onderwijzer, die hem het meeste vertrouwen inboezemde, was de minvermogende, wiens kinderen in het genot van kosteloos onderwijs werden gesteld, gedwongen zijne kinderen naar de openbare school te zenden. Al boezemde die hem geenerlei vertrouwen in, op deze school en op geene andere betaalde de gemeente voor den minvermogende het schoolgeld. Tusschen den gegoeden en den minvermogenden huisvader bestond er dus eene groote onbillijkheid, welke de door de commissie voorgestelde bepaling wegneemt." Wel erkent het blad de gegrondheid der tegenwerping dat de gemeenten, welke thans het volstrekt kostelooze onderwijs op de gemeentescholen hebben aangenomen, door deze bepaling dubbele kosten van onderwijs te betalen zouden hebben, doch het doet opmerken dat slechts een gering getal gemeenten in dit geval verkeert. Het blad doet bovendien de vraag: » wanneer in die gemeenten vele ouders schoolbons aanvragen om hunne kinderen op bijzondere school te plaatsen en aldus het bestaan der openbare school bedreigen , móet men dan niet tot het besluit komen dat de openbare school de haar door de overheid verleende gunsten niet verdient en derhalve niet langer behoort te ontvangen ?'* DUITSGHLAND. De onlangs door den Rijksdag aangenomen wet, waarbij de Duitsche rijksconstitutie met den lsten Januarij 1874 in Elsas-Lotharingen van kracht verklaard wordt, is den 25sten Junij door den Keizer bekrachtigd en in den Reichs-Anzeiger van gisteren afgekondigd. Gelijktijdig is afgekondigd de wet van 27 Junij jl. waarbij van rijkswege een raad voor de spoorwegen wordt ingesteld, geroepen 1°. om toezigt te houden op het spoorwegwezen in het algemeen ; 2°. om te waken voor de uitvoering der in de rijksconstitutie vervatte bepalingen en der verdere de spoorwegen betreffende wetten en wettelijke verordeningen, en 3°. om middelen te beramen tot afschaffing van misbruiken en onregelmatigheden welke in het beheer en de dienst der spoorwegen mogten opgemerkt worden, T U R K Y E. Het dagblad Le JVord deelt thans den tekst mede van den firman, welken de Sultan aan den Onderkoning van Egypte heeft uitgevaar-
digd en waarbij voor het vervolg de betrekkingen tusschen Egypte en de Porte geregeld worden Dat stuk begint met de gebruikelijke inleiding en vervolgt dan hoofdzakelijk aldus: i) Wij doen bij deze kond en te weten, dat wij uw verzoek in overweging genomen en besloten hebben in één enkelen firman alle firmans en hatti-humayoun zamen te vatten, welke sedert de uitvaardiging van den firman, waarbij aan uwen voorganger Mehemed-Ali de erfelijke troonsopvolging in Egypte verleend werd, aart de Khedives van Egypte gerigt zijn, hetzij om de wijze van troonsopvolging te veranderen, hetzij om aan Egypte nieuwe, met de zeden der inwoners en den aard en de natuur des lands overeenstemmende privilegien en immuniteiten te bewilligen. Het is onze wil dat de tegenwoordige firman, met alle wijzigingen en verklaringen welke hij bevat, gelijk ook met de beginselen en regelen welke hij vaststelt, voor alle volgende tijden in werking en kracht blijve en ook in het vervolg de andere Keizerlijke firmans vervange, en wel als volgt: i De bij onzen Keizerlyken firman van 2 Rabioul-Ewel 1257 voor Egypte vastgestelde orde van troonsopvolging is in dier voege veranderd geworden, dat de waardigheid van Khedive op uwen oudsten zoon overgaat, van dezen op zijnen oudsten zoon en zoo verder voor alle navolgenden: dat wil zeggen, dat de opvolging plaats hebbe naar het regt van eerstgeboorte, in het belang van een goed bestuur des lands en van het welzijn zijner bevolking. i) Daar ik mij voorts overtuigd heb, welke zorg gij aan Egypte wijdt en welke pogingen gij aanwendt om de welvaart des lands te bevorderen, en in aanmerking nemende de trouw en verkleefdheid, waarvan gij mij steeds bewijzen hebt gegeven, heb ik u mijne gunst en mijn vertrouwen geschonken, en om u daarvan een onmiskenbaar bewijs te geven, bepaal ik bij deze als regel voor de troonsopvolging in Egypte, dat de regering in Egypte en zijne aanhoorigheden , voorts het Kaimakat van S tuakin en Massaua met aanhoorigheden, volgens bovenstaande bepalingen op uwen oudsten zoon zal overgaan en na hem , krachtens het regt van eerstgeboorte, op de oudste zoons dergenen welke Khedive zullen zijn. In geval een toekomstig Khedive geene mannelijke afstammelingen mogt nalaten, gaat de waardigheid van Khedive op den oudsten zijner jongere broeders over. Deze regel zal als onveranderlijke rigtsnoer gelden. Op mannelijke kinderen in de vrouwelijke lijn is hij niet van toepassing." Voorts worden uitvoerige voorschriften gegeven omtrent de instelling en de bevoegdheden van het regentscuap in geval van minderjarigheid des Ondevkonings , die op achttionjarigen leeftijd de regering zelf aanvaardt; wairna de volgende bepalingen worden vastgesteld: n De burgerlijke en finantiele administratie des lands en al zijne materiele en andere belangen ressorteren van de Egyptische regering en zijn aan haar toevertrouwd; en daar de wijze van beheer, de orde in het lan l , de ontwikkeling van don rijkdom en de welvaart der bevolking, van de harmonie der instellingen, van het karakter en de zeden der inwoners afhangen, zoo woidt de Khedive van Egypte gemagtigd om zoo dikwijls hij zulks noodig acht wetten en verordeningen te dien aanzien uit te vaardigen. «Hij wordt voorts gemagtigd om, behoudens de staatsverdragen mijner Verhevene Porte, overeenkomsten met de agenten der vreemde mogendheden te sluiten, zoowel wat de douanes en het handelsverkeer , als ook wat de overige betrekkingen met de buitenlanders en alle inwendige en andore aangelegenheden des lands betreft, en zulks ten einde den handel en de nijverheid te ontwikkelen, en de verhouding tegenover de buitenlanders en al hunne betrekkingen met de regering en de bevolking te regelen. »Aan den Khedive behoort de volledige en onbeperkte leiding van de finantiele aangelegenheden des lands. Hij bezit het regt om uit de volheid zijner magt namens de Egyptische regering leeningen van welken aard ook in het buitenland te sluiten, zoo dikwijls hij het noodig acht. »Daar de eerste en voornaamste pligt van den Khedive bestaat in de bescherming en verdediging des lands , zoo bezit hij het onvoorwaardelijke regt om alle maatregelen ter bescherming en verdediging te nemen , al naar mate tijd en plaats zulks vereischen en om , zonder aan eenige grenzen gebonden te zijn , het aantal mijner keizerlijke troepen in Egypte te vermeerderen of te verminderen. " De Khedive behoudt het regt om rangsverhoogingen te verleenen , in het militaire tot den rang van kolonel on in liet burgerlijke tot dien van Routbe Sanie. » De Egyptische munten zullen in mijnen Keizerlijken naam geslagen worden, de vaandels der land- en marinetroepen zullen dezelfde zijn als bij mijne andere troepen , en wat den aanbouw van oorlogsschepen betreft, zal alleen voor dien van pantserschepen mijne toestemming gevraagd moeten worden." Aan het slot wordt gezegd . ii Overeenkomstig mijnen Keizerlijken wil zullen de in dezen firman vervatte voorschriften en beginselen ten oeuwigen dage van kracht zijn , ter vervanging van alle in mijne vroegere firmans gegeven verordeningen. En wat u betreft, gij zult naar uwen opregten en moedigen aard, en naar uwe grondige bekendheid met den toestand van Egypte, de bepalingen van dezen firman getrouw ten uitvoer brengen, en al het mogelijke doen om het land goed te besturen , opdat de rust der bevolking op alle wijzen verzekerd en tevens mijne gunst en Keizerlijke genegenheid jegens u openbaar worde. n Met alle zorgvuldigheid zult gij er voor waken dat de bepaalde schatting van 150,000 beurzen jaarlijks zonder uitstel en in éénen termijn in mijne Keizerlijke schatkist overgebragt worde." MEXICO. Den 20sten Mei heeft het Congres van Mexico de volgende wet aangenomen Art. 1. De kerk en de staat zijn van elkander onafhankelijk. Geen godsdienst kan bij de wet uitsluitend erkend noch verboden worden. Art. 2. Het huwelijk is eene burgerregtelijke verbindtonis. Dezo verbindtenis behoort, gelijk alle andere burgerlijke handelingen, tot de uitsluitende competentie van do ambtenaren van den burgerlijken stand, en wordt nader door de wet geregeld. Ait. 3. Kerkelijke corporatien mogen geene vaste goederen bezitten. Art. 4. De godsdienstige eed kan van geen enkelen ingezetene der republiek gevergd worden.
ZUID-A E RIK A. Aan het jongst ontvangen Kaapsche Volksblad zijn de volgende berigten ontleend: " Het Parlement is bij voortduring en met goed gevolg aan het werk geweest. Reeds zijn negen bills door het Lagerhuis aangenomen en ook eenige door het Hoogere Ligchaam. Belangrijke discussien hebben er plaats gehad over de wetten op de wegen, meesters en bedienden, het verschaffen van politie aan a'deelingen die een deel der kosten willen betalen, de spoorwegen en de verbetering der constitutie. Er waren twaalf » verdeelingen" of hoofdelijke stemopnemingen, in elf waarvan het ministerie de groote meerderheid behield. Slechts in een geval van minder belang — het betrof eene wijziging van de wet op de afdeelingspolitie — werd een door de regering bestreden amendement aangenomen. De sterkte der regering is vooral uitgekomen in de behandeling der wet tot verbetering van de constitutie van het Hoogerhuis of den Wetgevenden Raad. Met 35 tegen 16 stemmen is ten gunste \an het regeringsvoorstel beslist. » Over onze toekomstige spoorwegen heeft menig warm debat plaats gehad, maar over het geheel genomen hebben de denkbeelden der regeririg, die voorzigtigheid met vooruitgang wil paren, gezegevierd. Bij den guristigen toestand van 's lands inkomsten heeft men het voorbarig geacht, nu reeds te beslissen, uit welke bronnen een mogelijk deficit in de ontvangsten van spoorwegen zal worden gedekt. De regering heeft tijd noodig om dio quaestio op voldoende wijze op te lossen, en men ziet er geen gevaar in, haar daartoe een jaar tijd te laten. Eene beleening van £ 660,000 is goedgekeurd voor de bovengenoemde twee linien. Om voor zulke werken geschikte arbeiders te bekomen , heeft de regering magtiging bekomen om £ 26,000 uit te geven tot het invoeren van de vereischte klasse van menschen met hunne familien. Alen rekent voor gemelde som 2000 statute adults te kunnen bekomen. " De quaestie van algemeene en grensverdediging is ook zeer uitvoerig behandeld naar aanleiding van voorstellen van de heeren Orpen , Goold en andere grensleden; maar ook daaromtrent heoft men geweigerd tot een besluit te komen, zonder de regering ruimer gelegenheid te hebben gegeven, dan zij in de vier of vijf maanden van haar bestaan kon hebben gehad, om hare denkbeelden over dat onderwerp tot rijpheid te brengen en in eene wetsvoordragt te kleeden. ii In de zaak van hooger en lager onderwijs heeft de regering ook hare belangstelling getoond. Eene wet tot het oprigten van eene * universiteit aan de Kaap is reeds ten tweeden male gelezen; terwijl aankondiging is gedaan van een regeringsvoorstel, om door het oprigten van kostscholen op het platte land en op andere wijzen in de behoeften van lager onderwijs te voorzien voor de thans in dit opzigt slecht bedeelde boerenbevolking. ii Omtrent een punt van geschil van ondergeschikt belang is er eindelijk kans tot arbitrage te komen tusschen de Britsche regering tn dio van den Vrijstaat , dat, namelijk, hoe do door gouverneur Barkly geproclameerde grenslijn loopt tusschen den grond waarop door de Britsche regering wordt aanspraak gemaakt en den Vrijstaat. Op voorstel van den Vrijstaat is hoofdregter Bell van de Kaapkolonie als scheidsregter benoemd, indien er verschil mogt bestaan tusschen de arbiters, advocaat Barry aan de Britsche, en advocaat Buchanan aan de Vrijstaatsche zijde. ii Uit Transvaal hoort men niets anders dan van rijke vondsten van goudgravers in het district Lijdenburg. Deze berigten komen in zulk een aantal en van zulke verschillende kanten, dat de grootste twijfelaars eenige opgewektheid daarover laten blijken. Van de diamantvelden zijn reeds ettelijke partijen derwaarts vertrokken, daar het blijkt dat het diamantgraven niet langer loonend genoeg is voor de groote delversbevolking, die er zich bevindt. De Volksraad zou op 19 dezer te Pretoria vergaderen, meer omdat de wet voorschrijft dat er eene vergadering in Mei plaats hebben moet, dan om eenige noodzakelijkheid voor die bijeenkomst, daar de belangrijkste zaken in de speciale zitting, die een paar maanden geleden is gehouden, werden afgedaan. ii Als een bewijs van het vertrouwen dat de Kaapsche kapitalisten in de Transvaal stellen , kan worden gemeld dat de Commercial Bank onlangs £ 10,000 aan schuldbrieven van die Republiek heeft aangeboden, die alle geplaatst werden ad 2 per cent premie, zijnde het bedrag der aanbiedingen £ 30,000 geweest. Denkelijk zal dezelfde inrigting eene filiaal-bank in de Transvaal oprigten. ii De begrooting van inkomsten en uitgaven voor 1873 is in de beide Parlementshuizen ter tafel gelegd. De werkelijke ontvangsten van 1872 hebben bedragen £ 1,024,469; die voor 1873 worden bij benadering vastgesteld op £ 971,200, dus ruim £ 53,000 minder, zoodat voor mogelijken teruggang in sommige bronnen genoegzame speelruimte is gelaten De werkelijke uitgaven der kolonio voor het jaar 1872 waren £ 650,568, die voor 1873 worden geraamd op £ 702,910, dat is nagenoeg even veel meer dan de inkomsten minder geschat zijn, gevende een waarschijnlijk batig slot van ruim £ 100,000 beneden dat van den dienst van 1872. Onder de nieuwe posten komen vele voor in verband met de nieuwe administratie onder verantwoordelijk bostuur, en sluiten in vermeerderingen van salarissen aan ambtenaren, die er regt op hebben. Ook bedraagt het spoorvvegonderhoud een aanmerkelijk cijfer, namelijk £ 48,552, en mede het tal van publieke werken, reeds lang geautoriseerd maar door den slechten finantielen toestand van vroeger jaren tot dus ver onaangeroerd gelaten." T EL EG RAP Ifl SC HE BERIGTEN. Londen, 4 Julij. In het Lagerhuis heeft lord Enfield, eene vraag van den heer Miall beantwoordend, medegedeeld dat tusschen de Engelsche en Franscho regeringen eene drukke wisseling van gedachten plaats heeft over eene voor beide partijen bevredigende schikking ten aanzien van het handelsverdrag. Het beurscomité heeft aanbevolen de Spaansche coupons niet af te knippen , zoolang niet door do finantiele commissien derzelver betaling officieel is aangekondigd. Londen , 5 Julij. De Schach heeft gisteren den baron Reuter ontvangen en hem op nieuw verzekerd , dat hij zich verheugde in hem een waardigen medewerker te hebben gevonden, met de verklaring dat de baron ten volle op zijne bescherming bij de uitvoering der ontworpen plannen kon rekenen.
Versailles , 4 Julij. De Nationale Vergadering heeft met 438 tegen 175 stemmen besloten tot intrekking van het besluit van 28 Octóber 1870. waarbij het Legioen van Eer voor eene uitsluitend militaire orde verklaard werd. Versailles , 5 Julij. Naar men verzekert hebben 300 afgevaardigden besloten eene verklaring te onderteekenen, waarbij zij verlangen dat het regt tot benoeming der maires aan het gouvernement teruggegeven worde. Ten gevolge van dezen stap zou de gemeentewet nog vóór het reces tot stand gebragt worden. Lyon , 4 Julij. Het Syndicaat der alhier gevestigde zijdefabrikanten heeft bij de Nationale Vergadering een protest ingediend tegen de voorgestelde belasting op de geweven stoffen. De kamer van koophandel ondersteunt dit protest; haar voorzitter is naar Parys vertrokken. Ems , 4 Julij. De Duitsche Keizer is in den besten welstand aangekomen om hier de kuur te gebruiken. Hij werd aan het station ontvangen door den Keizer van Rusland, die nog tot den 9den alhier zal vertoeven. Breslau , 3 Julij. De cholera is, gelijk thans officieel is geconstateerd , in het op den regter oever der Oder gelegen gedeelte van het district Breslau uitgebarsten. Te Laskowitz ?ijn 1" personen aan die ziekte overleden. Tegen hare verdere verspreiding zijn door de overheid krachtige maatregelen genomen. Weenen , 3 Julij: Volgens authentieke mededeelingen aangaande het uitbareten der cholera, zijn in de afgoloopen week vier ziektegevallen voorgekomen ; waarvan drie bij vreemdelingen uit besmette streken in PruisSen, en een bij eenen vreemdeling uit Turin ; daarvan zijn er drie overleden. Onder de bevolking dezer stad zelve hebben zich geene gevallen voorgedaan. Ook in andere opzigten is de gezondheidstoestand bevredigend. Weenen, 5 Julij. Ter gelegenheid van den ve*jaardag der NoordAmerikaansche onafliankelijkverklaring werd uisteren een schitterend feest gegeven, waaraan ruim 400 personen deel namen, onder anderen de presidenten der tentoonstelling^commissien van alle staten. Bern. 4 Julij. De regering van het kanton Tessin hoeft besloten tot de uitzetting van twee vreemde priesters, en tevens bepaald, dat na afloop van de aan vreemde priesters verleende vergunning oin in het kanton verblijf te houden, ook het placet voor hunne geestelijke functien een eindo neemt. Voorts heeft zij vergaderingen en godsdienstoefeningen van het Piusgenootschap op feestdagen verboden. Genève , 4 Julij. De Groote Raad van het kanton Genève heeft beslist, dat de staat bij de verkiezing van eenen bisschop moet medewerken. Rome , 3 Julij. De Prnissische bisschoppen, die te Fulda vereenigd zijn geweest, hadden aan den Paus een afschrift van de door hen te Berlyn ingediende collective verklaring toegezonden. De Paus heeft daarop bij een schrijven aan den aartsbisschop van Keulen geantwoord,waarin hij verklaart het grootste vertrouwen in de Duitsche bisschoppen te stellen, die alle regten der kerk zouden weten te handhaven. Madrid , 4 Julij. De ministerraad heeft besloten de soldaten, die hunnen diensttijd volbragt hebben, te ontslaan en eene soldij van twee realen daags aan te bieden aan hen die op nieuw dienst nemen ; en voorts om, zoo deze maatregel het gewenschte doel mogt missen , alle vrienden des vaderlands op te roepen om vrijwilligerscorpsen te organiseren. Konstantinopel , 4 Julij. Op het rapport der daarvoor benoemde commissie heeft de ministerraad bepaald dat onder het woord tonneninhoud in de acte van concessie der maatschappij van het Suezkanaal nimmer te verstaan is de tonnenmaat, gelijk die in den meetbrief van het schip is uitgedrukt, maar de werkelijke beschikbare laadruimte van het schip. Met het oog op de moeijelijklieid om deze laadruimte te bepalen , beveelt de ministerraad aan de kanaalmaatschappij en aan de zeemogendheden aan om het stelsel van scheepsmeting van Moorson aan te nemen , vermits anders het bestaande geschil niot dan door eene internationale commissie zou kunnen beslist worden.
---

