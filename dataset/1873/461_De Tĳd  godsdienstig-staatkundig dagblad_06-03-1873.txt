
BBgg_g^Tot dit nummer be- HPBKF boort een Bijvoegsel, bevattende: 1° Binnenland (Vervolg); 2° Verslag der Kamerzitting van eergisteren; 3° Handelsnieuws (Vervolg).
---

AMSTERDAM, 5 Maart. Is Census-verlaging wenschelijk.?
Deze is de eerste vraag, welke de Tweede Kamer zich heeft voorgesteld, en in haar verslag over de herziening der kieswet beantwoordt. Daarop laat zij de behandeling van deze twee andere vragen volgen: Is eensus-verlaging van dringenden aard? In welke mate moet zij plaats hebben? Die vragen zouden dan eerst van stellig belang worden, wanneer de Kamer op de voorafgaande een bevestigend antwoord gaf. Dat doet zij nogtans niét. Juist het tegendeel. Vier verschillende meeningen laten zich in het verslag hooren. De eerste zegt: zoolang er een census, hetzij hoog of laag, bestaat, zoolang is het kiesregt niet behoorlijk geregeld. De Grondwet laat echter het algemeen stemregt niet toe. Beginnen wij dus met de herziening der Grondwet, en regelen wij daarna het kiesregt. Men ziet, volgens sommigen, is de ketting nog niet lang genoeg Er dient volstrekt een nieuwe schakel bij. Om de uitgaven tot verbetering van het defensie-stelsel te kunnen bestrijden, moest er meer geld wezen; om aan meer geld te komen, moest het belastingstelsel worden herzien; om het belasting-herstelling te kunnen herzien, zonder de kiezerslijsten in de war te brengen, moest de kieswet worden hervormd. Zoover waren wij reeds. Nu daagt echter het gevoelen op, dat, om de kieswet te kunnen hervormen, eerst de Grondwet moet omgewerkt worden. Wat aan de omwerking der Grondwet vooraf moet gaan, zullen wij waarschijnlijk in een volgend verslag vernemen. Misschien wel de herschepping der wereld of een nieuwe zondvloed. In elk geval: dat er iets groots, iets pyramidaals zal moeten gebeuren, eer onze vooruitgangsmannen besluiten een voet te verzetten, is duidelijk.
Tweede meening. Het grondwettig minimum van ƒ2O moet overal worden ingevoerd; uitbreiding van het kiesregt ligt in den geest van den tijd; overal om ons heen heeft die plaats; zulk een maatregel zou een liberale maatregel zijn, en behoort dus genomen te worden. Deze meening is kennelijk afkomstig van een eigenaardig soort van liberalen, zoowel in als buiten de Kamer te vinden, die liberaal zijn uit gemak. Onderzoek, studie, vergelijken , nadenken — overtollige dingen ! Hun oordeel is over elke zaak aanstonds gereed. Is iets niet liberaal? Het deugt niet. Wel liberaal? Het moet zonder verwijl worden ingevoerd. En wat is nu wèl liberaal? Dat, waarin de liberalen van andere landen ons zijn voorgegaan. En, als dit daar nu bittere vruchten heeft voortgebragt? Dan moet men die wijten aan bijkomende omstandigheden, niet aan het stelsel. Een liberaal stelsel is altoos voortreffelijk, want het is een liberaal stelsel.
De bestrijding, welke aan deze grondige motieven in het verslag wedervaart, zal dan ook door de bedoelde hberalen niet als geldig worden aangenomen. Haar argumenten zijn de eigende : I°. Het ïs de vraag niet, wat in andere landen geschiedt, maar uitkomsten daardoor verkregen zijn. 2°. Wanneer wij door een verkeerde regeling hier verwarring stich*en, zal het een schrale troost wezen, 'dat wij dit deden op voorbeeld van anderen. 3°. Op elke verlaging van census het onbestemde woord liberaal — hier genomen in den zin van vrijheidlievend of vrij heidbevorderend — toe te passen, gaat niet aan. De ondervinding heeft geleerd , dat in Frankrijk te groote uitbreiding van het kiesregt het despotismus zeer in de hand gewerkt heeft; en in Duitschland wint het gevoelen veld, dat men ook daar, in dit opzigt, te ver is gegaan.
Derde meening. Al bestaat er nu juist geen behoefte aan eensus-verlaging, toch raden verschillende redenen aan daartoe te besluiten. De voornaamste dier redenen zijn, dat de tegenwoordige regeling der luesbevoegdheid groote gebreken heeft; onder anderen de uitsluiting der zoogenaamde skapaciteiten", en dat deze aloude grief bij de eensus-verlaging vervallen zal, althans gedeeltelijk. Voor een verbetering van dezen aard was nu, bij de kalme stemming des lands, de gelegenheid schoon. Dan konden ook eenige andere zeer in het oog vallende onregelmatigheden worden weggenomen, bijvoorbeeld, dat, terwijl het gansche land 105.000 kiezers telt, Amsterdam met hare bevolking van 270.000 zielen, er slechts 4.000 bezit. Doch dit alles zijn slechts kleinigheden bij het hypochondrische argument, dat aan het slot verschijnt : Nederlands politieke toestand is ongunstig (zeer waar); niets komt er op wetgevend gebied tot stand (mede zeer waar); de ministeriën wisselen elkander snel af (al wederom zeer waar); er heerscht malaise, en bijgevolg stilstand (ontegensprekelijk waar). Doch even waar als de premissen zijn, even ongerijmd is de gevolgtrekking, dat van eensus-herziening hierin verandering ten goede valt te verwachten!
Er werd dan ook door anderen tegen aangevoerd, dat het geneesmiddel blijken zou erger te zijn dan de kwaal. Wegens zulke gronden naar eensus-verlaging streven, mogt heeten: de politiek der wanhoop! Wij voegen hier eene historische kantteekening bij. Alle hervormingen, door de revolutionaire, de liberale, de radikale, de bewegings-, de vooruitgangs-partij, of welken naam de ontevredenen in een land ook aannemen, geëischt, zijn altoos doorgedreven met de ook hier gebezigde argumenten. De Staat is ziek — doch onze partij bezit een probaat geneesmiddel. Voer de vrijheid van drukpers in; kondig eene liberale konstitutie af: vervang de regters door jury's; geef godsdienstloos in plaats van godsdienstig onderwijs; besluit tot de algemeene dienstphgtigheid en de patiënt zal weder gezond en sterk worden. De ondervinding heelt echter geleerd, dat hij hoe langer hoe meer achteruitging. In Frankrijk en Spanje heet het recept nu reeds: republiek. In Pruissen en Zwitserland: kerkvervolging. Bij ons voorshands censusverlaging, met grondwetsherziening en algemeen stemregt in het verschiet. Maar door zulke panaceën zijn de doodzieke maatschappijen van Europa niet te herstellen. De kwaal zit te diep.
Vierde meening. Het oordeel over de eensus-hervorming wordt beheerscht door de vraag, welke eigenlijk de geest is van onze Grondwet en de kieswet van 1850, en mitsdien welke het karakterj is der Volksvertegenwoordiging. Is de laatste aan te merken als het orgaan der menigte, dan is ook elke uitbreiding van het kiezerspersoneel goed, en de eenvormige census van ƒ2O aan te raden. Maar, als het vaststaat, dat de kiezers den afgevaardigde benoemen, dien zij voor den meest geschikten houden, om de volksbelangen met de regering te regelen, zonder dat hij zich te rigten heeft naar de zienswijzen der kiezers, dan moet het kiesregt zich niet verder dan tot de bekwamen uitstrekken, en dan is het beter enkele kapaciteiten uit te sluiten dan een aantal onbekwamen op te nemen. Het lijdt geen twijfel, dat deze laatste opvatting in overeenstemming is met de geschreven Grondwet" Maar er bestaat ook een ongeschreven Grondwet van demokratischen inhoud, die vele voorstanders telt, zelfs in openbare besluiten is aangehaald, — men denke aan »het staatsregterlijke beginsel der scheiding van Kerk en Staat" — en waar menigeen zich naar rigt, met verwaarloozing der andere. Die tweeërlei grondwet is oorzaak van het verschijnsel, dat in het jaar des Heeren 1873, na een vijfentwintig-jarig bestaan onzer Staatsregeling, enterwijl er reeds geroepen wordt, dat zij verouderd is en herzien moet worden, de Kamer nog niet weet, wat er eigenlijk in staat. Na deze verschillende meeningen vermeld te hebben , konstateert het verslag, dat de groote meerderheid der leden de noodzakelijkheid eener algemeene eensus-verlaging niet inziet. Onzes bedunkens kon het verslag hiermede volstaan. Immers als de Kamer geen eensus-verlaging wil, zal zij die afstemmen en daarmede is het uit. Wat zij verder zegt schijnt overtollig. Volgens eene oude legende, vroeg eens een burgemeester in een aanspraak tot een zegevierend veldheer verschooning, dat bij zijn intogt geen saluutschoten waren gelost, daar voor dit verzuim drie en dertig afdoende redenen bestonden. De eerste reden luidde, dat er geen kanonnen in de stad waren; de tweede, dat er geen kanonniers waren; de derde, dat er geen kruit was. De dertig andere redenen schenk ik u, zeide de generaal. Men zou het regt hebben hetzelfde tot het verslag te zeggen. Evenwel zurlen wij het voorbeeld van dien generaal niet volgen, maar nog hebben acht te geven op de voornaamste der dertig en meer redenen, welke het verslag over de eensus-verlaging verder bevat.
---

BUITENLAND. Algemeen Overzigt.
Toen Zaturdag Dufaure's redevoering geëindigd was, was gelgk men weet, de ontsteltenis der republikeinsche afgevaardigden der Nationale Vergadering groot. Paris-Journal verhaalt, dat verscheidene radikalen den heer Thiers bestormden, en hem als naar de tribune wilden _dwingen; de bekende Langlois vooral maakte zich weder verschrikkelijk boos, en nam ten laatste zulk een dreigende houding aan, dat men hem moest aanpakken en wegvoeren, om er geen schandaal van te beleven, 't Was toen, dat Thiers opstond en zijn wandelingetje door de byzalen begon. — Wel had het Thiers veel gekost om zijn geliefde Boodschap zoo onbarmhartig door Dufaure te laten verminken; maar de nood drong hem er toe. Een berigtgever verhaalt namelijk, dat toen Thiers Vrijdag-avond, in ziedende gramschap tegen generaal Du Temple, aan zyn ministers verklaarde, dat hij zelf het woord zou nemen, en dan de Boodschap ten volle handhaven, hem door verschillende deputatiën werd berigt, dat dan onmiddellijk het gansche ontwerp zou worden ingetrokken. Toen moest er dus wel geschipperd worden.
Hoe Thiers zich gisteren weder uit de verlegenheid gered heeft, zal men in achterstaanden belangrijken telegram uit Versailles vrij uitvoerig kunnen lezen.
Als een nieuw bewijs, dat Mgr. Mermillod waarheid sprak, toen hij zeide, dat te Genève het wijwater meer dan de petroleum wordt gevreesd, worden aan den parijschen Monde o. a. de volgende staaltjes opgesomd. Daags vóór de verbanning des bisschops liet de geneefsche Regering een zoogenaamden scivielen doop" openlijk en ongehinderd toe. Zekere mevrouw Timer, een gewezen lid van de afdeeling sonderwys" der parysche Commune, hield bij deze gelegenheid een allerschandelijkste redevoering, waarin zy" o. a. zeide: «voortaan zullen wij aan onze kinderen niet meer de namen geven van door onfeilbare Pausen heiligverklaarde menschen, maar van onze eigen sheiligen": de namen van een Danton, een Millière, eenFlourens, enz." Zekere Lavalette, mede een gewezen lid der Commune, bootste de gebruikelijke vragen aan de meter en het verdere ceremonieel der Kerk na, en liet dan door de meter beloven, dat de doopeling als verdediger van het proletariaat tegen de verdrukking zou optreden. — Te Carouge, de geboorteplaats van Mgr. Mermillod, houdt een ander lid der Commune, de bekende of liever beruchte Gaillard.een openbare kroeg, en wandelt vrij en zelfs met zekere aanmatiging rond! Zie, zegt de korrespondent, zoomoet men 't immers wel aan pater Le Jeune vergeven, dat hij, wel wat ruw, maar toch zoo juist, Zwitserland le pot de chambre de VEurope noemde? Mgr. Mermillod als een gevaarlijk man over de grenzen gebragt, en een Gaillard, een mcv. Timer, een Lavalette in eere!
Eerstdaags zal Genève nog een ander »groot" man, hoewel gelukkig van een geheel ander allooi, binnen hare muren ontvangen. De ex-pater Hyacinth, alias Loyson-Merriman, is door een handvol oud-Katholieken, nationaal-Katholieken en verdere «a-Katholieken uitgenóodigd, om te Genève eenige konferentiën te komen houden;' en de man heeft 't aangenomen. De kansen staan ook zoo kwaad niet: misschien wordt hij spoedig in de plaats van Mgr. Mermillod tot pastoor, of wie weet, zelfs als een soort bisschop aangesteld I De oud-katholieken hebben niet veel keus; want, ondanks alle kunst-en vliegwerk, zijn er onder alle katholieke priesters in Zwitserland slechts drie afvallig geworden: Egli, Gschwinden Herzog. De laatste zal vermoedelijk te Bazel bisschopje spelen; de beide andere zijn al te kwalijk prezentabel: zoo heeft dus Loyson alle kans om ook eindelijk eens onder dak te komen!
Mgr. Mermillod vertoeft intusschen nog altijd te Ferney, werwaarts de Katholieken van den ganschen omtrek en vooral die van Genève zich onophoudelijk bij gansche scharen begeven, om hem te zien, te hooren, hem hulde te brengen, en getroost en bemoedigd terug te keeren. — Ook de belgische deputatie, die thans op weg is naar Rome, heeft den doorluchtigen banneling Maandag te Ferney een bezoek gebragt. Het katholieke komitee, dat met de administratie der zaken van eeredienst in Thurgau belast is, heeft zich niet tevreden gesteld met onmiddellijk tegen de bekende besluiten der solothurnsche diocezaan-konferentie te protesteeren, maar ook volgens de wet een volksstemming doen plaats hebben, ondanks de pogingen der tegenpartij om dit te verhinderen. Het rezultaat is geweest, dat door de 4700 katholieke kiezers 4300 stemmen ter goedkeuring van het gedrag van het komitee zijn uitgebragt; dat wil zeggen, dat alle Katholieken, die niet verhinderd waren ter stembus te verschijnen, zich tegen de afzetting van Mgr. Lachat hebben verklaard.
Morgen zal te Weenen in de Kamer van Afgevaardigden het ontwerp tot invoering van regtstreeksche verkiezingen voor den cisleithaanschen Rijksraad in tweede lezing komen. De Polen zullen, gelyk we reeds meldden, niet ter zitting verschynen, niettegenstaande hun van wege de Regering aanzienlijke beloften gedaan waren, zoo zij slechts wilden deelnemen aan de beraadslaging, zonder zich tot de aanneming van het ontwerp te verbinden. De Polen volgen de oude taktiek der Czechén, d. i. zij trachten den Rijksraad beschlussunfdhig te maken, of althans zich de gelegenheid voor te behouden, om de wettigheid der genomen besluiten te betwisten, op grond dat niet .alle landen der cisleithaansche rykshelft by de beraadslaging zijn vertegenwoordigd gegeweest. De kracht dezer manoeuver is echter geheel gebroken, sedert verleden jaar.de noodkieswet is ingevoerd, volgens welke de opengevallen zetels van den Rijksraad door regtstreeksche herkiezingen, en dus niet door de provinciale Landdagen, worden aangevuld. De onthouding der Polen zou dus bij slot van rekening oorzaak kunnen worden, dat in Gallicië nog eer dan elders de regtstreeksche verkiezingen in toepassing kwamen.
Uit Zweden wordt gemeld, dat de broeder des Konings, de hertog van Dalekarlië, gisteren-morgen in 41-jarigen leeftijd te Stockholm is overleden.
---

Spanje in Rust.
» Overal heerscht rust, behalve waar de Karlisten zijn," vertelde dezer dagende spaansche Regering. Aangenomen dat zij in dit exceptioneel geval waarheid sprak, dan loopt echter de spaansche srust" gevaar spoedig in een uiterst klein hoekje gedrongen te worden; want de Karlisten winnen dagelijks ontzaggelijk veld. Volgens sommige optimisten is het zelfs niet onmogelijk, dat don Carlos' leger binr.en weinige dagen voor de poorten van Madrid staat. De Cronica, een te Barcelona verschijnend blad, deelt mede, dat de dappere generaal Savalls den 24» jl. San Quirso is binnengetrokken; zijne troepen werden aangevoerd door don Alfonso, vergezeld van zijne gemalin en den geheelen generalen stat, waarvan o. a. don Albert de Bourbon — een der zonen van den hertog van Sevilla —, de markies Savalls en Vidal deLlobeterra deel uitmaken.
Niets kan een denkbeeld geven van de geestdrift der bevolking, bg het zien van don Alfonso en zijne echtgenoote. HH. XX. HH. bragten allereerst een bezoek aan de kerk, waar zij door de geestelijkheid werden ontvangen, en 's Hemels zegen afsmeekten niet alleen voor hun ongelukkig land, maar ook voor den zoo wreed beproefden Paus. Het stedelijk bestuur kwam hun, met een muziekkorps voorop, te gemoet. Te San Quirso zijn meer dan 8000 personen uit Vich, Roda, Centellas, enz. dan den infant don Alfonso en de infante dona Maria de las Nieves hunne hulde komen brengen.
Don Alfonso is drie-en-twintig, z'gne echtgenoote negentien jaar oud. Hun krygskostuum bestaat voor den eerste in een loshangenden mantel dolman] met bont, zonder insigniën, een gesloten donkerkleurigen pantalon en kaplaarzen ; voor dona Maria in een amazone-blouse van zwart laken en een wyden pantalon, van onderen in de laarzen gestoken. Beiden dragen den karlistischen of baskischen baret, wit met gouden eikel. Niet alleen vrouwen en grijzaarts, maar mannen en zelfs vrijwilligers, dia den dood zoo dikwyls onder de oogen zien, weenen van bewondering en vreugde, wanneer zij de christene echtgenooten \ vol van vertrouwen in het welslagen hunner onderneming, en gewapend met een geestkracht en een moed, aan die der kruistogten herinnerend, mogen aanschouwen.
De Karlisten, zoo schrijft de Epoca, zyn vol van vreugde en blijde verwachting; zy hebben de stoutheid zoover gedreven, cm van de stad Barcelona de betaling van 8,488,798 realen der territoriale kontributie te eischen. Hunne gelederen worden dagelijks versterkt door talrijke dezertiën van officieren en soldaten, die de republikeinsche zaak verlaten. De Imparcial bevestigt dit; eene dépêche van den parij schen Gaulois vermeldt hetzelfde feit, terwijl eene andere, door den Times openbaar gemaakt, verzekert dat de karlistische hoofden Olie en Dorregaray hunne vereeniging hebben tot stand gebragt, en Pampeluna bedreigen. De opschudding in laatstgenoemde stad is groot; tussehen het geregeld leger en de republikeinsche vrijwilligers is twist uitgebroken. Een gedeelte van een korps troepen, bestemd om Pampeluna ter hulp te komen, heeft, te Irun gekomen, geweigerd verder te gaan, en is gedezerteerd. Don Carlos' strijdkrachten worden thans op 35,000 man geschat ; reeds moet de fransche internationale «Vereeniging van het Roode Kruis" hem hare diensten hebben aangeboden, en zouden deze aangenomen zyn. Alle tijdingen uit Catalonië bevestigen den staat van ontbinding, waarin zich het leger en het goevernement dezer provincie bevinden. De korpsen hebben noch generaals noch officieren meer. De lokale autoriteit is geëmancipeerd van het centraal goevernement; deparijsche Soir zelfs erkent dit, en voegt er droevig bij, dat andere provinciën op het punt staan het voorbeeld van Catalonië te volgen; zijn korrespondent schrijft hem, dat de provincie bestuurd wordt door een revolutionaire junta die er slechts met groote moeite toe is gekomen te verklaren, dat zij zich met het overige gedeelte van Spanje verbond. Verder leest men nog in hetzelfde orgaan, dat een legerkorps der Karlisten zich gereed maakte den Ebro over te steken; reeds "vertoonden zich Querillas voor de poorten van Madrid.
Weldra zal dus de groote worsteling tussehen de federalisten en de Karlisten beginnen. Het federalisme breidt zich uit, en teekent elk zyner schreden met verwoesting. Te Malaga heeft men stukken geschut op de menigte moeten rigten, maar de kanonnen werden zoo goed bewaakt, dat de volkshoop er zich met gemak meester van maakte. Vijftien duizend patronen en '221 Remington-geweren heeft men, naar de Tiempo beweeit, in het water moeten werpen, om ze aan de roofzucht van het gepeupel te onttrekken. Van den kant der federalisten en Karlisten dus geen rust; van den kant der Internationale — in Spanje zeer magtig en meer revolutionair dan ergens — evenmin. Men hoore hierover Paris-Journal.
Op dit oogenblik roert de Internationale zich geducht, en de socialistische dagbladen zijn van voren tot achteren gevuld met proklamatiën aan de werklieden, waarin hun geraden wordt van de omstandigheden gebruik te maken om de definitieve zegepraal van het spaansch proletariaat te verzekeren.
De stad Barcelona, de eerste waar de Internationale zich in de maand Mei 1869 heeft genesteld, staat aan het hoofd der beweging. De Federacion, welke wekelyks in die stad het licht ziet, heeft zich steeds door de heftigheid zijner aanvallen tegen de kapitalisten en burgers doen opmerken; de goeverneur van Barcelona zag zich dan ook omstreeks Mei van het vorige jaar genoodzaakt de verschijning er van te verbieden.
De spaansche internationalen erkennen in geenen deele het gezag van den nieuwen Algemeenen Raad van New-York; eenige weinigen uitgezonderd, behooren z$ tot de groep der autonomistische federalisten , d. w. z. dat zij aanhangers zyn van de volstrekte onafhankelijkheid der sektiën en federatiën, van hun algeheele omnipotentia en van de vernietiging van alle burgerlijke politieke organizatie. Hunne voornaamste organen, onafhankelijk^ van de Federacion, zijn: de weekbladen de Revista Social, de Razon, de El Contemnado, de Justicia, de El Eco de los Trabajadores, respektievelyk te Barcelona, Sevilla, Madrid, Malaga en te Santander verschijnende. De federale spaansche Raad heeft zijn zetel te Valencia; elke spaansche federatie is verdeeld in vier groote streken: van het Noorden, het Oosten, het centrum en het Zuiden. Eik dezer streken staat in verbinding met den federalen Raad te Valencia, door tusschenkomst van een sekretaris-korrespondent, bij laatstbedoelden Raad geakkrediteerd.
In de meetings ter gelegenheid van den verjaardag van den 18" Maart, voornamelijk te Barcelona, Saragossa, Alcala en Palraa, verkondigden de verschillende redenaars, sdat het volk van Parijs de erkentelijkheid van het proletariaat der geheele wereld had verdiend, en het de pligt der Internationalen was hulde te brengen aan de nagedachtenis van hen, die vielen op het veld van eer, door de versaillaansche benden vermoord." Te Valencia was men zoover gegaan op den top van een brandstapel een groote schilderij, den val der Vendóme-zuil voorstellende, te plaatsen, en het geheel aan de vlammen prijs te geven onder de kreten van: »Leve de Internationale! leve de sociale likwidatie! levende helden van de Commune !"
Den 6n April 1872 zei de Pederadon van Barcelona, van het plan der regering sprekende om het kongres van Saragossa te ontbinden:
»Wij hopen dat de Regering er toe zal overgaan, want deze ontbinding zal het sein zijn voor den socialen oorlog tot het uiterste."
Twee dagen daarna verspreidden de afgevaardigden van dit kongre3 — door de policie uit de zaal gejaagd, waar zy vergaderd waren — een protest, hetweik onder meer het volgende bevatte: 3>De mannen der burgerij hebben de vyandelijkheden tegen de werkende klasse geopend: wee hun !
»De sociale oorlog, de oorlog tussehen armen en. rijken, tussehen verdrukten en verdrukkers, is verklaard. De vijandelijkheden zyn geopend. «Werklieden, sluiten wij ons bij elkander aan, organizeeren wy ons leger, harden wij onze wapenen en bereiden wij ons voor tot eene minder of meer nab\jzijnde worsteling. »Weg met de privilegiën!" weg met de exploitatie van den mensch door den mensch! weg met de tyrannie! weg met de burgerijl dood aan de onderdrukkers! leve de internationale vereeniging der werklieden!" Nog maar weinige dagen geleden las men in een der spaansche organen der Internationale:
»Wij willen zegevieren of sterven, de overwinning of het schavot, alles of niets. Voor hen , die ons willen ten onder brengen, de dood ! Voor hen die ons verraden , de dood! Indien het kruit niet voldoende is dan zullen wij petroleum nemen, en zoo ook dat niet helpt, den dolk."
---

