NEDERLANDEN. 's GRAVENHAGE, den 18den Julij 1873.
Bij Koninklijk besluit van 9 Julij 1873, n°. 42, is aan den heer H. O. graaf van Limburg Stirum, op zijn verzoek, eervol ontslag verleend als majoor commandant der dienstdoende schutterij te Zwolle. MINISTERIE VAN BIN NE.VLANDSCHE ZAKEN. Na afgelegd eind-examen, zijn tot veeartsen bevorderd: A. van der Meulen, te Gemonde; H. van Staa, te Sneek; J. Hoogland J.Gzn., te Utrecht; T. Folmer, te Amstelveen; J. Jansma, te Lippenhuizen; E. A. Kok , te Rotterdam; allen leerlingen van 's Rijks veeartsenijschool. MINISTERIE VAN FINANTIEN. De Minister van Finantien vestigt de aandacht der belanghebbenden op de gelegenheid tot verzending der correspondentie naar Nederlandsch Indie, door middel van het stoomschip Prins van Oranje, van de maatschappij "Nederland", waarvan het vertrek uit het Nieuwediep op don 5den Augustus aanstaande is bepaald. De daarmede te verzenden brieven enz. behooren uiterlijk in den namiddag van den 4den aan het Nieuwediep aangekomen te zijn. 's Gravenhage, den 17den Julij 1873. De Minister voornoemd, van D klden.
---

BUITENLANDSCHE BERIGTEN. ENGELAND.
In eene beschouwing der aan den baron Reuter door den Schach van Perzie verleende concessie wordt door de Times gewezen op de ontzaglijke uitgebreidheid der daarbij verleende voorregten, maar tevens de opmerkzaamheid gevestigd op de groote bezwaren verbonden aan het verschaffen van kapitaal voor de uitvoering der concessie. Dit kapitaal kan niet anders worden bijeen gebragt dan door eene vereeuiging van aandeelhouders, en het blad vraagt welke zekerheid er aan de aandeelhouders gegeven kan worden De Khedive, zegt het, moet 9 per cent betalen aan zijne geldschieters, en Perzie ligt verder af dan Rgypte, en de gansche concessie berust op niets stelligers dan op het woord van den Schach. en de gevoelens van den een of anderen, thans nog onbekenden opvolger. De Times beweert dat men wantrouwig behoort te wezen ten aanzien van flnantiele ondernemingen , welke tevens heeten groote politieke voordeelen te zullen verschaffen, en keurt daarom de houding der regering tegenover de aanvrage van den baron Reuter om ondersteuning zijner plannen goed » Lord Granville antwoordde, zoo zegt zij, op de interpellatie van lord Carnavon zeer juist met te wijzen op de dubbelzinnigheid van het woord » zedelijke ondersteuning"; hij verklaarde niet te weten wat het beteekende, en van hem , die het bezigde, de beteekenis niet te hebben kunnen vernemen. Wie zich borg stelt voor eenen vriend dat hij eenen wissel over drie maanden betalen zal, verleent ongetwijfeld aan dien vriend zijne zedelijke ondersteuning, maar ondervindt dan ook op den vervaldag waar die zedelijke ondersteuning op neder komt. Wij wenschen den baron Reuter en zijne vrienden het meeste succes toe , zoowel in hun eigen belang als in dat van Perzie, maar verder willen wij niet gaan. Wij kunnen het dilemma stellen dat de hem verleende concessie geldig is of niet. Is zij geldig, dan is de hulp der Engelsche regering niet noodig; is zij dat niet, dan zou die hulp voor Engeland duur kunnen worden. De heer Reuter kan antwoorden dat de concessie zeker genoeg is, doch dat hij gaarne meer zekerheid verlangt; wij werpen hem dan tegen dat dit voor het ministerie nog geene reden kan zijn om van den gevolgden weg af te wijken." F R A N K R IJ K. Aan de lndépendatice Beige wordt uit Parys onder andoren het volgende geschreven: » Men is overtuigd dat de drijvers der meerderheid zich den tijd van het recos ten nutte zullen maken om hunne pogingen tot herstel der monarchie voor te bereiden. Men zegt dat de aanvoerders der fusionisten blijven vasthouden aan het denkbeeld om den graaf van Parys door den graaf van Chambord te doen adopteren, zoodat de eerstgenoemde als dauphin zou optreden. Geene moeite zal worden gespaard om de halsstarrigheid te overwinnen waarmede het hoofd van het huis van Bourbon zich steeds tegen alle bij hem aangewende pogingen, onder anderen van den bisschop van Orleans, voor dezen stap heeft verzet; men verwacht in dit opzigt veel van den invloed des
Heiligen Vaders, welken men als zeer magtig beschouwt, vooral sedert de graaf van Chambord verklaard heeft, dat hij altoos de oogen op het Vaticaan gerigt houdt. Maar zal men de tusschenkomst van Pius IX ten gunste van dit plan kunnen verwerven ? en zoo ja, zal de Paus zelf de onverbiddelijkheid van den graaf van Chambord kunnen overwinnen ? Deze vragen kannen nog niet stellig beantwoord worden , maar al gelukte dit alles, men zou nog geenen stap verder zijn. Men zou dan nog eene monarchaal gezinde meerderheid in de Nationale Vergadering moeten vormen , en zich zoo veel vrienden in het linker centrum moeten verwerven dat men de ondersteuning der fractie van het beroep op het volk [de HonapartistenJ zou kunnen ontberen, welke eene restauratie der Bourbons met hand en tand zou bestrijden, zonder te rekenen met de aanmatiging wélke er zou gelegen zijn in den toeleg om den regeringsvorm van Frankrijk geheel te veranderen en de monarchie te vestigen met eene meerderheid van hoogstens twintig stemmen. Al deze bezwaren springen in het oog; toch verwacht men dat, wanneer men maar eerst de beide takken van het huis van Bourbon tot elkander gebragt heeft, de staatsgreep zal beproefd worden, te meer omdat de overwinnaars van 2l Mei zich niet zoo veel voorstellen als men meent van de gevolgen der administrative propaganda , welke zij tegen de aanstaande verkiezingen hebben opgezet. » lilijkens de berigten uit de depa tementen neigen de boeren , die de meerderheid der kiezers vormen, in alle doelen des lands meer en meer naar de republiek. De overal opgezette demonstratien van pelgrimstogten en processien missen hare uitwerking geheel en al; zij maken op niemand indruk, men lacht er om. Zoo er afvalligen zijn van de republiek , dan moet men die zoeken onder de ambtenaren van lageren rang, op welke eene geduchte pressie wordt uitgeoefend; maar het getal dezer afvalligen wordt ruimschoots opgewogen door de nieuwe adepten der republiek die haar toegevoerd worden door verontwaardiging over den ondank, waarmede men de door den heer Tbiers aan den lande bewezen diensten beloont, door de misgrepen en de dagelijks meer uitblinkende onniagt der regering van 24 Mei ii Om aan hunne zamenspanning gedurende het reces straffeloosheid te verzekeren, willen de drijvers der meerderheid elke demonstratie van den volksgeest onderdrukken. Daartoe heeft men dat ongehoorde wetsontwerp voorgesteld, waarbij aan de permanente commissie, welke noch openbare discussie voert noch de tegenpartij hoort, de magt verleend wordt die aan do Nationale Vergadering toekomt, welke geene magtiging tot vervolging van een harer medeleden geven kan dan na eene openbare discussie waaraan 700 in plaats van 25 leden deel nemen. Dit wetsontwerp is opgesteld door mannen, welke het despotismus van hun verstand beroofd heeft " — Bij de voortgezette behandeling der legerorganisatiewet kwam Woensdag in de Nationale Vergadering het volgende artikel in behandeling: i'Met uitzondering van de in het artikel 8 bedoelde [de corpsen voor speciale diensten in oorlogstijd] kunnen er geene nieuwe corpsen worden opgerigt en kan er in de zamenstelling der bestaande corpsen , in hunne uitrusting en uniform geene wijziging gebragt werden dan bij de wet, behoudens gedeeltelijke veranderingen bij wijze \au proeinemiug " l)e minister van oorlog bestreed dit artikel, vooral wegens de daarbij gemaakte bepaling ten aanzien der uniformen , welker vaststelling hem voorkwam uitsluitend tot de bevoegdheid van het uitvoerende gezag te behooren, terwijl hij haar voornaamste motief, de kostbaarheid van het voortdurend veranderen der uniformen, wedorlegde met de opmerking dat er geene uniformen of equipementstukken van nieuw model in gebruik werden gesteld voor dat het voorhanden materieel van oud model geheel verbruikt was. De commissie van rapporteurs verdedigde dit artikel, waaromtrent zij zoowel met de regering als met den hoogen raad voor krijgszaken in zienswijze bleek te verschillen; met 306 tegen 291 stemmen verwierp de vergadering daarna het voorstel om het artikel op nieuw naar de commissie ter nadere overweging te wrwijzen. De heer Baragnon stelde, nadat dit besluit gevallen was, voor, de bepaling betreflende de uniformen uit het aitikel te doen vervallen , en daaraan deze bepaling toe te voegen : » In de uitrusting en kleeding der troepen kan, behoudens bij wijze van proefneming, geene wijziging worden gebragt dan na'lat daartoe door de Nationale Vergadering gelden zijn beschikbaar gesteld." Door deze bepaling zou volgons den voorsteller aan het voortdurend wijzigen een einde worden gemaakt zonder dat de Nationale Vergadering zich met de bijzonderheden der militaire uitrusting en der uiformen zou hebben bezig te houden. De commissie van rapporteurs verklaarde zich tegen dit voorstel, waaromtrent in die zitting geen besluit genomen wem. ZWITSERLAND. In den Raad der Kantons is den lóden dezer in behandeling gekomen het beroep der Solothurner geestelijkheid, waarbij van de Hondsvergadering opheffing verlangd wordt van de in November jl. dooiden Kantonsraad van Solothurn uitgevaardigde wet, welke aan de gemeenten de vrije verkiezing van hare pastoors verleent en de thans bestaande pastoors aan eene herkiezing onderwerpt. De daai tegen door
do geestelijkhuid ingebragte bezwaren waren , dat de bedoelde wet de constitutie des kantons schendt vermits zoowel de geestelijkheid als het katholieke volk volgens deze het regt hebben om te vorderen dat de bestaande kerkelijke organisatie gehandhaafd worde. De meerderheid der commissie had tot het verwerpen van het beroep geconcludeerd , hoofdzakelijk op de volgende gronden. 1°. Het beroep berust voornamelijk op de onderstelling dat, waar de kerkelijke wetten een bepaald voorschrift bevatten , de wetgeving van den staat voor die der kerk moet wijken, in het onderhavige geval dérhalte, dat de staat verpligt is de benoeming tot een geestelijk ambt voor het leven ook door zijne wetgeving te erkennen. 2°. Deze onderstelling is onjuist. Al heeft de staat vroeger geduld dat het gezag der kerk in vele opzigten in den kring van zijne bevoegdheid ingreep, hebben toch naar het tegenwoordige staatsregt het kanonieke regt en de besluiten van het Tridentynsche concilie, hetwelk bovendien in Zwitserland nooit volledig erkend is geworden, voor den staat geenerlei verbindend gezag. Indien de staat poogt in zijne wetgeving met vele bepalingen van het kerkelijke regt in overeenstemming te blijven, dan kan dit alleen als eene vrijwillige handeling, maar nooit als eene regtsverpligting beschouwd worden. 3°. De klagt zou dus dan alleen als gegrond aan te merken zijn , wanneer de bedoelde wet strijdig was met het innerlijke wezen van het katholicismus , dewijl de constitutie van Solothurn de roomsche geloofsbelijdenis onder de bijzondere bescherming van den staat stelt. Doch het verleenen van pastoorsplaatsen voor bepaalden of onbepaalden tijd heett niets te doen met de leer van het katholicismus, vermits de voorschriften dienaangaande alleen de organieke inrigting der kerk betreffen, welke in verschillende tijden op verschillende wijze geregeld ïs geworden 4°. Dit blijkt niet alleen uit de omstandigheid dat in onderscheiden kantons in de laatste jaren wetten van dezelfde strekking gemaakt en door het volk bekrachtigd zijn zonder dat daartegen geprotesteerd ïs geworden, maar ook daaruit dat zelfs in geheel katholieke kintons vroeger en gedeeltelijk nog in onzen tijd het volk en de overheid hun regt gehandhaafd hebben om geestelijken zonder toestemming des bisschops uit hunne betrekking te ontslaan, waarin geene schending van den katholieken godsdienst gezien werd. 5°. De Kantonsraad en het volk van Solothurn hebben dus een volmaakt geoorloofd gebruik van de staatssouvereiniteit gemaakt, toen zij de wet betreffende de herkiezing der geestelijken uitvaardigden en bekrachtigden. 6°. Heeft de wetgever van het kanton Solothurn door de uitvaardiging dier wet geene eedgenootschappelijke of kantonnale wetsbepalingen geschonden, welke eene tusschenkomst van den kant der eedgenootschappelijke overheid zouden wettigen, zoo kan aan den anderen kant aan niemand, die door de gevolgen dezer wet getroffen wordt, belet worden eene regterlijke beslissing in te roepen , in zoo ver hij meent in wettig verkregen privaatregten verkort te zijn. De minderheid der commissie had zich aan de zijde der onderteekenaars van het protest geschaard en tot de nietigverklaring der wet geconcludeerd , doch de Raad der Kantons heeft bij de stemming de conclusie van de meeiderheid der commissie met 26 tegen 14 stemmen aangenomen. Z ff E D E IV Ei\ NOORWEGEN. Het Noorweegnche Storthing is den 9den dezer gesloten met de voorlezing eener Koninklijke boodschap. Daarin wordt leedwezen uitgedrukt over het besluit van het Storthing om zich niet mot de ZweedschDeensche munt-conventie te vereenigen, en worden de door hetzelve ten aanzien der wet op de conscriptie genomen besluiten verworpen als niet beantwoordende aan de eischen van 's lands verdediging. Eindelijk wordt in de boodschap te kennen gegeven dat de Koning » met voldoening" de wijziging der grondwet betreffende het regt der kroon om eenen gouverneur voor Noorwegen te benoemen bekrachtigd heeft, en betuigt do Koning zijnen dank voor de deelneming des Storthings aan het krooningsfeest te Stockholm Bij de krooning te Drontheim zal het Storthing natuurlijk , niet tegenstaande de sluiting der zitting, tegenwoordig zijn. TELEGRAP11ISCHE BERIGTEN. Londen, 17 Julij. In het Lagerhuis heeft lord Fitzgerald mededeeling gedaan van het antwoord der Koningin op het adres betreffende de scheidsregterlijke beslissing van internationale geschillen. De Koningin zal den minister van buitenlandsche zaken opdragen, om met de vreemde mogendheden te dezer zake in gedachtenwisseling te treden. Inmiddels zal de regering van Hare Majesteit voortgaan met in voorkomende gevallen eene vereffening van verschillen tusschen natiën zoo veel mogelijk te bevorderen, door ze te bewegen om de beslissing aan onpartijdige bevriende regeringen op te dragen. Londen, 17 Julij. Gisteren heeft te Nottingham eene groote liberale manifestatie plaats gehad, gevolgd door een banket waaraan 700 personen deel namen. Lord Hartington hield aldaar eene rede, waarin hij do houding van het ministerie verdedigde en verklaarde dat hetzelve niet zou schuwen voor de kiezers te verschijnen, wanneer het tijdstip daarvoor aangebroken zuu zijn. Versailles, 17 Julij. De Nationale Vergadering heeft heden de discussie over de wet op de legerorganisatie voortgezet. De Se.hach heeft een gedeelte der zitting bijgewoond. In de bureaux heeft de heer Rouher het ontwerp van den minister Ernoul bestreden. De minister van onderwijs, gevraagd zijnde, of dit ontwerp gerigt was tegen eenu poging tot ontbinding der vergadering, antwoordde dat het gouvernement zich met die quaestie niet had bezig gehouden. Tusschen den heer Jules Favre en den heer Audiffret Pasquier heeft eene levendige woordenwisseling plaats gehad. Eerstgenoemde had er op aangedrongen dat het reces slechts van korten duur zou wezen, met het oog op onvoorziene politieke gebeurtenissen; de heer Audiffret antwoordde dat men, nu de maarschalk Mac Muhon aan het hoofd der regering stond , voor geenérlei coup d'état had te vreezen. Parys, 16 Julij. De Beyersche troepen hebben gisteren Rocroy ontruimd.
Alle feestelijkheden ter viering van de ontruiming zijn verboden. In het departement du Gard zijn op den verjaardag van de inneming der Bitstille ongeregeldheden voorgevallen. Tot dus ver hebben 200 afgevaardigden ingeteekend voor het aan den heer Tliiers aan te bieden banket, hetwelk in het Grand Hotel zal plaats hebben. De bedevaarten naar Lourdes hebben weder eenen aanvang genomen. Aldaar zijn uit Nimes 2000 en uit Larochelle 1000 bedevaartgangers onder geleide van bisschoppen aangekomen. Do Schach gaat niet naar Lyon; de gemeenteraad dier stad heeft geweigerd 100,000 francs voor zijne ontvangst te bewilligen. Madrid , 16 Julij. Het ontwerp der constitutie zal morgen in de Cortesvergadering voorgedragen worden. Het berigt van de vermeestering van Estella heeft zich bevestigd; hft fort zou zich nog verdedigen. De opstandelingen te Carthagena zijn onderling verdeeld en ontmoedigd. Contreras heeft aan de stad eene schatting van 400,000 fr. opgelegd. De opstandelingen in Murcia hebben eenen spoorwegtunnel vernield. De generaal Velarde rukt naar Murcia op. Te Alcoy is de goede verstandhouding tusschen de patroons en de werklieden hersteld ; de arbeid zal morgen hervat worden. Te Barcelona is de Internationale ontbonden. De werklieden van onderscheiden takken van nijverheid hebben zich geheel van de Internationale afgescheiden en verklaard de overheid te zullen ondersteunen Madrid , 17 Julij. Bij het ontwerp der constitutie, hetwelk uit 101 artikelen bestaat, wordt verklaard dat de Spaansche natie is zamengesteld uit de staten van het schiereiland, de nabij gelegen eilanden, benevens Cuba en Portorico. De Philippynsche eilanden en Fernando-Po worden slechts als Spaansche territorien beschouwd. De constitutie erkont de regten van den mensch , volkomen vrijheid van godsdienst en scheiding der kerk van den staat. De ministers kunnen geen lid van de Kamer van Afgevaardigden noch van den Senaat zijn ; zij zullen de zittingen alleen kunnen bijwonen wanneer zij daartoe uitgenoodigd worden. Do president der republiek wordt even als in de Vereenigde Staten voor vier jaren verkozen en is niet herkiesbaar. Do onderscheiden Staten zullen loeningen kunnen sluiten. Alle burgers van 20 tot 40 jaren zijn dienstpligtig. Madrid , 17 Julij. Don Carlos rukt met 10,000 man tegen Bilbao op en heeft last gegeven om torpedos aan te koopen ter afsluiting van de haven, wanneer hij die stad vermeesterd zal hebben. Bayonne , 17 Julij. Bij eene dagorder, den loden uitgevaardigd, heeft Don Carlos bevolen dat Santa Cruz, zoo hij aan het hoofd eener nieuwe bende uiogt optreden, als rebel behandeld moet worden. De dagorder zegt dat alle middelen van overreding om Santa Cruz tot de gehoorzaamheid te doen terug keeren uitgeput zijn , en dat allen die onder Santa Cruz dienst nemen als schuldig aan majesteitsschennis vervolgd zullen worden. Bij een schrijven aan Lizarraga heeft Don Carlos aan dezen last gegeven om de krijgstucht te herstellen en de minste overtreding daarvan gestreng te straffen. Puycerda , 17 Julij. Sedert acht dagen verwacht men eenen aanval der Carlisten. Tot heden zijn zij niet verschenen. Perpignan , 18 Julij. Te liarcelona duurt de algemeene werkstaking voort; maar de stad blijft rustig. Konstantinopel , 16 Julij. De voormalige grootvesier Mahmud Pascha i3 gisteren van Kostambul hier aangekomen en vertrekt heden naar Trapezunt (Trebisonde), waar hij voortaan zijn verblijf moet vestigen. De Sultan wil hem wegens zijn vroeger ambtsbeheer niet verder doen vervolgen . maar hem alleen van hier verwijderd houden.
---

