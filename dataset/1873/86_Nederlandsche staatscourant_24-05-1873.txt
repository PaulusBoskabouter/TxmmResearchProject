NEDERLANDEN. 's GRAVENHAGE, den 23sten Mei 1873.
Bij Koninklijk besluit van 21 Mei 1873, n°. 22, is J. P. Brouwers herbenoemd als burgemeester van Cadier en Keer. Bij Zijner Majesteits besluit van den 20sten Mei 1873, n°. 29, is aan K. F. Ariëns, op zijn daartoe gedaan verzoek, eervol ontslag verleend als plaatsvervangend kantonregter te Venlo. Bij Zijner Majesteits besluit van den 21sten Mei 1873, n°. 28, is benoemd tot substituut-officier van justitie bij de arrondissementsregtbank te Brielle mr. M. G-. P. del Court, thans substituut-griffier bij de arrondissements-regtbank te Haarlem. Bij Zijner Majesteits besluit van den 21sten Mei 1873, n°. 29, is aan mr. D. van Weel, op zijn daartoe gedaan verzoek, eervol ontslag verleend als regter-plaatsvervanger in de arrondissements-regtbank te Botterdam. Bij Koninklijk besluit van 20 Mei 1873, n°. 14, is benoemd tot surnumerair der registratie en domeinen de heer F. Harting, die bij Zr. Ms besluit van 27 Augustus 1872, n°. 3, als zoodanig eervol werd ontslagen. Bij Koninklijk besluit van 20 Mei 1873, n°. 25, zijn, na afgelegd vergelijkend examen, benoemd tot surnumerair der registratie en domeinen , de heeren: J. C. Bouman, te 's Hertogenbosch; W. Wondergem, » Oldeberkoop; J. Woltersom, » Assen: J. R. Immink, » IJsselstein; T. H. Oldenhuis Gratama, » 's Gravenhage; J. Hesbusius, » 's Gravenhage; J. ter Pelkwijk, » Arnhem. Bij Koninklijk besluit van 21 Mei 1873, n°. 24, zijn bij het middel van waarborg der gouden en zilveren werken benoemd: tot commies stempelaar te Amsterdam, de heer mr. A. van Lier, thans commies stempelaar te Schoonhoven ; tot commies stempelaar te Schoonhoven , de heer E. G. W. Piper, thans aide-essayeur te Breda. Bij Koninklijk besluit van 21 Mei 1873, n°. 25, is de heer jhr. T. E. van Nispen, thans ontvanger der directe belastingen en accijnsen te Hengelo c. a., benoemd tot ontvanger der directe belastingen, inen uitgaande regten en accijnsen te Hellevoetsluis c. a. MINISTERIE VAN BIN NE N L A ND SC H E ZAKEN. De Minister van Binnenlandsche Zaken brengt ter algemeene kennis, dat in den loop der maand Julij e. k. gelegenheid zal gegeven worden tot het afleggen der examens, vermeld in art. 7 der wet van 1 Junij 1865 ( Staatsblad n°. 59), ter verkrijging van acten van bevoegdheid als leerling-apotheker (apothekers-bediende). Zij zullen worden afgenomen te Leeuwarden en te 's Hertogenbosch. Zij, die tot die examens wenschen te worden toegelaten, onverschillig waar zij met der woon gevestigd zijn , worden uitgenoodigd daarvan vóór 25 Junij e. k. schriftelijk opgave te doen aan den inspecteur voor het geneeskundig Staatstoezigt voor die provincie, waarin de plaats gelegen is waar zij het examen wenschen af te leggen ; zij, die te Leeuwarden wenschen geëxamineerd te worden, behooren zich te wenden tot den inspecteur voor het geneeskundig Staatstoezigt voor Friesland en Groningen (dr. Ali Cohen) te Groningen, en zij die'sHertogenbosch verkiezen, tot den inspecteur voor het geneeskundig Staatstoezigt voor Noordbrabant en Limburg (dr. Ingenhousz) te Breda. 's Gravenhage , 16 Mei 1873. Voor den Minister, De Secretaris-Generaal, Hubrecht. De Minister van Binnenlandsche Zaken brengt ter algemeene kennis i dat in den loop der maand Julij e. k. gelegenheid zal worden gegeven tot het afleggen der examens, vermeld in art. 11, ft, der wet van 1 Junij 1865 (Staatsblad n°. 59), ter verkrijging van acten van bevoegdheid als vroedvrouw. Zij zullen worden afgenomen te Amsterdam. ^ij i die tot die examens wenschen te worden toegelaten, worden uitgenoodigd daarvan vóór 25 Junij e. k. schriftelijk opgave te doen aan den inspecteur voor het geneeskundig Staatstoezigt voor de provincie
Noordholland dr. J. Penn , te Amsterdam, en bij het verzoek om toelating bet bewijs over te leggen dat zij als leerlingen in de verloskunde bij eenen geneeskundigen inspecteur zijn ingeschreven, onder de voorwaarden, vastgesteld bij Koninklijk besluit van 19 Mei 1866, n°. 44 , en minstens tien gewone verlossingen in tegenwoordigheid van eenen verloskundige of van eene vroedvrouw hebben verrigt. 's Gravenhage, 16 Mei 1873. Voor den Minister, De Secretaris-Generaal, Hubrecht. MINISTERIE VAN KOLONIËN. Bij beschikking van den Minister van Koloniën van den 16dpn Mei 1873, litt. APZ., n°. 21, zijn de hulponderwijzers J. Akkersdijk en V. H. van Leeuwen gesteld ter beschikking van den GouverneurGeneraal van Nederlandsch Indie, om te worden benoemd tot onderwijzer der derde klasse voor de dienst daar te lande.
---

BUITENLANDSCHE BERIGTEN. FRANKRIJK.
Volgens de Parysche dagbladen zou de President der Republiek aan de Nationale Vergadering bij eene boodschap mededeelen dat hij voornemens was aan de beraadslaging over de interpellatie der regter zijde deel te nemen. Volgens de wet van l i Maart jl. kan zulks alleen geschieden wanneer de ministerraad besloten heeft dat eene tot de binnenlandsche aangelegenheden betrekking hebbende interpellatie hot algemeene regeringsbeleid betreft. In het officieuse Bien Public wordt dienaangaande het volgende gezegd : » De ministerraad heeft eenstemmig besloten dat de interpellatie der 160 afgevaardigden [het getal der onderteekenaars is later tot 330 geklommen] op de regeringspolitiek betrekking heeft, dat zij niet alleen gerigt is tot het nieuwe ministerie maar tot den President der Republiek , als hoofd der regering. Ten overvloede is er ontjer de oorspronkelijke onderteekenaars der interpellatie, noch onder hen die daaraan later hunne adhaesie hebben gegeven , niemand die het karakter der interpellatie loochent. Niemand kan zich bedriegen aangaande do gevolgen dezer interpellatie , in geval zij aanleiding geven mogt tot het aannemen van eene motie van afkeuring. Die afkeuring zou de geheele regering treffen , welke solidair aansprakelijk is voor de laatste wijzigingen in het ministerie , en de aftreding van alle leden der regering, zonder uitzondering, ten gevolge hebben. Wij herhalen het, niemand bedriege zich hieromtrent: en ieder afgevaardigde welke onderteekend heeft of zijne stem zal uitbrengen heeft begrepen en zal begrijpen welke beteekenis zijne handteekening of zijne stem heeft.'' — In hare zitting van Dingsdag ging de Nationale Vergadering over tot de zamenstelling van haar bureau. De voorzitter Buffet werd met 359 van de 649 stemmen herkozen., terwijl 289 stemmen op den heer Martel, van het linker centrum , waren uitgebragt. Bij de verkiezing van ondervoorzitters werden twee der fungerende'n, de heeren Benoist d'Azy en Vitet . herkozen en de heer de Goulard in plaats van den overleden heer Saint-Marc Girardin benoemd; voor de vierde vacature werd bij de eerste stemming geene volstrekte meerderheid verkregen, doch behaalden de heeren Martel 283, Rampon 249, en de Larcy 164 stemmen. Bij de tweede stemming werden op den heer Martel 308 en op den heer de Larcy 304 stemmen uitgebragt, terwijl de volstrekte meerderheid 309 bedroeg. Do herstemming werd daarna tot de \olgende zitting uitgesteld. De fungerende zes secretarissen werden allen herkozen. In de zitting van Woensdag had de herstemming voor eenen ondervoorzitter plaats, waarbij de heer Martel werd benoemd met 330 stemmen ; op den heer de Larcy waren 322 stemmen uitgebragt. In die zitting werden onderscheiden aan de orde gestelde wetsontwerpen afgedaan, onder anderen het wetsontwerp regelende het toezigt van overheidswege op de instellingen van liefdadigheid. Het wetsontwerp waarbij het weder oprigten der gedenkzuil op het Vendomeplein gelast wordt, werd tot eene latere zitting aangehouden. — Het bij de Nationale Vergadering ingediende wetsontwerp betrekkelijk het kiesrett bestaat uit 35 artikelen. Het is verdeeld in vier titels, waarvan de eerste handelt over de kiezers , de tweede over de opmaking en herziening der kiezerslijsten , de derde over de verkiesbaarheid en de laatste over de verkiezingen. Alle Franschen welke den 21jarigen leeftijd bereikt hebben en in het genot zijn van alle burgerlijke en burgerschapsregten worden daarbij tot kiezers verklaard voor zoo ver zij niet door de bepalingen der wet voor goed of tijdelijk van de uitoefening van het kiesregt verstoken zijn. Voor goed zijn uitgesloten : 1°. de veroordeelden tot eene lijf- of onteerendo straf; 2°. de veroordeelden tot correctionele straffen wegens daden, welke door de wet als misdaden worden beschouwd; 3°. zij die krach-
tens een regterlijk vonnis, op grond van eenige wetsbepaling, onbevoegd z'jn verklaard voor de uitoefening van het kiesregt; 4°. de tot dwangarbeid veroordeelde militairen; 5°. zij die, voor hoe kortenduur ook, veroordeeld zijn wegens diefstal, opligterij, misbruik van vertrouwen , verduistering van golden door ambtenaren met derzelver bewaring belast, woeker, overspel, en de aantastingen der zeden bedoeld in de artikelen 330 en 334 van het wetboek van strafregt; 6°. de notarissen , griffiers en andere bekleeders van openbare bedieningen , welke door oene uitspraak van den regter ziin ontzet; 7°. de niet-gerehabiliteerde gefailleerden , wanneer zij failliet zijn verklaard door eene Fransche regtbank of bij een vonnis hetwelk kracht van gewijsde in Frankrijk heeft; 8°. de bij regterlijk vonnis onder het toezigt dér hooge politie gestelde personen; 9°. de geïnterdiceerden en de verpleegden in ziekenhuizen , armhuizen of andere instellingen van openbare liefdadigheid. Voor den tijd van vijf jaren nadat zij hunne straf hebt>ën ondergaan van het kiesregt verstoken zijn de veroordeelden 1°. wegens verschillende wanbedrijven, als: valschheid in paspoorten, namaking van zegels, knevelarij door ambtenaren, enz. (artt. 139, 153, 174, 400 §1, 410, 411, 439, 443, 445—447 en 452 van den Code Pénal); 2°. wegens landlooperij en bedelarij; 3°. tot gevangenisstraf wegens overtreding van art. 423 van den Code Pénal, van art. 1 der wet van 27 Maart 1851, en van art. 4 der wet van 5 Mei 1855; 4°. tot gevangenisstraf wegens overtreding der bepalingen van de wet van 1867 op de genootschappen en vereenigingen; 5°. tot gevangenisstraf wegens overtreding van verschillende bepalingen der wet op de legerorganisatie van 1872; 6°. tot gevangenisstraf wegens vergrepen tegen de zedelijkheid en den godsdienst; wegens opwekking van den onderlingen haat der burgers en wegens aanzetting tot burgeroorlog ; 7°. tot gevangenisstraf wegens overtreding der bepalingen dezer wet of van het organieke decreet van 2 Februarij 1852. De rehabilitatie van de in dit artikel genoemde personen en van die welke sub 1°.—6°. en sub 8°. voor goed onbevoegd tot kiezen zijn verklaart herstelt hen in hunne oorspronkelijke regten van kiesbevoegdheid. Verder wordt in den eersten titel de bepaling der wet op de legerhervorming herhaald, inhoudende dat de militairen van allen rang, welke bij hun corps zijn ingedeeld en niet in het genot zijn van verlof, niet aan eene verkiezing mogen deel nemen In den tweeden titel worden de kiezerslijsten permanent verklaard, doch eene jaarlijksche herziening voorgeschreven, welke door eene speciale commissie in elke gemeente geschieden moet. Die commissie bestaat uit den maire, twee leden van den gemeenteraad door dezen benoemd en twee kiezers in de gemeente, aan te wijzen door den onder-prefect. De geschillen over de kiesbevoegdheid worden door deze commissie beslist, behoudens beroep op de regtbank. Tegen de beslissing van deze laatste is geen verder beroep, maar alleen cassatie toegelaten. Bij den titel betreffende de verkiesbaarheid worden voor de kamer van vertegenwoordigers verkiesbaar verklaard alle kiezers welke den leeftijd van 25 jaren bereikt hebben. Verschillende adminïstrative en regterlijke ambtenaren, alsmede de leden der hoogere geestelijkheid zijn echter niet verkiesbaar in het arrondissement hetwelk geheel of gedeeltelijk behoort tot het grondgebied waarover zich hunne ambtsbediening uitstrekt. Aangaande de wijze van verkiezing bevat de vierde titel van het wetsontwerp het volgende artikel: » De verkiezing der leden van den Senaat en van de kamer van vertegenwoordigers heeft plaats door het stemmen der kiezers in de gemeente, waarin zij op kiezerslijst zijn ingeschreven. De prefect kan elke gemeente voor de uitoefening van het kiesregt in afdeelingen verdeelen." Verder worden de bepalingen van het organieke decreet van 2 Februarij 1852 voorloopig van kracht verklaard, voor zoo ver zij met de bepalingen der nieuwe wet niet strijden. ENGELAND. Dingsdag avond deelde de graaf van Kimberley, in antwoord op eene vraag van lord Lauderdale. in het Hoogerhuis mede dat de laatste berigten van de Goudkust, welke de dagteekening van 24 April droegen , inhielden dat de Ashantynen , na de gevechten waarin zij de Fantynen verslagen hadden, niet verder waren voortgerukt, waarschijnlijk ten gevolge van de zware verliezen die zij hadden geleden. De minister gaf verder te kennen dat er voldoende maatregelen genomen waren om do forten tegen een mogelijken aanval te verdedigen. In het Lagerhuis vestigde Sir Henry Selwin Ibbetson de aandacht op de veelvuldige ongevallen op spoorwegen voorvallende, en drong er op aan dat do regering daartegen doeltreffende maatregelen zou nemen , bij voorbeeld door de aansprakelijkheid der directien van de spoorwegmaatschappijen verder uit te breiden en vooral het thans door het publiek meestal met goed gevolg toegepaste regt van schadeloosstelling voor bij spoorwegongelukken geleden verliezen of toegebragte schade, ook aan de ambtenaren en bedienden der maatschappijen toe te kennen. Andere sprekers meenden dat het eenige afdoende middel te vinden was in het overnemen van alle spoorwegen door den Staat, waarop zij dan ook aandrongen. De minister Chichester Fortescue weigerde over dit laatste punt in discussie te treden, en voerde aan dat de directien der spoorwegmaatschappijen haar best deden om ongelukken zoo veel mogelijk te voorkomen. Hij zag derhalve geene reden om dwangmaatregelen toe te passen , vooral omdat het hem voorkwam dat de voorstelling van het schrikbarende toenemen der ongevallen op de spoorwegen minstens zeer overdreven was. Immers, voerde hij aan, in 1872 waren slechts 20 reizigers op de spoorwegen om het leven gekomen, en in 1865 daarentegen 22; de verhouding der bij spoorwegongevallen omgekomenen was in 1872 één op de 19 millioen reizigers , in 1850 daarentegen één op de 4V 2 millioen. De heer Goldsmid bevestigde deze cijfers en gaf een gunstig getuigenis^aangaande de veiligheid van personen en goederen. Wegens onvoltalligheid van het Huis werd de discussie daarna gestaakt. ZWITSERLAND. De Zwitsersche Bondsraad heeft volgens berigt uit Bern van 19 Mei naar aanleiding van oen rapport van het departement voor politieke aangelegenheden, het belangrijke besluit genomen om de beraadslagingen over de herziening der bondsconstitutie weder op te vatten en eene nieuwe wet tot wijziging der constitutie te ontwerpen, om aan de Bondsvergadering
in hare aanstaande Julij-zitting voorgelegd te wo h Zoodanig besluit werd reeds terstond na den in sommige kantons vo liberale partij onverwacht gunstigen af loop der jongste verkiezingen af» meen voorzien , en men verwacht dat de volksbeweging ter zake der h° 6 " ziening die van het vorige jaar verre zal overtreffen. » Alles — dus sch men uit Bern — is aan beide zijden, zoowel bij de voorstanders als biiH tegenstanders der revisie, reeds daartoe voorbereid. Om haar te h vorderen en populair te maken heeft de Bernsche volksvereenigin» j vorming eener zich over geheel Zwitserland uitstrekkende volksve/ eenigingondernomen.Reeds zijn 13 vereenigingen uitonderscheidenkantoatot deze algemeens vereeniging toegetreden om sectien daarvan uit te maken, en dagelijks melden zich nieuwe aan. Dit voorbeeld vindt zelfj in de oude Zwitsersche kantons, waar anders de omstandigheden 'zeer ongunstig daarvoor zijn, eenige navolging. Zeker is het dat in Zwitserland een belangrijke stap voorwaarts aanstaande is, en dat daarbii eene grondige afdoening van de geschillen met Rome en de geestelijkheid op den voorgrond zal staan Op den Hemel vaartdag moet teOlten eene vergadering van gedelegeerden van alle toegetreden vereenigingen uit de onderscheiden kantons gehouden worden, om te handelen over de definitive vestiging der Zwitsersche volksvereeniging en over het houden van eene algemeene Zwitsersche volksvergadering gedurende het kantonnale schutterfeest te Solothurn." — In den Jura schijnt de clericale agitatie een nieuw tijdperk te zijn ingetreden. De Gazette Jurassienne , het hoofdorgaan der ultramontaanschgezinden in den Jura, behelst in haar nummer van 18 Mei een allerhevigst artikel tegen de regering van Bern ter zake van de afzetting des bisschops Lachat en der pastoors in den Jura , en laat daarop volgen eene door het centrale katholieke comité uitgevaardigde oproeping tot het houden eener katholieke volksvergadering, waarin gezegd wordt: i) De vervolging duurt voort. Onze wettige bisschop is van zijnen zetel verjaagd: onze pastoors, voorloopig geschorst, zullen weldra geheel afgezet worden. Onze kinderen zijn van hot godsdienstonderrigt beroofd; wij zullen geenen doop, geen kerkelijk huwelijk, geene godsdienstige begrafenis meer hebben , en 50,000 katholieken moeten zich voortaan verbergen , om aan de voorschriften en wetten van hunnen godsdienstte kunnen gehoorzamen. En dat geschiedt in Zwitserland , in een zich vrij noemend land , en ten aanzien van eene bevolking waaraan zoowel de verdragen als de kantonnale en de bondsconstitutie de vrije uitoefening van den roomsch katholieken godsdienst waarborgen. «Katholieken! Wat staat ons in deze omstandigheden te doen? Gepetitioneerd hebben wij reeds ; maar onze onderteekeningen die van onechtheid verdacht, onze verzoekschriften die verworpen werden, ons met militaire bezetting bedreigd land zeggen ons duidelijk genoeg dat het tijd is ons tot het volk zelf te wenden. Tot dus ver hebben de besluiten der regering alleen de geestelijkheid getroffen ; thans moeten de katholieken van den Jura, van de uitoefening van hunnen godsdienst beroofd , in hot binnenste heiligdom van hun geweten gekwetst , in volksvergaderingen verecnigd openlijk erkennen: »»Wij en onze kinderen willen getrouw blijven aan de roomsch-katholieke kerk, geleid door den Paus, vertegenwoordigd door onzen bisschop en door onze wettige geestelijken; wij willen het, dewijl het ons regt, onze pligt is."'' Welke overheid in Zwitserland zal, zonder de eerste beginselen der gewetensvrijheid te verzaken , durven antwoorden : wij willen het niet ? Katholieken ! laten wij ons dus vereenigen om openlijk getuigenis af te leggen voor ons geloof, voor onze vrijheden, voor onze regten. Tot dat einde noodigen wij allo katholieken van de districten I 'ilsberg en Moutier uit tot het houden eener volksvergadering te Courrendlin op aanstaanden Zondag 25 Mei. " — De kantonsraad van Solothurn heeft jl. Maandag bij de beraadslaging over het nieuwe strafwetboek met 70 tegen 11 stemmen besloten tot afschaffing der doodstraf, en voorts eene bepaling in het wetboek opgenomen tot wering van het misbruik van den kansel. BE L GI E. Bij de Kamer van Vertegenwoordigers is door den heer Coremans en andere leden een wetsontwerp ingediend nopens het gebruik van de Vlaamsche taal bij strafgedingen. Daarin wordt ondor anderen bepaald dat in de provinciën Antwerpen , Oost- en West-Vlaanderen en Limburg, alsmede in de arrondissementen Brussel en Leuven de regter van instructie bij de eerste ondervraging van den beklaagde hem de vraag stelt in welke taal hij verlangt dat het geding zal gevoerd worden. Alle stukken van het proces zullen dan in de door hem gekozen taal worden opgesteld. Wanneer hij zulks verlangt kan zijn advocaat zijn pleidooi in de Fransche taal voordragen , in welk geval ook het openbaar ministerie daartoe het regt heeft. Wanneer het geding zonder voorloopige instructie wordt aangevangen , wordt de vraag welke taal hij verlangt dat gebruikt zal worden op do eerste teregtzitting aan den beklaagde gedaan. In hooger beroep wordt de zaak in dezelfde taal behandeld, van welke in den eersten aanleg is gebruik gemaakt. Bij criminele zaken wordt eveneens gehandeld, en de civile partij is verpligt zich in de stukken en pleidooijen van dezelfde taal te bedienen , in welke de strafzaak behandeld wordt. De centrale sectie heeft zich na een langdurig onderzoek met de bovenstaande beginselen vereeriigd. T U R K Y E. Te Weenen is uit Konstantinopel de tijding ontvangen, dat bet onlang s verspreide berigt [zie ons n°. 117J, volgens hetwelk de door de Porte benoemde commissie tot uitlegging der concessie voor het Soezkanaal hare werkzaamheden voor geëindigd zou verklaard hebben, dewijl bij haar geene klagten ten aanzien der op het kanaal geheven scheepvaartregten waren ingediend — geheel ongegrond is geweest; dat alleen de heer de Lesseps verklaard had de voortzetting van de werkzaamheden der commissie bij ontstentenis van klagten voor overbodig te houden; dat hij, de zaak daarmede voor afgedaan houdende, naar Egypte vertrokken was, maar dat de commissie inmiddels bare werkzaamheden had voortgezet. In een door de Rölnische Zeitung medegedeeld schrijven uit Berly" wordt over dit onderwerp gezegd: » Het bevestigt zich dat de heer Lesseps te Konstantinopel zijnen zin niet heeft gekregen, en dat Porte er in toegestemd heeft dat do Europesche commissie voor
van de tonnemaat ook die aangaande de scheepvaartregten tot '"^onderwerp van beraadslaging make, ten minste » officieus". Deze 660 te bijvoeging vereischt nog eenige opheldering. Voor het overige ' d uen, "elijk bekend is, aan de toestemming der Porte nooit getwijfeld." T E L E G R A P Hl S C II E BERIGTEN. Tonden , 22 Mei. De Standard berigt dat het paleis van den Mikado te Yeddo door eenen brand vernield is. P abys . 22 Mei. Le Soir wederspreekt het bei igt dat de heer Thiers, • dien hij morgen in de minderheid blijft, niet aftreden maar een mi"• terie uit de regter zijdo kiezen zou. Het geldt morgen — zegt dat niet eene kabinets-quaestie maar eene gouvernements-quaestie, Versailles , 23 Mei. Bij de beraadslaging over de interpellatie zal ,1e minister Dufaure het eerst namens de regering het woord voeren. De minister Casimir Périer zal later eene schriftelijke verklaring voorlezen , waarin de zeer conservative politiek der regering uiteengezet, en met nadruk gewezen wordt op de noodzakelijkheid eener conservative regeringspolitiek. De beer Thiers zal eerst aan het einde der discussie het woord voeren. Hij heeft vast besloten de gouvernementele quaestie te stellen ep het standpunt zijner boodschap van 13 November 11., en af te treden wanneer het ministerie in de minderheid mogt blijven. Madrid, 22 Mei. Het gerucht dat de generaal Nouvillas als opperbevelhebber van het Noorderleger vervangen zou worden , wordt tegengesproken. In Catalonie is tot eene algemeene volkswapening tegen de Carlisten besloten. Perpignan , 22 Mei. Volgens de laatste berigten uit Santahuja zijn aldaar 20 vrijwilligers gefusilleerd; 36 cavaleristen en drie officieren, waaronder een kolonel, zijn krijgsgevangen gemaakt; aangaande het lot dezer laatsten is niets bekend. Perpignan, 22 Mei. Het gebeurde te Sanahuja heelt te Barcelona eene groote gisting verwekt. Volgons geruchten hebben de republikeinsche vrijwilligers aldaar de uitlevering van de gevangen gehouden Carlisten verlangd, welke echttr door den kapitein-generaal, die zoo iets voorzien had, op het fort Montjuich in veiligheid gebragt waren. Voorts hadden zij van den kapitein-generaal en den burgerlijken gouverneur verlangd dat alle wegens hunne Carlistische gezindheid bekende personen gevangen gezet zouden worden. Er waren daaromtrent instructien van het gouvernement te Madrid gevraagd. Genua, 22 Mei. Gisteren hebben hier demonstratien en wanordelijkheden plaats gehad, welke de tusschenkomst der gewapende magt noodzakelijk maakten en ten gevolge waarvan een aantal personen in hechtenis genomen zijn. Rome , 22 Mei. In de gisteren namiddag gehouden zitting werd bij het debat over de wet op de geestelijke genootschappen eene motie van den heer Nicotera aangenomen, strekkende om acte te nemen van do verklaring der regering, dat artikel 8 der waarborgen wet niet op de vertegenwoordiging der geestelijke genootschappen toegepast zal worden. De artikelen 3 en 4, betreffende de localen, pensioenen enz. werden met eenige amendementen goedgekeurd. Heden heeft de Kamer het 5de artikel aangenomen. Rome, 21 Mei. In eene vergadering der cardinalen in hot Vaticaan zijn besluiten genomen omtrent de houding van den Pauselijken Stoel ten aanzien der wet op de geestelijke genootschappen, en is onder anderen vastgesteld, dat elke uitkeering van gelden tot onderhoud der botrekkingen met de orden in het buitenland van de hand gewezen moet worden, dat de generaals der orden van het regt van vrije vereeniging gebruik moeten maken en dat de katholieke kerk in Italië zich moet organiseren om het liberalismus te bestrijden. Rome , 22 Mei. In de reeds vermelde vergadering der cardinalen heeft de cardinaal Antonelli voorgezeten. De Fanfulla wil weten dat daarin beraadslaagd is over de maatregelen welke genomen zouden moeten worden om in geval van 's Pausen overlijden de rust in het Vaticaan te verzekeren. Volgens dat blad zou het Vaticaan de mogendheden verzocht hebben dat zij hare vertegenwoordigers zouden mngtigen om in het bedoelde geval het Vaticaan onder hunne regtstreeksche bescherming te nemen, en zouden de vertegenwoordigers van Frankrijk en Brazilië, schoon nog geene instructien hebbende ontvangen, terstond een gunstig antwoord op dat verzoek gegeven hebben. Pesth, 21 Mei. In het Huis van Afgevaardigden heeft de Minister van finantien de begrooting voor 1874 ingediend, welke oen tekort van 31 millioen oplevert. Omtrent de middelen tot dekking van hetzelve verklaarde de minister zich niet te kunuen uitlaten voor dat al de uitgaven vastgesteld en de daartoe betrekkelijko quaestien beslist zouden rijn. Intusschen verklaarde hij nu reeds den tijd gekomen te achten , waarop aan de gedurige vermeerdering der schuld een einde gemaakt behoort te worden. St. Petersburg, 21 Mei. Het Journal de St. Petersbourg deelt een door den heer de Lesseps aan den generaal Ignatieff, onzen gezant te Konstantinopel, gerigt schrijven mede, benevens het plan voor den aanleg van eenen spoorweg van Orenburg naar Peschawer. De heer de Lesseps verklaart zich bereid om met de voorbereidende werkzaamheden, waarvan hij de kosten op drie millioen schat, eenen aanvang te maken, wanneer de Russische regering verklaart het plan in beginsel goed te keuren. De regering heeft per telegraaph berigt dat zij bereid is de zaak te ondersteunen. Moskau, 21 Mei, De Schach van Perzie is heden avond ten 9 ure van hier naar St. Petersburg vertrokken. Konstantinopel , 21 Mei. De Onderkoning van Egypte is dezen avond hier aangekomen. New-York , 21 Mei. De generaal Davis heeft eene ontmoeting met de Modoc-Indianen gehad en hen op de vlugt gejaagd. New-York , 22 Mei. Eene afdeeling van 600 Amerikaansche soldaten onder den generaal Mackenzie is 80 mijlen ver op Moxicaansch gebied voortgerukt en heeft aldaar eene bende Indianen aangetast, welke onlangs eenen rooftogt in Texas gedaan had. Een veertigtal Indianen zl J n gedood of gekwetst en even zoo velen gevangen genomen. Toen de Amerikanen over den Rio Grande terugkeerden, werd door de Mexicanen °P hen geschoten. Zij verloren 3 dooden.
---

