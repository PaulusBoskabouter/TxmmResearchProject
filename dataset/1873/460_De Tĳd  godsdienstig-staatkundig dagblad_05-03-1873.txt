AMSTERDAM, 4 Maart. Mislukt.
11. (Slot.) »Waar Duitschland en de Amerikaansche Unie, waar Italië en Zwitserland kosten noch moeite ontzien, om met hun schoolwezen de beschaafde ¦wereld te gemoet te treden, en haar den maatstaf aan te bieden van den rang en de achting, waarop zij onder de beschaafde natiën aanspraak maken, zal Nederland onder de banierdragers der volksverlichting niet worden geteld — misschien zelfs niet worden gemist." Aldus klaagt het Weekblad voor l. m. en g. Onderwijs over de afwezigheid van ons schoolwezen ter Weener tentoonstelling. In ' ons gemoed evenwel werd bij het lezen dier regelen geen gevoel van spijt, maar veeleer van berusting en tevredenheid over het mislukken der aangewende pogingen opgewekt. Ons geldt het ais een smaad,naast het tegenwoordig ontredderd Italië in de eerste rij der beschaafde (?) natiën te worden gerangschikt. Liever geen ordening dan eene zoodanige. Liever vergeten dan met een zoodanig land te worden geprezen. Waar Italië als de banierdrager der volksverlichting verschijnt, wenschen wij liever onvermeld te blijven, omdat wij ons schamen in éénen adem met de geraffineerde revolutie de beschaafde wereld te gemoet te treden. Zoo het Weekblad, oppervlakkig genoeg, zich tevreden stelt met luidklink'ende en opgeschroefde aankondigingen , verslagen en programma's, kan het bij de Italianen rijkelijk verlustiging vinden, misschien wel in verrukking geraken; ons echter zijn al die betuigingen op het papier van geen waarde, zoolang niet de volksverlichting in het maatschappelijk leven openbaar wordt. Zoolang het woord beschaving door schandelijk misbruik nog niet synoniem is geworden met goddeloosheid, ontzeggen wij aan het hedendaagsch Italië, onder zijn tegenwoordig goevernement, den eeretitel van beschaafde natie, en wenschen daarmede niet op gelijke lijn te staan. Wij herhalen het, liever niet vertegenwoordigd dan door zoodanige parallel onze eer en onzen goeden naam in de waagschaal te stellen. Kunnen deze bedenkingen ons reeds in den bekenden afloop ¦ der aangewende pogingen doen berusten, er zijn nog andere redenen voorhanden, waarom wij over het mislukken dier pogingen onze tevredenheid te betuigen hebben. Het hoofdmotief, waarom de Uitvoeringskommissie op de verwezenlijking van het plan aandrong, datzelfde motief deed ons het tegenovergestelde wenschen. »Liever geen tentoonstelling dan een half mislukte!" zeggen wij haar na. Maar daarom juist was het -ons eene welkome tijding, dat zij haar mandaat nederlegde. De ondervinding heeft ons reeds lang geleerd, wat wij van de verdedigers der Staatsschool te wachten hebben, zoo dikwijls zij zich over ons schoolwezen doen hooren. Dat de gansene tentoonstelling van ons onderwijs één lofspraak op de godsdienstlooze Staatsschool zou behelzen, hieraan ¦valt niet te twijfelen. De harddravers der liberale Staatskerk, de handhavers van het openbaar onderwijs staaneenmaal aan de weivoorziene ruif, en 2ij trappen achteruit naar allen, die «en genaken. Wèl zou aan het bijzonder onderwijs eene hoogst bescheiden vermelding te beurt vallen, maar die bescheidenheid gaat in den regel zóó zij in onbescheidenheid ontaardt, en aan het welbekende spreekwoord Mes extrêmés se touchent" herinnert. ~7.ze gewoonte is zoo algemeen, dat Vl.l van de Uitvoeringskommissie _=>een uitzondering op den regel mogten ervvachten, en ons ook van harentwege op eene zeer onvolledige voorstelling van het Nederlandsch Onderwijs moesten voorbereiden. Maar eene onvolledige tentoonstelling is eene half-mislukte. Zwijgen, achten wij, met betrekking tot het bewuste onderwerp, veel beter dan halve waarheid spreken, en op grond dier onvolledigheid en halfheid, betuigen wij gaarne onze tevredenheid over het ontbreken van het Nederlandsch onderwijs op de Weener tentoonstelling.
En bleef het slechts bij onvolledigheid ! Konden wij de vrees maar van ons afwerpen, dat er bovendien geen scheeve voorstelling gegeven wierd! Maar voor dit laatste zijn wij mede niet weinig beducht. Want wien zou men de korrektie toevertrouwen der verschillende »Overzigten", in ons vorig artikel meegedeeld? In welken toon zouden ze gesteld worden? Wie moest advies uitbrengen omtrent de werking van het godsdienstloos onderwijs en den geest, waarmede het door de bevolking wordt ontvangen? De voorstanders der Staatsschool zullen aangaande deze punten een gansch ander gevoelen uitspreken dan de bijzondere onderwijzer. Men kan er vast op rekenen, dat uitsluitend de verdedigers van de Openbare school de hand in de onderneming zouden gehad hebben, en als naar gewoonte den toestand dier school tot in de wolken hebben verheven. Dat de halve bevolking afkeer heeft van de Staatsschool; dat ongeloofelijke offers en inspanning dien afkeer met scherpe trekken aangeven; dat het meerendeel der landgenooten zich veroordeeld ziet om, door eigen penningen, bij te dragen tot het onderhoud eener school, die zij verafschuwt; dat alleen zij, die tot de liberale Staatskerk behooren, begunstiging van staatswege erlangen; dat door ongehoorde bevoorregting van de eenige liberale sekte, de andere gezindten in de vrij e uitoefening harer godsdienst worden gedwarsboomd; dat aan het initiatief en de ontwikkeling van het onafhankelijk onderwijs, door onmogelijke konkurrentie met den Staat, de bodem is ingeslagen, dat ons onderwijs alseen ellendige twistappel over ons land werd geworpen — al deze punten zouden in de i>Overzigten"-, dunkt ons, wel achterwege zijn gebleven, of ten minste verkeerdelijk voorgesteld. Zoodoende zou het buitenland slechts een valsch begrip, een scheef inzigt in den toestand van het nederlandsch onderwijs ontvangen. De zaden der giftplant, op onzen bodem uitgestrooid, behoeven waarlijk in andere rijken niet aangepredikt of door misleiding der grenswachters binnengesmokkeld te worden.
Daar valt voor ons onderwijs nog veel te doen; er zijn nog groote grieven uit den weg te ruimen, eer wij met goed fatsoen en in eere met ons schoolwezen voor den dag kunnen komen. Wij zouden het inderdaad betreurd hebben, zoo de Staat, aan zijn troetelkind, dat binnenslands op alle mogelijke wijzen wordt gekoesterd, nog 5000 guldens zakgeld had gegeven , -om in het buitenland een ijdelheidskermis te gaan houden.
---

BUITENLAND. Algemeen Overzigt.
Dat het besluit der fransche Nationale Ver°aderirtg om de algemeene beraadslagingen over het ontwerp van de Kommissie der Dertig te sluiten, nog geenszins als een onfeilbaar teeken kan gelden, dat het ontwerp zelf ten slotte zal worden aangenomen, blijkt reeds uit de omstandigheid, dat ender de 199 tegenstemmers maar 34 leden der regterzijde waren, en dat zelfs volbloed legitimisten, Belcastel o. a., vóór gestemd hebben. Doch van den anderen kant houdt men zich toch vrij algemeen overtuigd, dat de overwinning in 't eind aan Thiers zal zijn, al kost bet hem dan ook heden nog een redevoering. Bij de gisteren begonnen artikelsgewijze behandeling van het ontwerp, werd reeds aanstonds de konsiderans heftig aangevallen [zie telegrammen] , en werd opnieuw op verduidelijking van den toestand aangedrongen , dewijl men Zaturdag door Dufaure's verklaringen waarlijk niets wijzer was geworden. Als men achterstaand verslag: neen konstitutie in de maak" gelezen heeft, zal men der Ver°-aderin<* deze schijnbare onbevattelijkheid gaarne vergeven. Het linkercentrum, dat Dufaure meê toegejuicht had, was ten leste ook gaan bespeuren, dat er nog wel wat op te helderen viel, en dreigde het pas gesloten verbond met Thiers te verbreken. Nu werd de zaak kritiek, en Thiers gaf te verstaan, dat de Regering heden nogmaals aan't verduidelijken zou gaan. Men gelooft, dat hij ditmaal zelf het woord zal voeren, om door eenige meesterlijke oratorische wendingen de Boodschap met het konstitueerend regt der Vergadering in overeenstemming te brengen.
De berigten uit Spanje getuigen ook heden weder van groote verwarring in den binnenlandschen toestand. Het tweede ministerie sedert Amadeus' vertrek is er nog lang niet zeker van, dat het zoolang aan het roer zal blijven, als het eerste, dat 't twaalf dagen — zegge 12 dagen uithield; want de federalen weren zich allerwegen duchtig, en de kommunisten zijn reeds in enkele gemeenten begonnen met de gelijke verdeeling van alle goederen. En de heeren bepalen hunne plannen niet tot Spanje alleen. Cluseret, dien men te Barcelona waande, schijnt thans in Portugal aan het stoken te zijn. Volgens de portugeesche bladen wordt daar althans door de policie ijverig onderzoek naar hem gedaan. Amadeus heeft er het eindje niet van afgewacht, maar is reeds met zgn gemalin naar Italië vertrokken. Naar men gelooft, zal hg niet te Rome maar te Genua aan wal stappen. Zaturdag had de koning van Portugal het afscheidsdinee gegeven, en Zondag gingen de hertog en de hertogin van Aosta aan boord van de Roma, om onmiddellijk daarop onder het gebulder der saluutschoten het ruime sop te kiezen. Behalve door de federalen of kommunisten, en vooral door de Karlisten, wordt de nieuwe spaansche Regering ook nog door de Alfonsisten bedreigd. Opnieuw is namelijk sprake van hunne fuzie met de Montpensiëristen, en wel volgens de bekende bepaling, dat Izabella's zoon, Alfonso met de dochter van den hertog de Montpensier zou huwen, terwijl laatstgenoemde tijdens Alfonso's minderjarigheid, regent zou zon. Zondag den 23Q Febr. jl. zou het kontrakt eindelijk definitief zijn tot stand gekomen; doch vermoedelijk verdient het spaansche fuzieberigtje al even weinig geloof, als de fransche orleanistiesch-legitimistische kombinatiën. Wat de Karlisten betreft, deze dringen maar altyd rustig verder, en schijnen zich zelfs gereed te maken om Pampeluna te belegeren. Vele soldaten van de regeringstroepen loopen tot hen over; zelfs de Imparcial bekent, dat een gansene kolonne in de provincie Lerida geweigerd heeft, tegen de Karlisten te vechten. Ook worden door Don Carlos van de vijandige steden zware rekwizitiën geëischt, om met den meesten spoed de operatiën voort te zetten. Het te Londen gevestigde karlistische komitee, aangemoedigd door de reeds verkregen rezultaten, heeft een openbare inschrijving geopend, waarvan de lijsten door de Westminster Gazette zullen worden bekend gemaakt. Het Komitee hoopt op die wjjze spoedig in het bezit te zijn van de noodige hulpmiddelen om het leger van Don Carlos van het zoo lang met ongeduld verbeide oorlogsmateriëel te voorzien. Reeds is deze aangelegenheid tot het onderwerp eener interpellatie geworden in het engelsche^ Lagerhuis. De afgevaardigde Stapleton vroeg namelijk Zaturdag, of het waar was, dat te Londen eene inschrijving voor Don Carlos is geopend. Namens de Regering werd hierop geantwoord, dat het tegenwoordige goevernement van Spanje nog niet door Engeland erkend is, zoodat bedoelde inschrijving niet onder het bereik der wet valt."
In dezelfde zitting werd der Regering ook nog eene interpellatie aangekondigd door den heer Goldsmid, betreffende de Alabama-regeling. Het geneefsche scheidsgeregt heeft nl. 3| millioen op Engelands schuldenrekening gezet, als vergoeding voor de door ie Aldhama aangerigte schade. Da anglo-amerikaansche kommissie, welke te Washington met het napluizen der details belast is, heeft echter bevonden, dit bedoelde schade slechts 2£ millioen bedraagt. Goldsmid zal nu aan de Regering vragen, of ze oók het overbodige millioen denkt te betalen; want van- de eerlijkheid der Yankees een teruggave te verwachten, daar is geen denken aan. — Zoo bestaat er dus alweer kans, dat de onsterfelijke Alabama-kwestie nog een lastigen nasleep krijge.
Gisteren was in 't Lagerhuis, gelijk men weet, de tweede lezing der wet tot regeling van het hooger onderwijs in lerland aan de orde. De desbetreffende petitie der iersche Bisschoppen werd voorgelezen. Onder de bezwaren, welke dezen tegen het ontwerp inbrengen, komt vooral in aanmerking het verderfelijk beginsel van gemengd of godsdienstloos onderwijs, dat door Gladstone op de Dublin University zal worden toegepast. Voorts beklagen zich de doorluchtige prelaten over de partijdigheid, waarmede aan alle niet-katholieke iersche bibliotheken en kollegiën belangrijke sommen' worden verleend, terwijl de katholieke universiteit volstrekt niets geniet, niettegenstaande de overgroote meerderheid der bevolking van lerland katholiek is, en de financiëele toestand der katholieke kollegiën, volgens de eigen getuigenis van Gladstone, zoo allerellendigst is. Bij de beraadslagingen, welke na de lezing der petitie begonnen, heeft Gladstone verklaard , dat hij volstrekt niet ongeneigd was tot het overnemen van verstandige amendementen. De heftigste bestrijder was de bekende heer Fawcett. Donderdag zal de diskussie worden voortgezet. In het pruissische Heerenhuis zal de kommissie van 20 leden, welke ook daar met het thans door de Kamer van Afgevaardigden aangenomen ontwerp-grondwetwijziging belast is, vermoedelijk reeds morgen hare werkzaamheden beginnen. De kommissie, welke de konfessioneele wetten zelven zal onderzoeken, moet natuurlijk wachten, totdat die wetten door de Kamer van Afgevaardigden zijn afgehandeld. Men gelooft, dat nog vóór de opening van den Rijksdag, d. i. voor den 12" dezer, de twee eerste der vier bedoelde wetten door de Afgevaardigden zullen zijn aangenomen; want men begint er haast mede te maken, om nog zooveel mogelijk aan de zittingen van den Rijksdag te kunnen deelnemen, waar het ook aan belangrijke onderwerpen niet zal ontbreken. Behalve de verdeeling der overschietende gelden van de fransche oorlogschatting, waar elke Staat zoo zeer naar snakt, en waarvan het Rijk bijna alles heeft ingeslokt, zal ook het ontwerp tot invoering van het burgerlijk huwelijk veel te doen maken. Te Berlijn duurt de werkstaking der koetsiers voort, maar de Regering dreigt met het intrekken der koncessie. De 71 pastoors van het kanton Solothurn, die bij openbare verklaring hunne adhaesie aan Mgr. Lachat betuigd hebben, zijn door de kantonale Regering ter verantwoording geroepen, onder bedreiging, dat, zoo zij binnen acht dagen — gisteren was het reeds de laatste dag van den gestelden termijn —hunne woorden niet ingetrokken hebben, zij volgens de wet met 100 fr. boete zullen gestraft worden. Alsof een katholiek priester voor 50 gulden te koop was! Ook Mgr. Manning, de aartsbisschop van Westminster, heeft een schrijven tot Mgr. Mermillod gerigt. — Zelfs een anglikaansch priester heeft hemeen brief van adhaesie gezonden. De Galliciërs zijn thans definitief besloten, om aan de zittingen van den cisleithaanschen Rijksraad geen deel te nemen. Dat de k oning van Zweden en Noorwegen zich ook te Stockholm zal laten kroonen, is niet waarschijnlijk, aangezien de zweedsche Rijksdag met 124 tegen 51 stemmen besloten heeft, »om in deze geenerlei maatregel te nemen". Maar de Nooren zullen de eer beleven. Den 18" Julij e. k. zal te Drontheim de plegtige krooning plaats hebben.
---

Een Konstitutie in de Maak.
(Vervolg en Slot.)
De Vrijdag gehouden zitting der fransche Nationale Vergadering was veel woeliger dan die van Donderdag. Heftige uitvallen, ware of geveinsde gramschap van den voorzitter Grévy, interrupties, tot de orde roepen, niets ontbrak wat dienen kan om een fransche parlementaire zitting interessant te maken; en wat vooral de vonken deed stuiven, was de omstandigheid, dat de groote voorhamer Gambetta het eerst op het aambeeld beukte, 't Was dan ook een buitengewone gelegenheid voor den exdiktator om met eenige kans op succes het woord te voeren. Veel toch was er, waartegen en waarover hij veilig fulmineeren kon: de onbeduidendheid van het ontwerp, de herhaalde weifelingen der Kommissie en het dubbelzinnige van den rapporteur waren even zoovele mikpunten , welke de verachting der overgroote meerderheid maar al te zeer verdiend hebben.
Gambetta noemde het ontwerp kinderachtig en gevaarlijk: kinderachtig wat betreft de betrekking van den prezident en tot de Kamer; gevaarlijk omdat art. 4 geduchte kwestiën raakt. Wat hem verwondert, is dat, ofschoon niemand tevreden is, de Vergadering geneigd schijnt het aan te nemen. Wat verwacht gij? Waarop rekent gij? Op den tijd, het onvoorziene? Maar het land! Is het een Hoogere Kamer, die het u vraagt ? Neen, wat het weten wil, is waarheen gij het leidt?' De repubhkeinsche partij heeft altijd aan deze Vergadering de regten eener konstituante geweigerd. Tijdens het voorstel-Rivet hebben wij u gezegd: gij hebt niet meer regt om de republiek dan o;n de .nonarchie te vestigen. Thans, om konsekwent met ons zelven te blijven, zijn wij genoodzaakt de uitoefening van deze konstitueerende magt, zich onder een nieuwen vorm vertoonende, te verwerpen. Wat nieuws er sinds dien tijd gebeurd is? Een enkel gewigtig feit: de verklaring der Boodschap, dat de Republiek moest georganizeerd worden. De openbare meening heeft toen met warmte hare adhaesie aan de prezidentiëele politiek geschonken. Wat wordt de Boodschap tegenover het ontwerp der Kommissie, een hybridiesch werk, dat wij de Vergadering verzoeken te verwerpen tot dat men haar eene juiste verklarine hebbe gegeven of de Boodschap wordt gehandhaafd en of het ontwerp ten doel heeft aan de toejuiching te beantwoorden die de repubhkeinsche zinsneden dezer Boodschap is ten deel gevallen? Wij begrepen zeer goed, vervolgde Gambetta, dat de meerderheid der Kommissie art. 4 verwierp; dat was vijandschap; maar de plotselinge frontverandering begrijpen wij niet, en derhalve vragen wij licht. Gambetta gewaagt nu van de petitiën voor de ontbinding der Nationale Vergadering, waardoor een hevig tumult ontstaat.
Na verder gezegd te hebben dat het den republiekeinen onmogelijk was eene Hoogere Kamer, en evenmin eene hervorming der kieswet aan te nemen, roept hij uit: Nogmaals vraag ik hoe dit ontwerp , dat noch aan de regter- noch aan de linkerzijde bevalt, zal aangenomen worden ? Aan welke partij toch kan het tot nut strekken? Aan geen enkele, noch aan de monarchistische, noch a_an de konstitutioneele, — »die beide zijn één", roepen eenige stemmen der regterzijde — noch aan de repubhkeinsche. En daarom vraag ik u, mijneheeren van de regterzijde, zoo gaat Gambetta voort, ot wij elkander niet zouden kunnen verstaan om het te doen vallen. Dat dit beroep op de regterzijde, waarin een openlijk breken van de radi kalen met Thiers lag opgesloten, levendige senzatie verwekte, wie die er een oogenblik aan twijfelt?
De hertog de Broglie wil antwoorden, zijne stem verraadt diepe ontroering. De regterzijde is kwaadwillig, zegt hij, de linkerzijde verbitterd. (Men kan niet hooren! spreek luider!) Wij hadden niet de zending om te konstitueeren, maar om te verzoenen. Wij hebben ons geplaatst op het neutraal terrein der verzoening. flroniesch gelach ter regter- en gemompel ter linkerzijde]. Wij hebben het provisonum gehandhaafd, omdat het definitieve de ontketening der partijen zoa geweest zyn; maar w'y stellen u maatregelen voor, die Frankrijk beletten zullen zich aan de wisselvalligheden" van het algemeene stemregt bloot té stellen. [Geraas en tumult op de linkerbanken, zoodat spreker zyn eigen woorden «Vet meer ksin verstaan.]
Op de Broglie volgt generaal Du tem- ' pie. Alvorens de magt van den prezident ie vergrooten, zegt hij, moeten wij minstens weten, met wien wy te doen hebben. Dit wil de generaal eens even onderzoeken. Hij ontleedt het leven van Thiers, volgt hem op den voet, herinnert er aan, dat hij de Vergadering naar Parijs heeft willen terugbrengen, en met de kommunards eene verbindtenis heeft aangegaan. De voorzitter maakt zich boos, doch de generaal laat zich niet uit het veld slaan; de heer Grévy, buiten zich zelven, roept spreker toe, zich bij dé kwestie te houden. Ik houd mij er aan, geeft DuTemple ten antwoord, en gaat zijn gang opnieuw: — Het spijt mij, mijne heeren, schreeuwt de voorzitter uit alle magt, dat het reglement mij niet veroorlooft den spreker het woord te ontnemen. (Ter regterzijde spreek! spreek! — ter linker —: neen! neen! zwijg!— onbeschrijfelijk rumoer.) Te midden van hét helsch lawaai blijft de generaal onvervaard, en vervolgt met stentorstem hetgeen hij zeggen wil. Thiers aan den voet der tribune staande, verliest geen enkel woord. Genoeg zij het deze weinige zinsneden nog aan testipuen,welke du Temple den prezident verder te verduwen gaf:»Ja! De revolutie is vleesch geworden in een man, wiens daden ik in een paar woorden zal noemen: Hy heeft zyn wettigen koning onttroond, zijn weldoener van den troon gestort, en in 1831 heeft hij de hand gehad in de plundering van het aartsbisschoppelijk paleis." [Tot de orde, tot de orde! roepen verscheidene stemmen]. De heer Grévy staat op, zijn gelaat is bleek — gelegenheidskleur —; «mijneheeren," zoo spreekt hij eindelijk, »de heer Du Temple heeft den Prezident der Republiek smadelijk gehoond, ik roep hem tot de orde." [Zeer goed! ter linkerzijde]. Ik heb niets gezegd dan de waarheid, herneemt de generaal. De Lorgeril en Belcastel verlaten hunne plaats om den generaal geluk te wenschen en hem de hand te drukken. Verscheidene leden der linkerzijde staan op, en protesteeren. O! gij zijt niet tevreden? roept de Lorgeril hun toe, en andermaal Du Temple naderend, schudt hij hem beide handen.
Het geharrewar duurt nog eenigen tijd voort, en eindelijk krijgt de heer Laboulaye het woord om Gambetta te vertellen , dat hy nog wel groen is, indien hij de republiek met eene enkele Kamer wil doen leven. Driemalen heeft men het getracht, driemaal leed men schipbreuk. Hy, Laboulaye, zal dus voor de Hoogere Kamer stemmen, om de republiek hechter te maken, 't Is thans 5i uur, en men vraagt sluiting: het dinee wacht. De heer Brisson, van de uiterste linkerzijde, vraagt dat het goevernement ziph verklare, waarop Thiers ten antwoord geeft, dat dit bij de diskussie over de artikelen gebeuren zal. De heer de la Rochefoucauld merkt op, dat het onmogelyk is het debat te sluiten. Het goevernement is verpligt te zeggen ot er, zooals het rapport beweert, slechts sprake is om het provisoriumte behouden, of wel het er om te doen is, de republiek voor goed te vestigen. Op de ministerbanken verroert zich geen lid. Eindelijk wordt het al of niet sluiten in stemming gebragt, waarvan het rezultaat is, dat de sluiting der algemeene beraadslaging niet wordt uitgesproken.
In de zitting van Zaturdag zou de Regering aan alle angsten en zorgen een einde maken, door zelfs den schy'n van dubbelzinnigheid weg te nemen, 't Geschiedde wel niet door Thiers zelven, maar toch bij monde van den achtbaren 76-jarigen minister Dufaure, een welsprekend redenaar, die op zijn langdurige politieke loopbaan, evenals Thiers, in alle grepen en nepen van het parlementarisme is ingewijd, en bij uitnemendheid de kunst verstaat, om'veel te spreken, lang te spreken en goed te spreken, en toch niets te zeggen, en bovendien niet zoo ligt boos wordt als lepetit bourgeois. Thiers zelf zat doodbedaard aan den voet, der tribune, met een onnoozele tronie, als wist hij van den prins geen kwaad. Waarom hij zelf het woord niet nam, nu iedereen het zoo gaarne zou gehad hebben? Och, 't was immers Dufaure wel toevertrouwd! En als deze, door volgens zijn instruktie beurtelings alle groote partijen te vleijen, er onverhoopt niet in slagen mogt om de meerderheid — waar is tegenwoordig de meerderheid? — te bevredigen, dan kon hij, Thiers immers altijd nog zeggeu: »gij hebt den minister van Justicie niet goed begrepen; hij meende eenvoudig dit of dat!" En als hij zelf dezelfde redevoering nog eens dunnetjes over deed, dan zou men immers ten slotte wel gelooven, dat alles in orde was, en men gerust »ja" mogt zeggen? Dufaure heeft hem immers op den 14n December een gelijke dienst bewezen, toen zyn Boodschap van den 13» Nov. een al te py'nlijken indruk had gerhaakt op de monarchalen ?
Dufaure begon dan, en de aanloop was kostelijk! Duidelijk zou hy' zyn, opregt, zoo opregt mogelijk zelfs! Precies zooals de Vergadering wenschte; en dat was ook niet meer dan hoogst billijk in-zulk een allergewigtigste aangelegenheid. Over de eerste drie artikelen van het ontwerp behoefde hij echter niets te zeggen, meende hy, want die waren al vast duidelijk genoeg. Hij zou zich bl? palen tot het vierde of laatste artikel en de vraag beantwoorden, of het ontwerp de Republiek als definitief gevestigd beschouwt, dan wel de keuze van regeringsvorm nog altijd open laat. Eigenlijk zou hij volstaan kunnen met te herinneren aan het zoogenaamde »verdrag van Bordeaux"; want dat was eerst regt duidelijk geweest. Immers, nadat men op den 8° Februarij 1871 te Bordeaux was bijeengekomen, en er aan de Testigingjfcfer monarchie niet té denken' Viel [waaróm niet?] was men' overeengekomen om den man, die in:26 departementen tot afgevaardigde verkozen was, aan het hoofd der Regering te plaatóën, en voórloopig den republikeinschen; regeringsvorm aan te nemen. En op den IO" Maart daaraanvolgende hield Thiers zijn beroemde redevoering, die sedert het «verdrag of bestand van Bordeaux" is genoemd, en waarin hij zeide, dat de Vergadering zich slechts de reorganizatie des lands ten doel moest stellen, en zorgvuldig alles vermijden , wat verdeeldheid kon zaayen. »Als die reorganizatie voltooid zal zijn", dus heeft hij gesproken, »dan eerst zal het oogenblik gekomen zijn, om een definitieven regeringsvorm te vestigen, en ik geef u mijn eerewoord: geen enkel der desbetreffende vraagstukken zal dan gewijzigd, geen enkele oplossing door ontrouw mijnerzijds voorbereid zijrC'. Dat standpunt, zegt Dufaure, heeft de Regering sedert getrouw bewaard. De Republiek was geenszins definitief gevestigd, maar zij was feitelijk de bestaande voorloopige regeringsvorm: op de muntstukken verscheen haar beeld; traktaten werden in haren naam gesloten; zij werd door de mogendheden erkend, en haar naam staat aan het hoofd van elke wet. Wèl mogt Thiers dus in zijn scherp gekritizeerde Boodschap zeggen, dat de Republiek »de wettig bestaande regeringsvorm van Frankrijk is"; wat men er ook op aangemerkt hebbe, 't was toch de volle waarheid: wettig bestaat de Republiek , maar niet definitief. [Hoe onschuldig die Boodschap er nu uitziet! De republikeinen konden naauwelijks hun ooren gelooven, enwenschten in hun ziel, dat Thiers opgevlogen ware om te protesteeren; maar, och neen, de prezident zat nog altyd doodbedaard met half-geloken oogjes. Even onschuldig als de Boodschap zelve. Zou hij het dan werkelijk zoo bedoeld hebben, als Dufaure daar zei? Doch 3til, de minister is nog niet klaar!] 't Is nu maar de vraag, zegt Dufaure, of de Regering en het in behandeling zijnde ontwerp van dat jiverdrag van Bordeaux" afwijken. Doch wat een vraag! Heeft niet eergisteren nog de markies de Castellane in eene schoone rede u trachten over te halen, om toch de monarchie te vestigen? En gij hebt hem toegejuicht; gevoelt ge dus zelven niet, dat er nog niets gevestigd is, en het regt om te maken, wat gij verkiest, nog ongeschonden staat? En heeft de heer Thiers zelf in de Kommissie der Dertig niet met ronde woorden gezegd, dat de tijd om over de keuze van regeringsvorm te beslissen, nog niet gekomen was? Maar op het oogenblik, wanneer gy zult uiteengaan — niet onder een drukking van buiten, maar uit eigen pligtbesef — óp dat zoo niet naderend dan toch reeds min of meer zigtbaar oogenblik, na de ontruiming van het nog bezette grondgebied, zal dan de tijd gekomen zijn? Of zullen er dan welligt binnenlandsche beroeringen ontstaan, die andermaal de opschorting der beslissende kwestie noodzakelijk maken? Laat dus alles onbeslist, behoudt uwe vrijheid, maar behoudt die ook voor uwe opvolgers. | Als dan de Vergadering eindelijk is heengegaan, kan de nieuwe Vergadering nog altijd definitief de Republiek uitroepen!] Zetten wij den wapenstilstand der partijen voort. En vreest niet, dat artikel 4 uwe vrijheid van beoordeeling aan banden legt. Het beoogt waarlijk niets anders dan dat gij, alvorens uiteen te gaan, zult zorg dragen voor behoorlijke plaatsvervangers. Ook bepaalt het, dat gij de verouderde en gebrekkige kieswet van 1849 zult herzien; maar daarom wil de Regering nog het algemeene stemregt niet fnuiken of belemmeren : integendeel, zij wenscht dat regt op eerlijke en zedelijke wijze te zien toegepast , opdat het niet een fraze maar een waarheid zij. [»Bravo!" roepen de republikeinen] En wat de instelling eener Hoogere Kamer betreft, dat is noch een voorbereiding van de monarchie, noch van de republiek: 't is eenvoudig een heilzame kontröle, die voor alle gevaarlijke overijling behoedt, en die aan uwe opvolgers, in stede van verwarring en verlegenheid, een groote kracht zal geven. Wilt gij zorgen, dat uw scheiden niet de regeringloosheid ten gevolge hebbe, dan moet gij de bevoegdheden der toekomstige wetgevende en uitvoerende magt regelen ; wilt gij ook voor uwe opvolgers de vrijheid bewaren, om een definitieven regeringsvorm te konstitueeren, geeft dan uw stem aan het ontwerp der Kommissie. ¦"Toejuiching. Senzatie.]
De redevoering was uit, en de afgevaardigden zagen elkander aan, als wisten zy niet regt, wat zij gehoord hadden. Alleen de beide centrums-fraktiën applaudisseerden; de linkerzijde morde, en de regterzijde zat ijskoud. De heer Fresneau nam het woord, en zei, dat hy wel is waar met vreugde konstateerde dat de Regering en de Kommissie 't zoo geheel eens waren, en dat aan de Vergade-1 ring het konstitueerend regt niet betwist werd, maar toch was de zaak nog niet ins Reine gebragt, zoolang omtrent het al dan niet gebruik maken van dit konstitueerend regt verschil van gevoelen bestond. Wanneer zullen wij konstitueeren ? Mij dunkt, het eenige antwoord hierop te gevenis: »Zoodra w'y willen." Fresneau hoopt, dat'dit punt bij de artikelsgewijze behandeling zal worden uitgemaakt. Dufaure llad anders vrij duidelyk te verstaan gegeven, "dat de Vergadering eerst aan het "konstitueeren moet gaan denken, wanneer zy er niét meer zijn zal!]. j Daar verschijnt Ri.card, de hoofdman der linkerzyde en rëprezentant der minderheid ;van de Kommissie der Dertig. Hij betreurt het, dat-men aan de Boodschap een gewrongen uitlegging wil geven, 't Is waar, Thiers heeft gezegd: de republiek is de wettige regeringsvorm; maar hij heeft er bijgevoegd, dat »iets anders te willen maken, de gevaarlijkste van alle revolutiën zou zijn", en hy heeft den raad gegeven, om zonder tijdverlies tot het definitief proklameeren der Republiek over te gaan. Dat waren de woorden van de Boodschap, en daarom beschouwt spreker het ontwerp wel degelijk als de toepassing der Boodschap, d. i. als de overgang tot de Republiek. »En die het andera begrijpt, kan een zeer goed legitimist of orleanist zyn, maar offert het vaderland aan partijbelang op." Toejuiching links. Protest regts.] Overigens bestond de rede van Ricard meer uit holle woorden dan uit degelijkheid. Zoo de man, zoo de rede. Hij heeft een herculiesch voorkomen en een ontzaggelijke stem; maar leêge vaten klinken het hardst!
De heer Depeyre protesteert tegen den laatsten uitval van Ricards rede: hij wenscht niet te hooren spreken van orleanisten en legitimisten, maar eenvoudig van koningsgezinden of monarchalen; en dat dezen het land niet aan partijbelang opofferen, dat hebben zij getoond, door nu reeds twee jaren lang een goevernement te steunen, dat niet het hunne is. En als men durft spreken van de verdeeldheid der monarchalen, dan vraagt hy, of er ook niet twee verschillende soorten van republikeinen zijn, en of de konservatieve republiek van Thiers en Ricard dezelfde is, als die van Gambetta? Nog altijd kan hy' zich vereenigen met de Boodschap, maar ook alleen in den zin, zooals door Dufaure verklaard is. En als hy denkt aan de woorden, die Thiers op den 13tt September 1871 gesproken heeft: »het is de vraag, of Frankrijk zijne traditiën van duizend jaar zal volgen, of zich aaneen nieuwen regeringsvorm toevertrouwen", dan kan hij inderdaad niet gelooven, dat de Boodschap de Republiek proklameerde. Evenals Fresneau, betreurt ook' hij het echter, dat Dufaure de gebruikmaking van hel konstitueerend regt op de lange baan heeft willen schuiven, of zelfs in het onzekere stellen.
De baron de Larcy meent, dat hetgeen Dufaure daaromtrent gezegd heeft, slechts een persoonlijke zienswijze is [Een Dufaure sprak namens de Regering! En Thiers protesteerde niet!] maar het voornaamste punt was toch toegegeven, d. i. het »verdrag van Bordeaux" was ten volle gehandhaafd. Tegen de uitlegging, welke Ricard aan de Boodschap heeft gegeven, moet hy protesteeren [Maar waarom protesteert Thiers niet ?], want dan zou hy, Larcy, zich niet met de politiek der Regering kunnen vereenigen. Hierop wordt met groote meerderheid besloten, tot de artikelsgewijze behandeling van 't ontwerp over te gaan. Eigenlijk was men nu nog even ver als toen men begon. Van alle zijden had het ophelderingen en verduidelijkingen als geregend; maar de zaak was er slechts te donkerder op geworden. En dit blijkt vooral uit hetgeen de Dixneuvième Siècle mededeelt. Volgens dat blad zou Thiers, na Dufaure's rede, een wandeling door de by'zalen gemaakt, en daar verscheidene afgevaardigden ontmoet hebben,van welke de een een vrolijk, de ander een misnoegd gezigt zette. Beklaagde zich een republikein over het opofferen der Boodschap^dan zeide Thiers fluks: »maar hoe is het mogelijk! gij hebt den minister glad verkeerd verstaan!" En beklaagde zich een lid der regterzijde over de verminking van het konstitueerend regt, dan was het alweder: smaar gij hebt niet goed gehoord 1" En als men hem dan smeekte om toch spoedig zelf het woord te nemen, dan wandelde Thiers rustig door, met de opmerking, dat men maar beter luisteren moest. Dufaure kon 't niet helpen, als men hem niet begrijpen wilde. Enz. enz. Bij slot van rekening was het dus een dag van misleiding, in plaats van verduidelijking. De gansche Vergadering was weder de dupe van Thiers, en de Univers maakt teregt de opmerking, dat het jammer is, dat de zitting niet juist een maand later plaats had; want »op den eersten April, stuurt men de gekken, waar men wil!
---

