NEDERLANDEN. 's GRAVENHAGE, den 15den Augustus 1873. (Staatsblad no. 112.) WET van den 22sten Julij 1873, houdende goedkeuring der bepalingen van de overeenkomst, door Nederlandsche en Pruissische commissarissen op 12 Augustus 1872 aangegaan omtrent de grensscheiding tusschen de beide Rijken langs de Nederlandsche gemeente Dinxperlo en de Pruissische gemeente Süderwick.
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Allen, die deze zullen zien of hooren lezen, salut! doen te weten: Alzoo Wij in overweging genomen hebben, dat de bepalingen van de overeenkomst, op 12 Augustus 1872 door Nederlandsche en Pruissische commissarissen aangegaan omtrent de grensscheiding tusschen de beide Rijken langs de Nederlandsche gemeente Dinxperlo en de Pruissische gemeente Süderwick , de grenzen van den Staat verandering doen ondergaan ■ Gelet op het tweede lid van art. 2 der .Grondwet; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Artikel 1 Worden goedgekeurd de artikelen der overeenkomst, door Nederlandsche en Pruissische commissarissen op 12 Augustus 1872 gesloten omtrent de grensscheiding tusschen de beide liyken langs de Nederlandsche gemeente Dinxperlo en de Pruissische gemeente Süderwick, welke artikelen luiden als volgt: Art. 1. Van den afweg naar Bocholt tot aan den grenssteen n°. 181 wordt de grens definitief bepaald en aangeduid door de steenen 179, 180 en 181, zooals deze, blijkens de door beide Regeringen goedgekeurde verklaring der betrokken burgemeesters van 19 December 1849, zijn geplaatst en zich thans nog bevinden. Tusschen de grenssteenen n°. 181 en n°. 186 wordt de grens tusschen beide Rijken bepaald door eene regelmatig gebogen lijn, getrokken op een afstand van twee en een halve (2.5) meter uit de as der begrinding van den Heelweg, en zullen de bestaande grenssteenen tot aan die lijn worden vooruitgebragt. Art. 2. De in art. 1 bepaalde grenslijn zal worden aangeduid door met olieverw witgeverwde steenen palen, te plaatsen aan de Pruissische zijde op een onderlingen afstand van hoogstens 10 meter. Art. 3. Bij grenssteen n°. 186 wordt de grensscheiding zoodanig gewijzigd, dat de Iiietstapperbrug, thans op Nederlandsch grondgebied gelegen, in het vervolg tot het Pruissisch gebied zal bohooren. Tot dat einde zal de grens tusschen Nederland en Pruissen voortaan loopen van grenssteen n°. 186 loodregt op de as van den Heelweg tot in het verlengde der noordelijke vleugelmuren van de Rietstapperbrug: van daar langs de noordzijde van die vleugelmuren tot het snijpunt daarvan met eene lijn, getrokken van den tegenwoordigen grenspaal n°. 731 naar den grenspaal n°. 730 aan de Rietstapperbeek. Overigens blijft de grens langs die beek onveranderd. De aldus vastgestelde grens zal insgelijks nader door palen en steenen worden aangeduid. Art. 4. De Rietstapperbrug wordt door de Nederlandsche Regering in vollen eigendom overgedragen aan de Pruissische, en deze verbindt zich om voor het vervolg die brug ten haren koste te onderhouden. Daarentegen verpligt zich eerstgenoemde Regering aan laatstvermelde te betalen een kapitaal, waarvan de renten gerekend ad 5 ten honderd voldoende zijn om de kosten van onderhoud en vernieuwing der brug te bestrijden. Artikel 2. Deze wet verbindt met deu dag harer afkondiging. Lasten en bevelen, dat deze in het Staatsblad zal worden geplaatst, en dat alle ministeriële departementen, autoriteiten, collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven te Vevey, den 22sten Julij 1873. WILLEM. De Minister van Binnenlandsche Zaken, Geertsema. De Minister van Buitenlandsche Zaken, L. Gericke. Be Minister van Financien , vax Delden. Uitgegeven den zesden Augustus 1873. De Minister van Justitie, de V eies.
---

BUITENLANDSCHE BERIGTEN. FRANKRIJK.
In den officieusen Frangais van gisteren wordt het volgende geschreven : n De bijeenkomst der permanente commissie heeft aan vele irvloedrijke afgevaardigden der regter zijde de gelegenheid gegeven tot gedachtenwisseling. Men zal wel begrijpen dat alle gesprekken liepen over de beteekeDisvolle gebeurtenis welke te Frohsdorf heeft plaats gehad. De leden van de regter zijde en van het regter centrum wenschten zich beide evenzeer geluk met die gebeurtenis, waarin zij voor het tegenwoordige eenen waarborg voor de innige aansluiting van alle conservative krachten en voor de toekomst eenen waarborg voor Frankrijks heil zagen. W at de onmiddellijke gevolgen daarvan op Frankrijks lotgevallen betrof, waren de verstandigen het met elkander eens dat men, zonder werkeloos te blijven zich echter niet overhaasten moest, dat er gevaar was gelegen in een woelziek ongeduld, in een hoog roemen op de behaalde zegepraal en dat men , door thans zich diets te maken dat alle moeijelijkheden waren overwonnen , men zich blootstelde aan bittere teleurstellingen , aan moedeloosheid , en de opgewekte verwachtingen ontstemmen zou voor de bescheidene oplossing, waarmede zij zich vooreerst welligt zouden moeten vergenoegen. »Men drukte er ook op dat men zich onthouden moest van eene geheel vruchtelooze agitatie zoo lang de Nationale Vergadering geene zittingen hield; dat het ontijdig was zich nu reeds als de woordvoerders en vertegenwoordigers van Frankrijk voor te doen, nu de wettige vertegenwoordigers van Frankrijk eerst na drie maanden eenig besluit konden nemen.Bovendien moest men, wanneer men na die drie maanden de quaestie van de troonsbeklimming van den graaf van Chambord mogt ter sprake willen brengen, zich eerst wél verstaan over de voorwaarden, waarop aan den graaf de kroon zou worden aangeboden. Die voorwaarden toch konden van grooten invloed zijn op de stemming van verschillende groepen in het parlement en op de denkwijze der natie. Deze quaestie kan noch door de pers, noch door de politieke partijen eenzijdig worden beslist. Men had vernomen dat een zeker getal afgevaardigden"* van de meerderheid voornemens waren zich binnen kort naar den graaf van Chambord te begeven om met hem over deze gewigtige punten te overleggen. De uitslag dezer overleggingen moest nu, naar velen ineenden, worden afgewacht, omdat op dit oogenblik niemand zich het regt kon aanmatigen van uit naam van den graaf van Chambord te spreken. «De slotsom van deze gesprekken der te Versailles aanwezige staatslieden was kortelijk dit : dat men , nu de beteekenis der zamenkomst te Frohsdorf eenmaal duidelijk was geworden , onder uitdrukking van voldoening over de tot stand gekomen overeenstemming, en daarvan de eer gevende aan wien de eer toekwam , de nadere gebeurtenissen behoorde af te wachten , waarvan alleen de gevolgen der groote gebeurtenis en het tijdstip waarop dezelve zich zouden doen gevoelen afhingen. Echter moest men er voor alles voor zorgen dat de gebeurtenis van 5 Augustus. welke in de allereerste plaats tot eenheid leidde, ook eenheid ten gevolge had voor alle conservative partijen. Uit alles blijkt trouwens reeds, dat dit het geval is De leden van de regter zijde en van het rejter centrum schijnen doordrongen te zijn van het besef dat zij al het mogelijke moeten doen om het werk van den 24sten Mei tot vruchtbaarheid te doen komen, en zich tevens zorgvuldig van alles moeten onthouden , hetgeen dit deel zou kunnen bedreigen. Want al is daardoor de toekomst des lands nog niet volkomen verzekerd , de oogenblikkelijke stand van zaken wordt er door gewaarborgd." — Te Parys zijn weder een drietal deelnemers aan den opstand der Commune gevangen genomen. Volgens l'Assemblee Nationale hebben verschillende prefecten den minister van binnenlandschs zaken medegedeeld dat er in den laatsten tijd van uit Londen , Brussel en Gei.ève aanzienlijke geldverzendingen aan de werklieden in de groote fabrieksteden hebben plaats gehad , welke in verband worden gebragt met de communistische propaganda waartegen onlangs de ministers van binnenlandsche zaken en van oorlog de burgerlijke en militaire autoriteiten in de departementen gewaarschuwd hebben. — Onder de naar aanleiding der fusie tusschen de beide takken deiBourbons in omloop gebragte geruchten wordt door de Temps en den Constitutionnel vermeld dat de graaf van Chambord , aan den aandrang van eenige afgevaardigden toegevende, zou hebben toegestemd dat bij zijne troonsbeklimming de driekleurige vlag de oorlogsvlag blijven zou, mits aan den stok een witte met lelien bezette strik wierd vastgehecht. De witte vlag zou als de koninklijke standaard alleen op liet paleis des Konings worden gevoerd. RUSLAND. Door haren correspondent te Berlyn wordt aan de Times het volgende geschreven naar aanleiding der laatste beiigten uit Rusland: » De vraag nopens de toekomst van Midden-Azie is thans een nieuw
tijdperk ingetreden. Aangemoedigd door den goeden uitslag van de bij de expeditie naar Abyssinie voor het eerst gebruikte pijp-wellen in verschilletide deelen der steppe, heeft de Russische regering een volledigen toestel voor het boren van artesische putten naar Chiwa gezonden. Deze bezending is eenige weken geleden uit Warschau vervoerd, en zal nu wel zijn aangekomen aan de grenzen van het onherbergzame land , welks aanblik daardoor eene geheele verandering zal ondergaan. Indien de Russen er in slagen die uitgestrekte vlakten door dit middel van water te voorzien, dan zal de geschiedenis zulks vermelden als dfyigrootste weldaad, die er immer aan de woestenijen van Turkestan bewezen is. » Met deze materiele verbetering zal de politieke reorganisatie des lands hand in hand gaan. Er is nog wel niets bekend van generaal Kaufmann's plannen ten aanzien der gevestigde bevolking, maar men verhaalt dat hij zijne bijzondere aandacht schenkt aan de nomadische stammen in de noordelyke grenslanden van het Khanaat, welker beschaving men door de bemiddeling der Kirgisen van Orenburg beproeven wil. Een zeker getal Kirgisen uit het noorden, door menigvuldige aanraking met Europeane:i tot eene zekere mate van beschaving gekomen, schijnen naar het meer Aral te zijn afgezonden om te gelijker tijd meer ontwikkeling te verspreiden en de orde te handhaven onder de ongetemde, doch niet van aanleg ontbloote stammen in de woestijn. Duur de Kirgisen, of kozakken gelijk zij zich zeiven noemen , reeds meermalen blijken van groote onafhankelijkheid gegeven hebben, verwacht men diezelfde eigenschap ook in hun oorspronkelijk vaderland te zullen aantreffen, en dat zij op het voorbeeld van hunne stamgenooten in het noorden nuttige leden van den Russischen staat zullen worden. Er zal reeds spoedig een corps inlandsche politie worden opgerigt, welke hét land tegen de nomadische stammen van het Turkomansche ras zal hebben te verdedigen. .. Wat de vérder in de hoofdplaats genomen beschikkingen betreft kan medegedeeld worden dat de schatkist van den Khan is verbeurd verklaard om een gedeelte van de oorlogskosten te bestrijden, ei dat ex* een krijgsraad van vijf leden, waarvan de géneraal Kauf'mann er drie benoemd heeft, is ingesteld om den eersten raadsman van den Khan teregt te stellen omdat hij den oorlog tegen Rusland aangeraden heeft. Zonder twijfel geschiedt dit overeenkomstig de Aziatische begrippen, welke medebrengen dat de aanlegger van een ongelukkig uitgevallen oorlog voor dien slechten uitsldg boeten moet; en vermits de Russen op zich hebben genomen den Khan gedurende eenigen tijd te ondersteunen in de regering over zijne woelige onderdanen, kan het geene bevreemding wekken dat eenige hunner generaals in dezen krijgsraad zitting hebben. De sleutels der vermeesterde steden zijn naar St. Petersburg gezonden, en zullen bij die der andere steden van Turkestan in de kapel van het keizerlijke slot Peterhof worden bewaard. » Uit Finland is een belangrijk berigt gekomen. Waarschijnlijk zal de baai van Hangö tot de voornaamste Russische marinehaven van de Oostzee worden gemaakt. Werkelijk is zij daartoe beter geschikt dan eenige andere haven benoorden- of bezuiden St. Petersburg. Met 30 vöet water op de minst diepe plaatsen , geheel open voor den invloed van de wester stormen , is de baai zelden zóó z' er met ijs bezet dat de schepen niet tot digt bij den wal kunnen naderen. Bij de grootste koude is het ijs er nooit dikker dan drie of vier duimen en is het in veertien dagen tijds weg. De gelegenheid om voor anker te komen is Uitnemend ; de schepen kunnen volkomen veilig aan den wal komen langs de pas gebouwde schaone kaai van graniet; de plaats schijnt dus uitmuntend gekozen te zijn en alle vereischten te bezitten voor eene groote toekomst. De spoorweg van Hangö naar St. Petersburg is voltooid en zal den 27sten Augustus geopend worden."
OOSTENRIJK. Aan een der Weener dagbladen wordt, in tegenspraak met do loopende geruchten , medegedeeld dat de verkiezingen voor den Rijksraad . welks zitting den 5den November geopend zal worden, eerst in den loop der maand October zullen gehouden worden. — Naar aanleiding van het voorgenomen bezoek van den Keizer Frans Josef aan den Keizer van Rusland schrijft de Weener Neüe Freie Presse het volgende : » Wij zijn er zeker van dat onze Keizer , wan nee" hij een bezoek aan St. Petersburg brengt, met alle eerbewijzingen en onderscheidingen zal ontvangen worden . waarop zijne waardigheid en de hofetiquette hem ainspraak geven. Niettemin Zal zijn bezoek niets meer zijn dan een tegenbezoek voor het door den Keizer Alexander aan Weenen gebragte bezoek. Zelfs de omstandigheid dat de graaf Andrassy den Keizer vergezellen zal geeft nan dit bezoek geene andere beteekenis. Onze minister van buitenlandsche zaken kan zijnen vorst naar St. Petérsburg volgen; hij kan alle Russische grootvorsten en hooggeplaatste staatslieden met beleefdheden overladen; daarom zal er toch geene eigenlijke vriendschappelijke toenadering tusschen Oostenrijk on Rusland tot stand komen, en wel om de eenvoudige reden dat deze eene onmogelijkheid is. Oostenrijk en Rusland kunnen en moeten in goede verstandhouding leven, doch naauwe vriendschapsbanden kunnen er niet tusschen hen bestaan, omdat beider belangen op geen enkel punt dezelfde zijn, wat meer is in de meest gewigtige quaestie tegen elkander strijden." Uit de voortdurend jegens Oostenrijk ongunstige taal der Russische dagbladen maakt het Weener blad op dat de Russen van hetzelfde gevoelen zijn, en het besluit zijne beschouwing in dezer voege: «Voor dé oprigting van een tweede heilig verbond behoeft men dus niet bevreesd te zijn. Die reeds ten vorigen jare bij de bijeenkomst der drie Keizers ijdel gebleken \ rees is thans nog veel meer ongegrond. Rusland haakt er wel naar om zijne oude rol weder op te vatten; en het is niet te onderstellen dat de graaf Orloff zich geheel uit zich zeiven aan den graaf Serruiier [den president der Fransche afdeeling van het Roode den wensch heeft laten ontvallen, dat de beginselen der conventie van Genève ook in den Spaanschen burgeroorlog mogten worden in acht genomen Deze wensch klinkt zeer onschuldig, en toch zou men , door daaraan toe te geven , ingewikkeld de Carlisten erkennen als oorlogvoerende partij. Don Carlos bestrijdt de republiek, de vrijheid in Spanje, — om die reden heeft hij aanspraak op de bescherming van Rusland." ENGELAND. Door de Britsche regering is aan het parlement opgave gedaan van
de sterkte van het staande leger, zonder inbegrip van de militie en de vrijwilligerscorpsen, in de jaren 1853 en 1873. Deze opgave moet strekken om de onwaarheid aan te toonen eener door lord Elcho vol-, gehouden bewering dat , ofschoon de begrooting van oorlog met vijf millioen ponden sterling was toegenomen, de strijdkrachten van Engeland in de laatste twintig jaren nagenoeg stationair waren gebleven. Uit de regeringsopgave blijkt thans dat de sterkte van de strijdkrachten in 1853 bedroeg: aan cavalerie 7,666, aan artillerie 8,710, aan genio 1,039, aan infanterie 53,651 manschappen. En in 1873: aan cavalerie 13,051, aan artillerie 19,205, aan genie 3,646 , aan infanterie 62.«17 manschappen. De Times is van meening dat uit deze cijfers, indien daardoor al lord Elcho's bewering onwaar wordt gemaakt , echter de gegrondheid schijnt te blijken van de beweringen diergenen , die zich beklagen dat Engeland veel meer troepen onderhoudt dan voor de verdediging des lands vereischt worden. Het blad geeft toe dat de magt welke Engeland zelfs tijdens de oorlogen van den aanvang der negentiende eeuw onderhield in vergelijking veel geringer was dan het tegenwoordige staande leger, doch doet daarbij opmerken dat men , bij de versnelde wijze van oorlog voeren van onzen tijd , bij de groote legers welke andere mogendheden op de been hebben of in éénen oogwenk op de been kunnen brengen , over eene betrekkelijk groote en geoefende magt moet kunnen beschikken om een mogelijken inval af te slaan. Op de vloot toch kan men het in dusdanige omstandigheden even min alleen laten annkomen als men dat in 1808 , het jaar der groote paniek , gedaan heeft. DUJTSCIILAND. In eene aan de landverhuizing naar Amerika gewijde beschouwing van de Provincial-Correspondenz komt onder anderen het volgende voor: » De laatste volkstellingen hebben eene vermindering der plattelands bevolking aan den dag gebragt: juist voor hot platte land is delandverhuizing nadeelig omdat zij hoofdzakelijk elementen uit het land trekt welke zich op den landbouw toeleggen en geen fabriekmatigen arbeid zoeken. De statistiek brengt aan den dag dat de landverhuizing uit de provinciën Pruissen , Pommeren en Posen , zoowel positief als relatief in verhouding tot de bevolking veel uitgebreider is dan die uit de provinciën Silezie, Saksen en Westfalen. Het verdient de aandacht dat de zucht tot landverhuizing zich vooral bij de dun gezaaide bevolkingen openbaart en toeneemt in evenredigheid van de ongunstige gesteldheid van den bodem der landbouwdistricten. » Het schijnt met het oog hierop noodig te zijn dat do aandacht van het publiek zich bezig houde met het zoeken naar middelen om de landverhuizing tegen te gaan, en dat ook de regering deze quaestie in overweging neme. Hierbij behoort echter op den voorgrond te staan dat de regering de vrijheid der landverhuizers niet schenden mag , en alleen mag beperken waar het de eischen van den militairen dienst geldt. Het tegenovergestelde wordt door niemand ernstig gewenscht, omdat men overtuigd is dat eene afwijking van de tot heden ten aanzien der landverhuizing gevolgde beginselen noch uit een politiek noch uit een oekonomisch oogpunt zou te regtvaardigen zijn. Daarentegen zijn er vele denkbeelden geopperd welke van het standpunt uitgingen dat men hen die het land wenschten ie verlaten beter aangaande hunne uitzigten in den vreemde moest inlichten , straffen moest bedreigen tegen hen dié uit winstbejag anderen tot land verhuizen pogen te verleiden, en aan diegenen het verlaten van het land te verbieden welke zulks met verzuim hunner verpligtingen jegens den staat, de gemeente, het gezin of hunnen meester trachtten te doen. Wat dit laatste betreft, gaf men in overweging van iederen landverhuizer het bewijs te vergen dat hij zijne verpligtingen in het vaderland ten volle heeft vervuld, en de landverhuizingsagenten aansprakelijk en strafbaar te stellen voor het bewerken van de landverhuizing van hen, die dat bewys niet kunnen leveren Vooral was men bedacht op lijfstraffen tegen de ondernemers van landverhuizingen en hunne agenten welke het vertrek van dienstpligtige landverhuizers in de hand werkten; daarenboven begreep men dat er met rneer kracht kon worden gehandeld tegen hen die uit winstbejag en onder valsche voorspiegelingen landverhuizers aanwerven , alsmede dat het toezigt in de havens van inscheping verscherpt zou kunnen worden. » Hierop komen hoofdzakelijk de denkbeelden neder welke aangegeven zijn voor de onmiddellijke inmenging der regering en der wetgeving op het gebied der landverhuizing." — I)e Hamburgsche Börsen-Halle laat zich op de volgende wijze uit over de maatregelen , welke tegen den kapitein Worner door de Duitsche regering genomen zyn: "Telken male wanneer men de noodzakelijkheid van de uitbreiding der marine en hare gewigtige taak wil doen uitkomen, geeft men hoog op van de bescherming der belangen van de in den vreemde gevestigde Duitschers. Maar wanneer een marineofficier die bescherming op eene doeltreffende manier verleent, ontstaat er een hevig rumoer zonder reden. »Hoe is het mogelijk dat de Duitsche marine de in den vreemde gevestigde Duitschers beschermt, wanneer een kapitein met ontheffing van zijn commando moet gestraft worden wegens het plegen eener op formele en materiele gronden volkomen geregtvaardigde handeling ? Meent men aldus de gevaren te bezweren welke eene te groote waaghalzerij onzer marine-officieren zou met zich brengen, of straft men den kapitein Werner omdat hij zonder uitdrukkelijk bevel gehandeld heeft ? » Dit laatste is niet wel denkbaar, dewijl men het bij het leger als een der grootste voordeelen van de tactiek van von Moltke aanmerkt dat de bevelhebbers van de verschillende corpsen op hunne eigene verantwoordelijkheid handelen. Wil men niét begrijpen wat het inheeft dat de Duitsche marine , dank aan den kapitein Werner , voor de eerste maal de hoofdrol heeft gespeeld in eene quaestie waarin de andere mogendheden onze zijde hebben gekozen ? Het moet erkend worden dat wij in onze marine-politiek op eene vervaarlijke wijze rondtasten ; men zou bijna gaan aannemen dat een verdienstelijk officier gestraft wordt om eene handeling, om welke hij niets dan lof heeft verdiend." PORTUGAL. In iet op de Spaansche grenzen gelegen dorp Carvalhas is eene uit Spanje komende bende van 500 insurgenten binnen getrokken, welke echter spoedig weder over de grenzen teruggegaan is. De Portugeesche regering heeft daarop terstond de grenzen door troepen doen bezetten
■en den last gegeven alle uitgewekenen te interi eren. De raddraaijers van den opstand te Sevilla zijn bijna allen langs den Guadalquivir naar Portugal ontvlugt en , gelijk verzekerd wordt, naar Lissabon gevoerd. Men verwacht dat hunne uitlevering door de Spaansche regering zal aangevraagd worden. JAPAN. Naar aanleiding van een door twee voormalige ambtenaren van het departement van finantien verspreid gerucht dat de geldmiddelen van Japan in eene schromelijke verwarring verkeerden en dat er een aanzienlijk tekort bestond. heeft de minister van finantien voor het eerst officieel het Japansche budget openbaar gemaakt, opdat men zich van de ongegrondheid van het gerucht zou kunnen overtuigen. De inkomsten zijn bij dat budget geraamd op ruim f 117,000,000, waarvan f 113,000,000 gewone en f 4,000,000 buitengewone ontvangsten; de uitgaven op f 112,000,000, waarvan bijna 7'/ 2 millioen voor aflossing en "rentebetaling van schuld. Op het papier bestaat er dus reeds een saldo van 5 millioen guldens, ongeacht de vermeerderingen welke een "evolg zullen zijn van hooger opbrengst der ramingen van ontvangst en minder uitgaven op de posten van uitgave. Bij dit budget is tevens, onder toezegging van latere meer correcte opgaven, een overzigt gevoegd van den vermoedelijken stand der staatsschuld. Zij bedraagt ruim 61V, millioen guldens binnenlandsche en 13 millioen buitenlandsche schuld, bij welke laatste echter nog niet gesteld js de in Januarij 1873 te Londen gesloten leening van £ 2,400,000. TELEGRAPHISCHE BERIGTEN. * Madrid . 14 Augustus. De Cortes hebben een wetsontwerp aangenomen , waarbij 80,000 man van de reserve worden opgeroepen. Het bij Fuentarabia genomen Engelsche stoomschip ha t 1700 Berdan"eweren aan boord , en den Schotschen kolonel Stewart, belast met het ovei-brengen van de door de Engelsche katholieken ten behoeve der Carlisten bijeengebragte golden. Perpignan , 15 Augustus. Van Carlistische zijde wordt de inneming van Berga door de Carlisten bei-igt. Kopenhagen, 14 Augustus. De minister van justitie heeft een besluit uitgevaardigd, waarbij naar aanleiding van de bepalingen der grondwet en het door het hooge geregtshof op den zesden dezer in het proces tegen de leden der Internationale gewezen vonnis, het oprigten van afdeelingen der Internationale werkliedenvereeniging in Denemarken verboden wordt. Konstantinopel, 13 Augustus. Uit eene goede bron verneemt men dat binnen kort aan de zeemogendheden de uitnoodiging zal worden verzonden tot bijwoning der internationale conferentie betrekkelijk de regeling der grondslagen voor de heffing der doorvaartregten op het Suez-kanaal. De directeur der Polytechnische School maakt bekend, dat hij tot inschrijving voor de lessen van den met Maandag 1 September aanvangenden° cursus 1873/74 zitting zal houden in het gebouw der instelling, op Donderdag, Vrijdag enZaturdag, 28, 29 en 30 Augustus , van tien tot vier ure. De Directeur voornoemd, L. Cohen Stuart.
---

