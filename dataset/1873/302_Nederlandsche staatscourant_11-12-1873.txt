NEDERLANDEN. 's GRAVENHAGE, den 10 den December 1873. (Staatsbad no. 181.) BESLUIT van den 5den December 1873, houdende eenige nadere bepalingen omtrent het postverkeer tusschen Nederland en Belgie, en zulks met wijziging der Koninklijke besluiten van 20 Junij en 6 December 1865 (Staatsblad no. 67 en 133).
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Gelet op de additionele postovereenkomst tusschen Nederland en Belgie van den 14den October 1873, waarvan de akten van bekrachtiging zijn uitgewisseld den lsten November daaraanvolgende (Staatsblad n°. 156); Mede gelet op art. 21 der wet van 12 April 1850 (Staatsblad n°. 15); Gezien het rapport van Onzen Minister van Financien , van den lsten December jl., n c . 36, Post.; Hebben besloten en besluiten : Artikel 1. Met wijziging van artt. 2, 6 en 7 van Ons besluit van 20 Junij 1865 (Staatsblad n c . 67), wordt het eenheidsgewigt, dat den grondslag uitmaakt voor de portberekening van de brieven , de dagbladen , de gedrukte stukken van allerlei aard en de monsters van koopwaren uit Nederland naar Belgie en uit Belgie Daar Nederland, verhoogd tot 15 grammen (wigtjes) voor de brieven en tot 50 grammen (wigtjes) voor de dagbladen, de gedrukte stukken van allerlei aarden de monsters van koopwaren. Artikel 2. Het port der briefkaarten uit Nederland naar Belgie bedraagt vijfcents, dat door den afzender bij vooruitbetaling is te voldoen. Bij deze kaarten kan een tegen denzelfden prijs te frankeren formulier van betaald antwoord worden gevoegd. Tot goedmaking van de kosten van aanmaak der formulieren is daarenboven voor een enkel formulier een halve cent en voor een formulier met betaald antwoord een cent verschuldigd. Artikel 3. Het regt of expresseloon voor brieven of andere stukken , waarvan eene bespoedigde bestelling geschiedt, bestemd voor localiteiten waar geen postkantoor gevestigd is, wordt, met wijziging in zooverre van art. 5 van Ons besluit van 20 Junij 1865 (Staatsblad n°. 67), gebragt op 50 cents voor eiken afstand van 5 kilometers (mijlen) of gedeelte van 5 kilometers (mijlen). Artikel 4. Aangeteekende brieven met aangegeven geldswaarde, bestemd voor Belgie, zijn onderworpen aan het port van een gewonen gefrankeerden brief van gelijk gewigt, en daarenboven aan een opklimmend van 2'/ s cent voor elke 50 gulden of gedeelte van 50 gulden der aangegeven waarde. Het regt zal echter niet minder mogen zijn dan 20 cents voor eiken brief. Vooruitbetaling van port en regt is verpligtend. Het bedrag der aangegeven waarde, die in één brief wordt verzonden , mag de som van f 5000 niet te boven gaan. Artikel 5. Met wijziging van het bepaalde bij artt. 2 en 3 van Ons besluit van 6 December 1865 ( Staatsblad n°. 133), kunnen postwissels op Belgie getrokken worden tot een bedrag van 250 gulden. Het regt bedraagt 5 cents voor elke 5 gulden of gedeelte van 5 gulden. Artikel 6. Dit besluit treedt in werking op den löden December 1873. Onze Minister van Financien is belast met de uitvoering van dit besluit, hetwelk in het Staatsblad en in de Staatscourant zal worden geplaatst. Het Loo, den 5den December 1873. WILLEM. De Minister van Financien, van Deldev. Uitgegeven den elfden December 1873. De Minister van Justitie, de Vries.
---

BUITENLANDSCHE BERIGTEN. FRANKRIJK.
Aan de Echo du Parlement wordt medegedeeld dat de conventie der tot de Latynsche munt-unie behoorende regeringen , welke, op het voorstel van Zwitserland, tegen den lOden December te Parys was bijeengeroepen, verdaagd is tot den 8sten Januarij 1874. — De Nationale Vergadering maakte jl. Maandag een aanvang met de behandeling van het budget voor 1874 , en wel in do eerste plaats van de begrooting van het departement van justitie. Deze begrooting
werd nagenoeg zonder discussie aangenomen ; alleen gaf de minister van justitie op waarom er nog geene volledige uitvoering had kunnen gegeven worden aan het aangenomen stelsel van bezuiniging door het niet vervulle n van zekere hooge regterlijke betrekkingen. De onder dit departement behoorende begrootingen voor de landsdrukkerij en voor het legioen van eer werden opgrond van daartegen geopperde algemeene bedenkingen aan de budgetcommissie om nader rapport teruggezonden. De eerste terugzending was gegrond op de bezwaren van eenen spreker, welke het afkeurde dat het door de belastingschuldigen opgebragte geld met ruime hand besteed werd aan eene instelling, welke met de particuliere nijverheid in concurrentie trad. De tweede terugzending geschiedde naar aanleiding van een amendement, strekkende om de politieagenten te Parys welke wegens hunne deelneming aan den oorlog en aan den strijd tegen de Commune de militaire medaille hadden verkregen , in het genot van een verhoogd gagement te stellen. Toen de begrooting van het departement van bukenlandsche zaken aan de orde kwam. verzocht de heer Pelletan , door den heer Gambetta ondersteund, uitstel der behandeling tot dat de regering het aangekondigde gele boek zou hebben overgelegd , vermits de minderheid alleen bij de behandeling dezer begrooting de gelegenheid had de buitenlandsche politiek der regering ter sprake te brengen. Nadat de minister Decazes geantwoord had dat het gele boek in de handen van den drukker was en binnen veertien dagen kon worden overgelegd, terwijl er na die overlegging gelegenheid bestond om eene interpellatie tot de regering te rigten , trok de heer Pelletan zijn verzoek in. waarna de vergadering tot de behandeling der begrooting overging en de eerste afdeelingen daarvan zonder discussie aannam. De begrooting voor buitenlandsche zaken is door de regering voorgedragen met een eindcijfer van fr. 11,291,000. Daarop komen voor: voor de kosten van het departement zelf fr. 849,200; voor bezoldigingen der diplomatieke en consulaire beambten in werkelijken dienst en op non-activiteit fr. 6,215,000; andere kosten der missiën fr. 2,810,900; kosten van buitengewone zendingen mitsgaders onvoorziene uitgaven fr. 535,000: schadevergoedingen en onderstanden fr. 112,500; geheime uitgaven fr. 500,<>00; jaargeld aan den emir Abd-el-Kader fr. 150.0H0 ; huur van het gebouw, waarin het Fransche gezantschap te Konstantinopel gevestigd i* fr. 52,000. De budgetoommissie heeft al deze cijfers onveranderd overgenomen ; alleen op het artikel buitengewone missiën en onvoorziene uitgaven stelt zij eene vermindering voor van fr. K5,500. Op het artikel bezoldigingen der diplomatieke en consulaire beambten is door den lieer des Routours een amendement voorgesteld , strekkende tot eene vermindering van het cijfer met fr. 689,000, door het verminderen dier bezoldigingen tot het in 1851 , tijdens de twee Ie republiek , vastgestelde bedrag. Over dit amendement zou in de zitting van Dingsdag beraadslaagd worden. — Aangaande de bijeenkomst van den minister de Broglie met de commissie van rapporteurs over het wetsontwerp betrekkelijk de benoening der maires, welke Maandag middag gehouden werd, wordt medegedeeld dat de minister er ernstig op aangedrongen had dat men aan de regering spoedig, en zonderde definitive gemeentewet af te wachten, een middel in handen gaf om een einde te maken aan vele onregelmatigheden , waaraan zich de verkozen maires schuldig maakten. De regering was verantwoordelijk voor de handelingen der maires en achtte het daarom billijk dat men haar de gelegenheid gaf te zorgen dat de meest geschikte en betrouwbare personen als maire optraden. De minister gaf daarenboven te kennen dat, zoo do commissie bezwaar mogt hebben tegen het in de wet voorgestelde inkrimpen van de bevoegdheid der maires ten aanzien der politie, de regering bereid zou zijn dit gedeelte van haar voorstel in te trekken, mits men haar dan ook de magt schonk om de maires te kiezen buiten het personeel van den gemeenteraad.
DUITSCHLAND. In de zitting van het Pruissische Huis van Afgevaardigden van gisteren is een schrijven van den vice-prosident van het staatsministerie voorgelezen, houdende kennisgeving dat de Koning bij besluit van 8 December den minister graaf Königsmarck van de leiding van het ministerie \an landbouw ontheven en den minister van koophandel Acheubaeh voorloopig daarmede belast heeft. — Nadat in den Mecklenburgschen Landdag bij herhaling te vergeefs er op was aangedrongen, dat de commissie, belast met het onderzoek van het laatstelijk door de heide regeringen ingediende ontwerp tot herziening der staatsinrigting, eenig berigt omtrent den 'oortgung van hare werkzaamheden zou mededeelen, vermits dienaangaande z er ongunstige geruchten in omloop waren, is, naar men uit Mecklenburg aan de Kölnische Zeitung meldt, den 7den dezer aan den Lmddage n rescript medegedeeld , waarbij de beide regeringen aan de Stentb n te kennen geven : » dat wij onder de bestaande omstandigheden van eene verdere beraadslaging met onze getrouwe Stenden over onze voordragt afzien , maar one voorbehouden hun te gelegener tijd verdere nu-do-
deelingan te doen toekomen." De voordragt tot hervorming der staatsinrigting is dien ten gevolge van de zijde der regering ingetrokken. ITALIË. De Romeinsche correspondent der Milanesehe Perseveranza berigt, dat de benoeming van den graaf Paar tot gezant van OostenrijkHongaryo bij den Heiligen Stoel in het Yaticaan met groote voldoening is opgenomen en voegt daarbij : » De graaf Paar was tot aan het afbreken der diplomatieke betrekkingen tusschen Weenen en Turyn in 1857 Oosienrijkscli zaakgelastigde bij het Sardinische Hof en werd lateigezant bij de hoven van Parma eri Modena. In weerwil van zijne moeijelijke positie in Turyn wist hij aldaar de sympathie van allen te verwerven die mot hem in aanraking kwamen, zoodat de graaf Cavour hem bij zijn vertrek uit Turyn van zijne opregte vriendschap verzekerde en den wensch uitdrukte hem naar Turyn te zien terugkeeren zoodra de politieke betrekkingen op beteren voet zouden gekomen zijn. En de graaf Paar kon op geen gunstiger tijdstip naar Italië terugkeeren dan het tegenwoordige, nu alle veete tusschen Oostenrijk en Italië vergeten is. Zijne zending naar Rome, schoon den Pauselijken Stoel geldende, kan aan de Italiaansche regering niet dan aangenaam zijn " TURKYE. De Weener dagbladen deelen thans den tekst mede van het protest, hetwelk de heer Boërescu, minister van buitenlandsche zaken van Rumanie , den 9den November aan de vertegen woordigers der waarborgende mogendheden te Bucharest gerigt heeft ter beantwoording van de Turksche circulaire nota ven 24 September jl. De inhoud van dat protest is hoofdzakelijk de volgende : De Rumanische regering heeft kennis gekregen van eene nota, welke de minister van biiitenlandsche zaken der Porte aan de groote mogendheden gerigt heeft om zich te beklagen over verdragen en overeenkomsten, door de Rumanische regering met onderscheiden mogendheden gesloten. De Porte meent bij die nota aan Rumanie het regt te kunnen betwisten om regtstreeks met vreemde mogendheden te onderhandelen. Zij protesteert tegen elke van de vorstendommen uitgaande handeling, welke een internationaal karakter heeft, en beschouwt de uitoefening van dat regt als eene schending van de voorwaarden der autonomie van die vorstendommen. Daartoe beroept de Turksche minister van buitenlandsche zaken zich op het tractaat van Parys , waarbij de mogendheden, gelijk hij in zijne nota zegt, erkend hebben dat de internationale door het snzereine hof geslotene verdragen » ook voor de vorstendommen verbindend zijn en voortdurend in dezelve toegepast zullen worden." De Turksche minister heeft echter nagelaten de slotbepaling van art. 8 van het tractaat van Parys aan te halen, waar uitdrukkelijk gezegd wordt dat zulke verdragen in de vorstendommen toegepast worden in alles wat op hunne privilegien en immuniteiten geene inbreuk maakt. Kr bestaat dus tegenstrijdigheid tusschen den tekst van het aangehaalde artikel en de conclusie waartoe de Turksche minister in zijne circulaire van 24 September komen wil. Maar daargelaten de redactie van dit artikel zijn er vele andere feiten en acten , die het bestaan en de uitoefening van het regt, hetwelk de Porte thans aan Rumanie betwisten wil, bewijzen De conventie van 1858 en het Parysche verdrag van 1856 hebben de immuniteiten »of juister gezegd de souvereine regten" van Rumanie geenszins in het aanzijn geroepen; zij hebben alleen deze privilegien en vrijheden, in wier bezit de vorstendommen waren, op nieuw erkend en gewaarborgd. Die regten , welke de vorstendommen reeds in 1856 en 1858 bezaten, ontleenen hunnen oorsprong uit oude capitulatien, uit verdragen welke de vorsten der beide vorstendommen van de 14de tot de lfido eeuw met de Sultans Bajazid I, Mohammed II, Selim I en Soliman II gesloten hebben. De oorsprong dier regten werd door de groote mogendheden zelve erkend, want in art. 2 der conventie van 185^ worden de oude capitulatien , op welke de autonomie van Rumanie berust en welko zijne betrekkingen tot de Porte regelen, uitdrukkelijk vermeld en speciaal opgesomd. De overeenkomst zelve, waarop de Porte zich beroept om ons de uitoefening van een souverein regt te betwisten , staaft dus hot bestaan van dat regt , en bewijst dat de • autonome regten van Rumanie niet ontspruiten uit eene daad van grootmoedigheid , noch naar willekeur weder ingetrokken of beperkt kunnen worden, maar berusten op verdragen welke bilaterale, veelheide partijen verbindende stipulatien bevatten. Uit kracht van deze in 1856 en 1858 op nieuw bekrachtigde capitulatien bezitten de vorstendommen Moldavië en Wallachye de volheid der souvereine regten welke een zelfstandigen staat toekomen. Ongetwijfeld is de uitoefening dier regten beperkt door de betrekkingen tot de Porte , welke door dezelfde capitulatien geregeld zijn en welke wij stipt in acht nemen en eerbiedigen; maar wij hebben het regt om te verwachten, dat de Porte van liaren kant alle regten eerbiedige, welke de Rumaniers zich door hunne capitulatien voorbehouden hebben, en dat zij niet langer de uitoefening dier regten trachte te belemmeren of te beperken Zij betwist ons thans het regt om met andere mogendheden overeenkomsten te sluiten , gelijk zij ons vroeger de uitoefening van andere souvereiniteitsregten betwist heeft. Intusschen hebben wij bij onze oude capitulatien geenszins van dat noch va»i eenig ander regt eens souvereinen staats afstand gedaan. Wij bezitten in beginsel al die regten. Wij hebben ze met de daad eeuwen lang uitgeoefend. Wij zijn voornemens ze ook in het vervolg onverkort te handhaven. . . . . » Indien het waar was — dus eindigt het Rumanische protest, — gelijk de Turksche minister in zijne nota beweert, dat Rumanie niet geregtigd is om met andere mogendheden eenigerhande overeenkomst van internationnlen aard te sluiten, dan zou ons la.-id daardoor nog tenen trap lager geplaatst worden dan Egypte, ja zelfs dan Tunis In de daad betwist de Porte het regt tot het sluiten van verdragen niet aan den Bey van Tunis, dien zij toch n gouverneur-generaal der provincie Tunis" noemt, met uitzondoring van internationale verdragen betreffende politieke aangelegenheden. Een firman van 23 October 1871 bepaalt dit uitdrukkelijk. n Door den laatstelijk aan den Onderkoning van Egypte verleenden firman kent de Sultan hem onder andere internationale regten ook dat toe, om met de buitenlandsche mogendheden elke soort van internationale verdragen en schikkingen te sluiten. De eenige beperking welke aan den Onderkoning in de uitoefening van dit regt wordt opgelegd, bestaat
daarin dat hij » aan de politieke verdragen der Porte geen nadeel toebrenge. »En terwijl de Porte aan deze Muzelmansche staten , welke de verdragen en de publieke opinie wat de volledigheid der souvereiniteitsregten betreft , beneden Rumanie plaatsen, uitdrukkelijk het regt tot het sluiten van verdragen toekent, betwist zij hetzelfde regt aan een Christelijken staat, welks souvereiniteit bestaat en door plegtige verdragen gewaarborgd is. En deze formele ontkenning van een zoo wettig regt is tot dezelfde mogendheden gerigt welke het bestaan en de uitoefening dier regten gewaarborgd hebben! De regten, welke op verdragen berusten en wier bestaan door oirkonden en positive feiten bewezen is, kunnen door eene eenvoudige ontkentenis geenszins te niet gaan. De Porte kan ons niet op wettige wijze de regten betwisten, die den grondslag onzer souvereiniteit uitmaken, en welke ons niet geschonken noch bedongen zijn , maar die wij bezitten uit kracht van het feit dat de natie nooit afstand daarvan gedaan maar ze feitelijk eeuwen lang uitgeoefend heeft. n Dien ten gevolge, mijnheer ****, wa s het met het oog op de in hare nota van 24 September door de Porte geformuleerde ontkenning onzer regten, de pligt der Rumanische regering om van haren kant tegen alle benadeeling te protesteren, het bestaan der souvereine regten van Rumanie te handhaven , en tevens te verklaren, dat even als vroeger al onze internationale belangen alleen regtstreeks met de Rumanische regering geregeld kunnen worden, zonder dat door de uitoefening van het regt eenige inbreuk gemaakt zal worden op de krachtens de verdragen bestaande betrekkingen tusschen ons en de Verhevene Porte. » Terwijl ik u verzoek den inhoud der tegenwoordige nota ter konnis der regering van .... te brengen heb ik de eer u tevens te verzekeren dat de Rumanische regering niet zal ophouden de met de ... . regering geslotene of nog te sluiten verdragen to eerbiedigen en getrouw uit te voeren, en wii hopen dat zij ons dezelfde welwillendheid als tot dus ver zal blijven betoonen. n Ontvang enz." TELEGRAPfllSCHE BERIGT EN. Londen, 10 December. Volgens een door de Times medegedeeld telegram uit Philadelphia van gisteren, is er eene schikking getroffen, ten gevolge waarvan de Virginius en de overgebleven manschappen der equipage van dat schip den 18den dezer zullen worden teruggegeven. Versailles, 9 December. De Nationale Vergadering heeft de begroeting van binnenlandsche zaken aangenomen. Do generaal Dutemple heeft vergunning gevraagd om de regering te interpelleren over de benoeming van een nieuwen minister bij het Italiaansche hof'. Ken voorstel om de behandeling dezer interpellatie zes maanden uit te stellen verworpen zijnde, werd besloten de discussie daarover te houden na die over de begrooting. Madrid , 9 December. Het bombardement van Carthagena wordt langzaam voortgezet. Het is thans uitgemaakt dat de twee bij de Soeloe-eilanden door eene Spaansche oorlogsstoomboot aangehouden Duitsche schepen oorlogscontrabande aan boord hadden. Madrid , 9 December. De belegeraars van Carthagena bombarderen thans met goed gevolg het fort Ataloya. St. Petersburg , 9 December. De Russische Invalide berigt dat bij het gisteren in het winterpaleis gegeven diner de Keizer eenen toast op het welzijn der ridders van de (ieorgsorde, en de veldmaarschalk von Manteuffel in naam des Duitschen Keizers en des Duitschen legers eenen toast op het welzijn des Keizers Alexander II heeft ingesteld.
---

