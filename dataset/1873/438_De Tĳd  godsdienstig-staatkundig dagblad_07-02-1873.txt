AMSTERDAM, 6 Februarij. De konstitutioneele Monarchie van mr. Thorbeeke.
IV. (Slot.)
Op meesterlijke wijze heeft mr. Thorbecke het misbruik en het bederf beschreven , waaraan de konstitutioneele monarchie onderhevig kan wezen. Wij nemen hier de geheele plaats over, om te bewijzen, wat wij stelden in ons voorgaand artikel, dat alleen door zelfbeperking de konstitutioneele monarchie kan in stand gehouden worden. Ziehier, wat hij schrijft in zijne Narede (bl. X—XII). »De konstitutioneele monarchie is aan misbruik en bederf onderhevig; voor zooveel zij niet in alle omstandigheden een volkomen waarborg aanbiedt voor het regte gebruik van de regeermagt of van de vrijheid. *Aan de Kroon behoort de benoeming der ministers. Doch een koning' kiest, zonder op den eisch van den toestand of de landszaak te letten, zonder te bedenken, dat de ministers met de vertegenwoordiging te handelen hebben en daar zedelijke magt moeten zijn, uitsluitend naar individueel welbehagen. »De vertegenwoordiging is meesteres, de voordragten van begrooting en andere wetten af te keuren. Doch zij verwerpt, niet yan wege zware grieven tegen het ministerieel beleid, welke voortgezette zamenwerking onmogelijk maken, maar om in nieuwe ministers onderdanen te erlangen. »In beide gevallen stoort men, zoo handelende, dooi uitoefening van een formeel onbetwistbaar regt den regelmatigen gang der konstitutioneele regering. Men stelt dan zelfzucht in de plaats van het algemeen belang, op welks grond alleen die regten toegekend zijn. Men vervalt dan in het misverstand, publieke regten uit te leggen en toe te passen, als waren het privaatregten; als kwame het, gelijk bij de laatste doorgaans, in de politiek enkel op de vraag aan: wat is mijn regt? en niet vooral op het gebruik, dat men van zijn regt maakt. ' »In de konstitutioneele monarchie is de Kroon eenè zelfstandige magt, en is de volksvertegenwoordiging eene zelfstandige magt; maar zelfstandig gelijk in een ligchaam de leden. Verwart men zelfstandigheid met volstrekte onafhankelijkheid, doet elke magt, alsof zij alleen en de eenige ware, haren wil gelden, dan wordt het organiek verband en geheel verbroken.
»Het is een koninklijk regt, de Kamers te ontbinden, opdat in buitent gewone gevallen eene nieuwe verkiezing tusschentijds mogelijk zij. Moet nu dat regt dienen niet om een grooten maatregel aan eene nieuwe proef te onderwerpen, maar als middel van dwang om aan een veroordeeld ministerie, tot persoonlijk behoud, eene volgzame meerderheid te verschaffen, dan wordt het hoogste beroep op het volk de ergste verkrachting der konstitutioneele vrijheid. »De minister kan niet dan in overeenstemming met het Parlement besturen, en hij is verantwoordelijk aan het Parlement. Wordt dit zoo begrepen, dat hij dienaar der meerderheid is, blijft het niet vaststaan, dat het goevernement dienaar is van de landswet en het landsbelang, geroepen tot uitoefening van de regten en pligten der Kroon naar eigen begrip en overtuiging, niet naar de begrippen ol den wil van anderen, van Vorst zoo min als partij — dan gaat een der hoofdorganen en waarborgen der konstitutioneele monarchie, en de ministeriele verantwoordelijkheid zelve teniet. J
«Beperkt men, door vooropstelling van een persoonlijken wil van den vorst, de ministeriëele verantwoordelijkheid, dan legt men eene brug voor autokratie, en tast men het wezen van den konstitutioneelen staat aan, dat op volle, onverdeelde aansprakelijkheid van het Bewind berust."
In deze lange beschouwing, waarbij de heer Thorbecke zonder twijfel den feilelijken toestand van Nederland op het oog had, wenschen wij vooral de aandacht op eene uitdrukking te vestigen. De gang der konstitutioneele monarchie kan gestoord worden, zoowel door de Kroon als door de Kamers. Beiden kunnen in elkanders attributen ingrijpen en de andere magt aan zich onderwerpen. Maar »in beide gevallen stoort men, zoo handelende, door uitoefening van een formeel onbetwistbaar regt den regelmatigen gang der konstitutioneele regering." Juist zóó is het. Wanneer de Kamer b. v. onverbiddelijk elke begrooting verwerpt, die wordt voorgedragen door eene regering, waarmede een kleine maar onstuimige meerderheid niet sympathizeert, dan ja! maakt zij gebruik van een formeel onbetwistbaar regt; immers het regt om de begrooting te verwerpen is door de Grondwet aan de. Kamer toegekend; maar zij stoort den regelmatigen gang der konstitutioneele regering, dewijl zij aan den Koning het regt beneemt, om in de keuze der ministers zelfstandig te handelen. Hoe kan dus de regelmatige gang der konstitutioneele regering gewaarborgd blijven? Alleen daardoor, dat de Kamer geen gebruik make van haar formeel onbetwistbaar regt, met andere woorden: dat zij zich zelve wete te beperken.
Ten slotte willen wij uit het verhandelde het volgende afleiden:
Het is niet waar," wat sommigen meenen, dat in een land, waar de konstitutioneele regeringvorm is ingevoerd, de vrijheid daardoor alleen verzekerd en bfit absolutisme geweerd is. Ook daar kan niets meer dan eene schijnvrijheid aanwezig zijn en een kwellend absolutisme heerschen.
Alleen door de zelfbeperking wordt het absolutisme onmogelijk. Maar ook onder andere regeringsvormen kan' de soeverein zich beperken; bijgevolg is ware vrijheid bestaanbaar onder andere regeringsvormen. De zelfbeperking is eene deugd; eene echt christelijke deugd. In de leer van het christendom wordt zij zelfverloochening genoemd. Daaruit volgt, dat het christendom voor de ware vrijheid zeer bevorderlijk is; ja! dat deze niet bestaanbaar is dan door den geest des christendoms. Zeer goed heeft Thorbecke ingezien, dat slechts door zelfbeperking de konstitutioneele monarchie tot ware vrijheid kan leiden. Maar nimmer schijnt hij begrepen té hebben, dat slechts door het ware christendom die zelfbeperking kan worden verkregen. Het was zijn liberalisme, dat hem belette tot dit verheven politiek standpunt op te klimmen.
Van hem hebben zijne leerlingen, de oud-liberalen, het verderfelijk beginsel der scheiding van politiek en godsdienst overgenomen. Niet in den goeden wil, staande onder den invloed van het Christendom, maar in »de aristokratie des verstands," heeft hij het zwaartepunt gelegd der konstitutioneele monarchie.
Duidelijk echter als de dag moet het voor elk nadenkend mensch wezen, dat uitbreiding van kennis en wetenschap, zonder in even groote mate toenemende christelijke deugd, niet tot zelfbeperking, maar tot zelfvergoding: d. i. tot absolutisme voert. Wij hebben immer Thorbecke bestreden, om die uitsluiting van het Christendom uit het staatsbestuur. Wij meenen aangetoond te hebben, dat slechts de christelijke zin devereischte zelfbeperking kan geven.
Bijgevolg komen wij tot het besluit, dat wij bij den aanvang van deze reeks van artikelen ons ten bewijze voorstelden: dat de nalatenschap van mr. Thorbecke, namelijk de konstitutioneele monarchie, zal behouden worden door hen, die mr. Thorbecke bij zijn leven bestreden: d. i. door de mannen van de christelijk-konservatieve rigting.
---

BUIETENLAND. Algemeen Overzint.
Het pauselijk dekreet, waarbij Mgr. Mermillod tot apostoliesch vikaris van Genève wordt benoemd, is laatstleden Zondag in alle kerken van het kanton Genève voorgelezen. Daar dit is geschied zonder het placet der Regering, welke niet wil, dat het kanton Genève van het bisdom Lausanne gescheiden worde, zoo heeft de befaamde prezident Carteret reeds Maandag een buitengewone vergadering van den Staatsraad belegd, om te beraadslagen over de maatregelen, alsnu door de Regering te nemen. De kwestie werd urgent verklaard , en Carteret stelde voor, o;n maar dadelijk tot gevangenneming van Mgr. Mermillod te besluiten. De andere leden echter deinsden nog voor de gevolgen terug; zoodat men in deze eerste zitting tot geenerlei decizie kwam. Intusschen heerscht in het gansche kanton en vooral in de stad Genève een zorgwekkende gisting. Ook in de tot het diocees Bazel behoorende kantons duurt de spanning voort. Zooals men weet, heeft de beruchte solothurngche konferentie, onder dagteekening van 29 Januarij , een officieel schrijven tot den bisschop van Bazel, Mgr. Lachat, gerigt, hem kennisgevende, dat hij door de heeren is afgezet, en dat zijn kapittel vóór den 14n dezer een opvolger zal moeten benoemd hebben, daar anders ook het kapittel maar zal worden afgezet. Dan kunnen de mannen van het geweld zelven een opvolger kiezen, en zullen, gelijk reeds onlangs gemeld werd, ongetwijfeld hunne keuze bepalen op den rampzaligen geëxkommuniceerden pastoor Gschwind I— In het officiëele stuk wordt de lange reeks van zoogenaamde grieven opgesomd, welke de regeringen der kantons Bern, Bazel-landschap, Solothurn, Aargau en Thurgau — Luzern en Zug protesteeren — tegen den zeggen te hebben. Daartoe behoort in de eerste plaats deseigenmagtigeafkondiging van het dogma der Onfeilbaarheid, zonder den Staat te kennen, of ook maar de gevoelens der geestelijken geraadpleegd te hebben" (!); en toch, dat dogma was, o, zoo gevaarlijk, ja 't was »een ongeluk voor de Kerk." Fn bleef het daar nog maar bij ! Doch het is ook sstrijdig met de belangen en instellingen der genoemde kantons, met den openbaren vrede, met de instellingen van den modernen Staat, enz. enz., en vooral nog met den geest van het konkordaat." Voorts heeft de bisschop gezondigd door de pastoors Egli en Gschwind te exkommuniceeren, d. i. hen in hunne financiëele belangen en in hunne eer te krenken , waardoor tevens — altijd volgens de diepe wijsheid der solothurnsche filosofen en theologanten — de vrijheid van geloof en geweten geschonden is. Dan heeft de bisschop nog een seminarie gesticht zonder toestemming of toezigt van den Staat, en zijne bisschoppelijke waardigheid onteerd door woekerhandel met dispensatiën (sic l) en door het schenden van den eens gezworen eed. Men ziet, het is geen kleinigheid \ waarvan Mgr. wordt betigt. De aanklagers— tevens als regters optredende!— meenen dan ook gerust het vroegere placet betreffende de aanstelling des bisschops te kunnen intrekken, en hem van al zijne waardigheden te ontzetten. De regering van Solothurn zal hem mitsdien het gebruik van 't bisschoppelijk paleis ontzeggen, hem slechts een korten termijn latende voor de overbrenging van zijn inventaris. Het diocezaan kapittel moet, gelijk gezegd, binnen 14 dagen een nieuwen bisschop gekozen hebben, daar de afgevaardigden der kantons den 14° dezer opnieuw in konferentie zullen vergaderen, om over de keuze van het kapittel te delibereeren. Ten slotte dekreteeren de heeren nog, dat de vijf genoemde kantons zich zoo spoedig mogelijk met de kantons Bazel-stad, Schaffhausen, Tessino en Genève zullen in betrekking stellen, tot herziening van het diocezaan kontrakt.
En na dat alles hebben bedoelde Regeringen nog de vermetele onbeschaamdheid om in een proklamatie een beroep te doen op de katholieke Zwitsers, ja op de Katholieken der gansche wereld!
Bij de beraadslaging, welke Dingsdag hij de derde lezing van het ontwerp tot wijziging der Grondwet nog in de pruissische Kamer van Afgevaardigden heeft plaats gehad, hebben, onder meer andere sprekers, vooral de heeren von Gerlach, von Kardorff en Schorlemer- Alst zich onderscheiden. Misschien komen wij er nog op terug. Bij wijze van een officieus ot voorloopig antwoord aan de bisschoppen, bevat de Provinzial Gorr. een artikel, dat zeer de aandacht verdient. »Indien de kerkelijke overheid", zoo heet het daar, »hare tegenwoordige bedreigingen ten uitvoer legt, dan voedt de Regering de hoop, dat elke poging tot verzet tegen de wetten van den Staat, op het gezond verstand des volks (!) en op de kracht der staatsinstellingen zal schipbreuk lijden. De regering ontveinst zich niet, dat het volbrengen van hare tegenwoordige taak niet zonder strijd en hartstogt zal kunnen geschieden ; doch zg weet tevens, dat z(j, nadat de voorgestelde ontwerpen tot wet zullen zijn verheven, een veel vasteren grondslag zal hebben tot handhaving van haar gezag; een feit, hetwelk ook de bisschoppen en ultramontaansche woordvoerders bij nadere overweging niet zullen kunnen ontkennen, zoodat de tegenwoordige uitingen geen absoluten maatstaf zijn voor later te nemen besluiten. De tegenwoordige arbeid zal, in den geest der Regering en der landsvertegenwoordiging, een werk des vredes voor de toekomst zrjn." Een werk des vredes voor de toekomst !!
In de Kommissie der Dertig heeft Thiers gisteren weder een allerbelangrijkst onderhoud gehad. De konferentie liep hoofdzakelijk over de instelling eener Hoogere Kamer, welke hij door middel van het algemeen stemregt wensch te gekozen te zien, en over de daarmede in verband staande kieswet. De minister Dufaure, die hem ditmaal vergezelde, diende zelfs een ontwerp-kieswet in; doch voor een en ander verwijzen wij naar de telegrammen.
Te Versailles liep gisteren het gerucht, dat de minister van Binnenlandsche Zaken, Goulard — die het, wegens zijn toenadering tot de regterzijde, bij de republikeinen zeer heeft verbruid — zou aftreden, wegens oneenigheid met Thiers over zijn streven tot herziening der gemeentewet, vooral met betrekking tot de verkiezing van maires. Welligt is het gerucht ontleend aan het berigt der Patrie, volgens 'twelk een deputatie der linkerzijde, welke zich over genoemd streven van Goulard had beklaagd, zeer goed door Thiers werd ontvangen. Dezelfde linkerzijde moet ook besloten zijn, een adres te rigten tot Garibaldi om dezen te troosten over de scherpe uitvallen , waaraan hij gedurende de laatste dagen dar vorige week in de Nationale Vergadering heeft blootgestaan. — De Courrier de France zegt over de Lyonsche aangelegenheden nog, dat de minister Goulard voornemens zoude zijn, den gemeenteraad van Lyon te ontbinden> ondanks den tegenstand van Thiers. Dat zou dan ook de reden zijn van zijn ophanden zijnd ontslag. Nog verdient gemeld een berigt van den Soir, volgens 'twelk de heer Thiers op de bekende verzoekschriften der fransche bisschoppen geantwoord heeft, dat, «aangezien de geestelijke orden in Italië niet zullen worden opgeheven, maar slechts tegenover den Staat in eene andere verhouding geplaatst, waarbij aan de zelfstandigheid dier orden- geen afbreuk wordt gedaan", hij geen reden zag, waarom Frankrijk in deze zou tusschenbeide komen.
't Klinkt bijna ongelooflijk 1 Gelijk we gisteren zeiden, wordt de jongste cirkulaire van den minister Jules Simon, betreffende de »onafzetbare kerkelijke titularissen" en zoogenaamde »derde-klas-pastoors", van katholieke zijde niet zonder achterdocht opgenomen. Indien het den • minister werkelijk te doen ware, om de volle handhaving en eerbiediging van het kanonieke regt, zoo oordeelt men, dan had hij zich regtstreeks tot Z. H. den Paus kunnen wenden, in stede van zich officieel met het fransche episkopaat in onderhandeling te stellen, alsof hg geroepen ware,krachtenszijn ministeriëele funktie, aan de bisschoppen dsn weg te leeren, en hen tot behartiging van het kanonieke regt aan te sporen. Dekwer>; tic, die hij thans uit eigen beweging wej? der op het tapijt brengt, is zoo ingewikkeld, en ligt zoo geheel buiten den kring der staatsbevoegdlieid, dat men er als van zelf toe gebragt wordt, aan een valstrik te denken. Het Vatikaar.sch Koncilie zou zich met deze aangelegenheid hebben bezig gehouden, indien de tijd niet ontbroken had. Thans zijn de fransehe bisschoppen genórdzaakt, een vergadering te beleggen, om met elkander te beraadslagen en zich regtstreeks met den H. Stoel te verstaan; want aan den toestand, zooals die uit het Konkordaat geboren is, mag hoegenaamd niets veranderd worden zonder het initiatief of de uitdrukkelijke toestemming van Rome. Hoe ingewikkeld en daarom gevaarlijk deze geheele kwestie der «onafzetbaarheid" is, blijkt reeds uit de enkele omstandigheid, dat prins Bismarck zich juist van deze onafzetbaarheid der pastoors enz. bedient, als van een wapen tegen de exkommunikatiën der bisschoppen.
Heden worden de zittingen van het engelsche Parlement met eene troonrede van wege de Koningin geopend. Het heden-morgen verschenen nummer van den Times bevat reeds een voorloopig uittreksel uit de toen nog niet voorgelezen troonrede. [Zie telegrammen]. Behalve de gewone optimistische algemeenheden over binnenlandsche toestanden en buitenlandsche betrekkingen, over den slavenhandel en het scheidsregterschap van Thiers in de anglo-portugeesche grenskwestie, enz., gewaagt het officiëele stuk ook van de centraai-aziatische kwestie, en is onder dat opzigt al even optimistiesch als met betrekking tot de rest. De berigten van den dag schijnen echter daarmee in strijd. Uit Petersburg wordt gemeld, dat reeds een deel van het russiesch Oostzee-eskader bevel heeft gekregen om naar de Middellandsche Zee te stevenen; vermoedelijk* om digter bij de hand te wezen, als Engeland zich van te nabij met de centraaiaziatische expeditie mogt willen bemoeijen. Volgens de Deutsche Zeitung heeft Rusland voorgesteld, na de regeling der grensscheiding van Afghanistan met Engeland een traktaat te sluiten, waarbij de grenslijn zijner bezittingen in Centraal- Azië formeel wordt erkend. Rusland zou zijne troepen uit Khiva moeten terugroepen drie maanden nadat het doel zijner expeditie zou zijn bereikt.
Uit Amerika wordt gemeld, dat de Wet gevende Vergadering van de Sandwicheilanden prins Lunalilo tot Koning heeft uitgeroepen. Bij deze gelegenheid heeft deze eene redevoering gehouden, waarni een jegens alle natiën vriendschappelijk een onpartijdige geest doorstraalde. De meeste leden van zijn Kabinet zijn Amerikanen," en de heer Bishop is minister van Buitenlandsche Zaken.
---

Memorandum van het Pruissiesch Episkopaat.
(Slot.) Het laatste gedeelte van het memorandum der pruissische bisschoppen — gisteren wegens plaatsgebrek achterwege, gebleven —, waarin HH. DD.; HH. in een beschouwing treden over dé ontwerpen, betreffende het stratregt en de disciplinaire magt der Kerk, luidt aldus: »Het overoude regt van elk genootschap , zonder hetwelk het op geen eigen bestaan aanspraak kan maken, is het regt, medeleden uit zijn midden te sluiten, welke zich niet naar de wetten van het genootschap voegen, en naar deszelfs ondermijning streven.
»De katholieke Kerk, welker geest een geest van liefde en zachtheid is, maakt van dit middel een uiterst zeldzaam gebruik, alleen tot verbetering van den betrokkene, en slechts waar een gebiedende pligt tegenover het geheel haar er toe noodzaakt. Maar, waar die pligt bestaat, daar moet zij er gebruik van maken, en kan zrj dien niet nalaten, zonder zichzelve te vernietigen. B. v. wanneer een priester en leeraar der katholieke godsdienst van het katholiek geloof afvalt, aan het kerkelijk gezag de gehoorzaamheid opzegt, en een bestrijder van het geloof, een verachter der Kerk wordt, dan moet zij zulk eenen niet alleen van alle geestelijke ambten, maar ook van de gemeenschap der Kerk zelve uitsluiten.
»Het moest Ons daarom bevreemden, in het wetsontwerp het verbod van exkommunikatiën wegens uitoefening van het politieke stemregt en dergelijken te ontmoeten, een verbod, dat evenzeer eiken grond mist als dat van ligchamelijke tuchtiging, als disciplinair middel tegen geestelij ken. Wel echter zijn zulke verbodsbepalingen in een wet geschikt, bij an dersdenkenden en onwetenden vooroordeelen te verwekken, en hen met afkeer tegen de katholieke Kerk en hare bedienaars te vervullen. Slechts in het geval, hetgeen God verhoede, dat staatswetten gegeven zouden worden, welke leden der katholieke Kerk tot oproer tegen die Kerk aanzetten of magtigden, kon tusschen de staatswet en de uitoefening van het kerkelijke strafregt en de kerkelijke disciplinaire magt eene botsing ontstaan. Dan zouden wij, Katholieken, ons in den toestand der vervolging bevinden, en Wij, bisschoppen, onzen pligt vervullen ,ai mogten Ons niet slechts geldboeten, maar ook nog hardere straffen treffen. »Hier kunnen Wij niet nalaten het uit te spreken, dat de zoo menigvuldige bedreigingen met geldboeten in het wetsontwerp, hoofdzakelijk tegen de bisschoppen gerigt, Ons diep gekrenkt hebben. Inderdaad, het zou een onwaardige bisschop zijn, die met het oog opgeidverlies, ook slechts een enkel oogenblik in de vervulling van zijn pligt aau het wankelen zou kunnen gebragt worden.
bWij moeten derhalve op 't plegtigst protesteeren tegen elke beperking en verijdeling der disciplinaire magt. Niets zal Ons er van terughouden, de reinheid des geloofs, de duurzaamheid en de Grondwet der Kerk, met alle door de kerkelijke wetten voorgeschrevene middelen te verdedigen en te handhaven. «Hoe het ontwerp wèl de uitsluiting van de kerkgemeenten toestaan, maar de openbaarmaking van dat uitsluiten verbieden kan, vatten Wij niet. Het hoofddoel van de exkommunikatie bestaat toch juist hierin, de openbare belangen der kerkgemeenschap tegen de aanvallen en misslagen van enkelen te vrijwaren. «Eene reeks andere punten voorbijgaande, stippen Wij nog enkele bepalingen aan, welke, naar het schijnt, ten doel hebben, de geestelijkheid tegen de magt der - bisschoppen te beschermen. Daaronder behoort de bepaling, dat geen geestelijke ongehoord en zonder in achtneming van den regtmatigen vorm disciplinariter gestraft kan worden; dat geen priester langer dan twee maanden in een demeriten-inrigting mag worden opgesloten ; dat daartoe overal het toezigt of de kennisneming van het wereldlijk gezag vereischt wordt. Voornamelijk echter behooren tot die bepalingen het beroep van kerkelijke regtspraken op den Staat, de opheffing der zoogenaamde hulppastorijen, zooals er op den linker Rijnoever bestaan, en het verbod der afzetbaarheid.
«Wij hebben de zekerheid, dat de gezamenlijke katholieke geestelijkheid den vervaardigers van het wets-ontwerp voor dit alles niet de geringste dankbaarheid toedraagt. Zij weet wel, dat de bisschoppen bij het bezetten en veranderen van plaatsen, zich ten allen tijde gestreng houden aan de pligten van hun ambt en aan de voorschriften van het kanonieke regt, hetwelk de regten en belangen der geestelijken allerzorgvuldigst bewaart, en dat zij ook bij de door de fransche wetgeving ingevoerde hulppastorijen de kanonieke grondstellingen behoorlijk in aanmerking nemen. «Wat echter de uitoefening der disciplinaire magt betreft, zoo komen gevallen, waarin deze noodzakelijk waren, bij onze waardige en voortreffelijke geestelijkheid slechts uiterst zelden voor. Wanneer echter een geestelijke een misslag begaan heeft, dan zal hem elke inmenging van de wereldlrjke overheid veel smartelijker zijn, dan de billijke en zachte boetedoening, welke hem door zijn bisschop wordt opgelegd.
«Het beroep van een kerkelijke regtbank op een geregtshof van den Staat is eene vernietiging van de zelfstandigheid der Kerk, eene opheffing van het onderscheid tusschen Kerk en Staat; zoodat de bisschoppen onmogelijk in staat zijn zulk een beroep als bestaanbaar en geldend te erkennen, en aan het verbod daarvan door de kerkwetten het minste te veranderen. Overigens ook hier zijn Wjj overtuigd, datgeengeestelijke, dié niet in zijn geloof en zijne roeping schipbreuk heeft geleden, ooit van dit middel gebruik zal maken, of zich het beroep van de zijde der wereldlijke overheid zich zal laten welgevallen. «Terwijl het wetsontwerp het meest wezenlijke regt der Kerk, om door exkommunikatie, suspensie, ambtsontzetting, en in het algemeen door uitoefening van de discipline hare reinheid te behouden, meer en meer zoekt te verijdelen, geeft het daarentegen den Staat een ver reikend regt van ambtsontzetting over geestelijken, de bisschoppen inkluzief.
«Maar even zeker als de Kerk niet diegenen begunstigt, die zich aan een vergrijp tegen de staats- en de burgerlijke regeling hebben schuldig gemaakt, even zeker komt den Staat nooit of nimmer het regt toe, denzulken wezenlijk kerkelijke straffen op te leggen en hen van ambten te ontzetten, die hen, als betrokkenen niet door den Staat, maar door de Kerk zijn opgedragen. «Volgens het wetsontwerp zal een geregtshof van den Staat voor kerkelijke zaken worden ingesteld. Wij kunnen voor eens en voor altijd den Staat zulk eene bevoegdheid niet toekennen, en zien in die bepaling slechts eene schrede, om de krachtens goddelijke instelling vrije en onafhankelijke katholieke Kerk in eene onkatholieke Staatskerk om te scheppen. Zoude men Ons dus vooi^dit of een ander staatsgeregtshof ter verantwoording roepen, dan hopen Wij van de goddelijke genade, dat Ons de kracht" niet 'ontbreken zal, voor hetzelve evenzoo standvastig getuigenis van Ons geloof af te leggen, en ook om den wille vaii 'de vrijheid der Kerk zelfs het hardstg "zop blijde te verduren, alsontelbaren Onzer voorvaderen en medebroeders in het bisschoppelijk ambt dit in vroegere tijden gedaan hebben.
»Ten slotte moeten Wij allernadrukkelijkst protesteeren tegen de bepaling van het ontwerp, dat de disciplinaire magt alleen door in het land geborene geestelijke overheden kan worden uitgeoefend , in zooverre daardoor de hoogste jurisdiktie van het opperhoofd der Kerk wordt benadeeld.
sin den vrede tusschen Kerk en Staat berust het heil van beiden en van de maatschappij. De bisschoppen, de geestelijkheid en het katholieke volk zijn niet vijandig aan den Staat en aan het Rijk; zy zijn niet onverdraagzaam, niet onbillijk of haatdragend tegen andersdenkenden. Zjj verlangen niets vuriger dan met allen in vrede te leven. Slechts dit eene eischen zjj: dat men hen volgens hun geloof, van welks waarheid en goddelijkheid zij doordrongen zijn, rustig en veilig late leven, dat men de ongeschondenheid hunner godsdienst en Kerk en de vrijheid van hun geweten niet aantaste; en zij zijn vast besloten deze hunne regtmatige vrijheid en ook het geringste hunner kerkelijke regten onverschrokken en standvastig door alle wettige middelen te verdedigen.
«Uit het diepste Onzer ziel moeten wij echter, in het belang van den Staat zoowel als in dat der Kerk, de bestuurders van den Staat en allen, welke op staatsaangelegenheden invloed hebben, bidden en bezweren, den heilloozen weg, dien men heeft ingeslagen, te verlaten, der katholieke Kerk en haren millioenen belijders in het koningrijk Pruissen en in het Duitsche Rijk den vrede van de rijksveüigheid en van de algemeene vrijheid terug te geven, en Ons niet bij wijze van dwang wetten op te leggen, welker in achtneming voor eiken bisschop met de door hem bezworene ambtspligten onvereenigbaar, en voor hem, zoowel als voor eiken priester en eiken Katholiek in tegenspraak met het geweten, moreel onmogelijk i 3; welker doorzetting echter nameloos onheil zal brengen over Ons trouw katholieke volk en Ons dierbaar vaderland."
---

