VERSLAG omtrent den toestand van den Landbouw en de Veeteelt in Zeeland, en van de Maatschappoj tot bevordering van Landbouw en Veeteelt in dat gewest, over 1872.
Bij de aanbieding van het Verslag, ter voldoening aan de voorschriften in de Statuten der Maatschappij vervat, moet ik opmerken het algemeen gedeelte beknopter zijn zal; daar men niet ieder jaar een geheele omkeer in stelsel enz. kan verwachten, zal men hieromtrent vorige Verslagen kunnen raadplegen; ter voldoening aan het verlangen door enkele Afdeelingen uitgesproken, zal het behandelde in de Vergaderingen van het Hoofdbestuur en in de Algemeene Vergadering, wat uitgebreider omschreven worden, terwijl zooveel mogelijk het behandelde in de Vergaderingen der Afdeelingen iets breedvoeriger. zal worden medegedeeld, ik zeg zooveel mogelijk, omdat onderscheidene Afdeelingen omtrent dit punt zeer kort zijn. Steeds blijven de Verslagen der Afdeelingen, op enkele uitzonderingen na, vrij onvolledig, ik vertrouw dat de nieuwe vorm, die aan dezelve zal worden gegeven, er toe bij zal dragen om tot vollediger kennis te geraken van hetgeen ter bevordering van Landbouw en Veeteelt in Zeeland in den loop van één jaar is geschied.
DOOR Mr. C. VAN CITTERS,
Algemeen Voorzitter der Maatschappij.
---

A. ALGEMEEN GEDEELTE.
Over den toestand van den Landbouw en Veeteelt in Zeeland in 187t g 1. Landbouw— en cultuurstelsel. Door den verbeterden afvoer van het polderwater, zijn, in onderscheidene streken verschillende perceelen, vroeger gescheurd, nu eerst voor den landbouw geschikt geworden. De voortdurende stijging der veeprijzen is oorzaak dat men genoodzaakt is èf het scheuren van weigronden te matigen dsf _meerdere uitgestrektheid met voedergewassen te bezetten; het gevolg hiervan is, dat de verhouding tusschen bouw- en weiland eenige verandering heeft ondergaan. Overigens zijn geene merkbare veranderingen in stelsel of vruchtenopvolging te vermelden; men blijft aandringen op de verlenging van den pachttermijn, men meent dat, wanneer algemeen de verlenging van 7 tot 14 of 21 jaren in zwang zal zijn, zulks aanmerkelijke wijzigingen in cultuurstelsel zal ten gevolge hebben. Wij betwijfelen het of wel spoedig dergelijke toestand daar zal zijn, vooral omdat onderscheidene pachters geene verlenging wenschen; zij gaan uit van de redenering, dat mogelijk in 7 jaren de pachtprijzen kunnen dalen, zoo zij zich voor langeren termijn verbonden hadden, zouden ze meer moeten betalen; zij vergeten echter dat zij voor langeren pachttermijn meerdere vrijheid kunnen bedingen, waardoor zij vrij wat meer gebaat zullen zijn, dan door een, tot heden nog, denkbeeldige daling der pachtprijzen. Walcheren verwijst, wat de vruchtopvolging betreft, naar zijn vorig verslag; omtrent de wijze van ploegen meent men zoogenaamd platploegen de voorkeur verdient, doch dat het ploegen op akkers in vele gedeelten van Walcheren noodzakelijk is wegens de lage ligging der perceelen. De gunstige uitkomsten door het diepploegen verkregen, wekt meerderen tot navolging op; onderscheidene omstandigheden oefenen hierop invloed uit, zoo wordt door zeer ontwikkelde landbouwers de meening uitgesproken, dat tarwe gezaaid in boonen- of erwtenland , des te stijver groeit, naarmate de grond lichter is geploegd, de ervaring, door den oogst van dit jaar verkregen, bevestigde hen in die meening. Werd bij het braakstelsel de zomer benuttigd voor het zooveel mogelijk roeren van den grond, de verminderde toepassing van dit 14
stelsel maakt het verkrijgen van dezelfde resultaten doenlijk, voor wie in den herfst door diepploegen zijn gronden voor de atmospherische invloeden toegankelijk stelt. Op eene der meest volgens de eischen der wetenschap bebouwd wordende hofstede in deze Afdeeling, werd daardoor dan ook dit jaar het resultaat verkregen, dat de wintertarwe krachtig ontwikkeld, zwaar en lang van stroo, in weerwil van het natte saisoen , waardoor elders de tarwe werd neergeslagen, niet alleen overeind bleef, maar bij de uitkomst het bewijs leverde, dat de natte zomer minder ongunstigen invloed er op had uitgeoefend clan bij anderen merkbaar was. De ondergrondsploeg of grondwoeler is een van die werktuigen, welks waarde nog lang niet algemeen in Walcheren wordt erkend. Toch mag de verblijdende opmerking niet achterwege blijven, dat op de dit jaar door de Afdeeling gehouden tentoonstelling door een lid, een eenvoudig practisch landbouwer, zonder bij het programma gevraagd te zijn en alzoo niet tot het erlangen van bekrooning maar speciaal tot opwekking ter navolging, een ondergrondsploeg werd aangeboden. Meestal vergenoegt men zich den ondergrond bij zeer smalle strookjes boven te brengen en in plaats van door meerdere bewerking, eggen, wieden enz. het bovengebrachte en tot ontwikkeling gekomen onkruid tegen te gaan, legt men dikwijls de handen in den schoot en zegt dat het land er door vergiftigd wordt, de oogen sluitende voor de heerlijke resultaten, die de nijvere ondergrondsploeger er van verkrijgt. Omtrent de tarwesoorten is men het nog niet volkomen eens; er zijn er die zich steeds bij de oude Zeeuwsche wintertarwe houden, velen toch geven de voorkeur aan witte Engelsche wintertarwe en Essex, vooral omdat deze soort bij mislukking der najaarszaaijing, met bijna even goed gevolg, vroeg in het voorjaar kan worden overgezaaid; met de Zeeuwsche wintertarwe kan men dit niet doen, men moet dan zijn toevlucht nemen, wil men volstrekt buiten vreemde soorten blijven, tot de gewone Zeeuwsche zomertarwe, die steeds zeer wisselvallig is, en dan nog maar als ze vrij goed gelukt, een gering beschot oplevert. In Oostburg is een soort van platte boonen, herkomstig uit Napels, verbouwd; de opbrengst was veel ruimer dan die der gewone paardenboonen , doch de waarde ter markt was geringer, zoodat de geldelijke opbrengst niet hooger zijn zal. In de Afdeeling Heinkenszand zijn enkele proeven met karweizaad genomen; de uitslag is ons tot heden onbekend gebleven. Over het algemeen neemt de verbouw der mangelwortelen eenigzins toe; het schijnt dat het gebruik van moesmakers gunstig werkt, daar men 'inziet het voeder op die wijze bereid, betere resultaten oplevert. Suikerpenen worden steeds in massa verbouwd, het schijnt wel die cultuur zich nog steeds uitbreidt. Steeds hebben de verbouwers nog te kampen met de nemers, die de aflevering, meting enz. nog al bemoeijelijken. In de Afdeeling Heinkenszand werd deze zaak opzettelijk behandeld; men stelde zich de vraag, trekt de verbouwer wel genoegzaam de voordeden; hangt hij niet te zeer af van de fabriekanten ? Het gevolg dezer bespreking was, dat eene Commissie werd benoemd om te trachten de middelen te vinden in staat den verbouwer minder afhankelijk van den fabriekant te maken; als middel gaf men aan een minimum-prijs te bepalen, hetwelk de vraag deed ontstaan: zullen allen zich daaraan houden? Zal men het verstrekken van voorschotten hierdoor doen ophouden? Aan die Commissie werd nog opgedragen het ontwerpen van een contract, waarbij de belangen van den landbouwer beter verzekerd zullen zijn, dan bij de thans in zwang zijnde. § 2- Droogleggen van gronden. In Walcheren is het niet bekend dat er in den loop van het jaar gronden zijn drooggelegd. Het bestuur dier Afdeeling roemt steeds de deugdelijkheid dezer bewerking; zoodra maar de waterstand eenigzins dalende is, kan men niet de werkzaamheden aanvangen. In Tholen berekent men, dat lin 1872 ongeveer 100 hectares zijn gedraineerd; het is ons onbekend of aldaar het aaneengesloten stelsel wordt gevolgd. In Oostburg werd in de gemeente Sehoondijke voor het eerst meer op grooter schaal met aarden buizen gedraineerd, een perceel namelijk van ongeveer 4 hectares; dit werk schijnt door den pachter, niet door den eigenaar te zijn bekostigd. Door indijking kreeg de Afdeeling een grondaanwinst van ruim 80 hectares, het Nederlandsch gedeelte van het Zwin. Uit Schouwen deelt men mede, dat men vooral in Duiveland is voortgegaan met de dichting der greppels, na dezelve eerst met drains te hebben belegd. De moeijelijke verkrijgbaarheid der buizen is een voornaam beletsel voor meerdere uitbreiding; bij goede toepassing wordt dit stelsel zeer aanbevolen, I°. wordt gemiddeld 1/15 per hectare grond aangewonnen. 2°. geeft alzoo gelegenheid tot ruimer opbrengst en 3°. vernietigt de zoo lastige en zeer schadelijke kweek, terwijl bij niet te lage ligging der landen de werking niet anders dan goed kan zijn en de waterafvoer steeds onbelemmerd voortgaat. In Noord-Beveland zijn geene gronden droog gelegd; terwijl Kruiningen opgeeft 80 hectares. In de Afdeeling Heinkenszand gaat men in den Wilhelminapolder steeds voort onderscheidene blokken te draineeren, terwijl in de gemeente Heinkenszand een vrij aanzienlijk blok is afgewerkt. Bij de verdeeldheid van het grondbezit blijft het draineren nog al bezwaarlijk, slechts in enkele gevallen ligt eene genoegzame breedte aaneen, geschikt om verzekerd te zijn, dat de kosten gedekt zullen worden door genoegzame grondaanwinst. Voor nieuwere polders, die meestal in groote kavels verdeeld zijn, bestaat dit bezwaar niet. § 3. Boomgaarden.. Deze leverden dit jaar bijzonder weinig op; hetgeen er was werd tot zeer hooge prijzen verkocht. Vroeger waren er vooral op Zuid-Beveland uitgestrekte boomgaarden; door de steeds stijgende pachtprijzen der bouwgronden verdwenen ze van lieverlede even als de uitgestrekte bosschen met hakhout, die men vooral in het oostelijk gedeelte aantrof. Sedert de spoorverbinding begint men weder de aandacht op boomgaarden te vestigen, zoodat er weder onderscheidene, ook op Walcheren, zijn aangelegd, men verwacht van den uitvoer van boomvruchten goede uitkomsten; vooral was de hoop gevestigd op direct vervoer van Vlissingen naar Engeland en Amerika, die weer eenigzins is vervlogen door dat aan die ontworpen vaart door locale belangen de noodige ondersteuning is onthouden; dat dergelijke belangen steeds nog in het spel zijn, bleek dezer dagen nog uit het onthaal dat de wet op de daarstelling van een droog dok te Vlissingen bij de Eerste Kamer ten deel viel. § 4. Houtteelt. Bepaalt. zich tot de beplanting van (lijken en ommanteling van enkele weilanden met Olmen (Ypen) of met Canada's (gaauwgroot). In vroegere jaren waren vele landerijen mede beplant, maar sedert de stijging der pachtprijzen heeft men hiervan afgezien, overtuigd dat de opgroei der, hoornen niet gelijk was te stellen met den te bedingen prijs voor bloot land. De houtprijzen, vooral die der Canada's, zijn in de laatste jaren vrij wat gestegen, sedert men diel, is gaan bezigen voor duigen en loopplanken bij de groote werken. In de laatste jaren is de uitgestrektheid bezette hectares met hakhout zeer verminderd; vroeger was dit zeer gevraagd voor de zeewerken, thans heeft men de meerdere deugdelijkheid van het buitenlandsche rijs leeren kennen, waardoor de bosschen gaandeweg verdwenen. In de provincie zijn enkele boomkweekerijen aanwezig, die vrij goede winsten schijnen af te werpen. Vroeger werd alles uit Holland of België ingevoerd, dit is wel eenigzins veranderd; enkele kweekers voeren thans ook uit. § 5. Veestapel. Over het algemeen was de gezondheidstoestand van den veestapel vrij voldoende; wel deed zich vrij algemeen, vooral in sommige gedeelten der provincie mond en klaauwzeer voor, zoowel bij het rundvee als bij de schapen; het was echter van een goedaardig karakter. Vrij algemeen kan men zeggen dat de veestapel thans weder toeneemt; de verhouding van het aantal runderen tot het aantal bebouwde hectares was vroeger vrij geregeld twee per hectare; die verhouding werd door het overmatig scheuren der weilanden steeds ongunstiger; door de hoogere prijzen is men op uitbreiding van den veestapel bedacht, het wordt den eenvoudigsten landbouwer duidelijk dat, bij de tegenwoordige prijzen, het aankweeken van vee, zoo niet grootere zuivere opbrengst geeft, dan toch zeker geene mindere resultaten oplevert met minder arbeid , dan het bouwland. De kruising met Durhamras wordt door onderscheidenen nog steeds voorgestaan, er zijn er ook die willen, veredeling in eigen ras, zij meenen dit betere blijvender resultaten oplevert, In Hulst zagen wij hiervan een treffend voorbeeld; eenige runderen zijn daar aangevoerd en opgegeven als te behooren tot inlandseh ras, ze werden in die categorie geplaatst; toen het op keuring aankwam, meenden Keurmeesters dat hier eene vergissing had plaatst gehad door deze runderen onder de inlandsche te rangschikken; de inzender gaf hierop de verzekering, dat ze goed waren geplaatst, alleen door naauwlettend toezicht op de veredeling was hij zoover gekomen. Bij de varkens vindt men bijna het oude Zeeuwsche ras niet meer; algemeen geeft men de voorkeur aan het Engelsche gekruiste ras. Wat de schapen betreft, gaat de veredeling met Lincolnras geregeld voort, in vele streken hadden ze nog al van klauwzeer te lijden, het was echter vrij goedaardig en alzoo spoedig genezen. § 6. Meststoffen. Ik meen mij op dit punt te kunnen bepalen tot eene bloote verwijzing naar vorige verslagen. Vele soorten van Guano en andere Kunstmeststoffen worden steeds bij schitterende annonces aangeprezen, doch proeven hiermede genomen worden niet vermeld. Algemeen besteedt men meerdere zorg voor de mestmaking, terwijl ook minder verloren gaat dan vroeger. § 7. Nieuwe landbouwwerktuigen. In alle Afdeelingen worden gaandeweg verschillende werktuigen van nieuwe of verbeterde inrichting in gebruik genomen; het bepaalt zich wel meerendeels tot kleinere werktuigen, zoodat dorsch- en maaimachines nog niet algemeen zijn. De dorschmachines werden te Hulst weder met groote naauwkeurigheid beproefd. Uit het Verslag van Keurmeesters blijkt, onderscheidenen zeer volledig werkten, terwijl enkelen minder goed werk leverden; eene naauwkeurige inzage van de verslagen van Keurmeesters, uitgebracht zoo te Middelburg als te Hulst, is zeer belangrijk voor hen die zich een dorschwerktuig zouden willen aanschaffen. Zij zullen hierin zeer nuttige wenken vinden. In de Afdeeling Heinkenszand, in den Wilhelminapoldet; is in het najaar een stoomploeg aangekocht; daar de ploegtijd verstreken was, zijn toen geene proeven genomen; op de onlangs plaats gehad hebbende proefneming zal later worden teruggekomen, daar er nog slechts weing mede gewerkt is, en niet onder verschillende weersgesteldheid zonde het oordeel mogelijk verkeerd en eenzijdig zijn. § 8. Oogst van 1872. Vrij algemeen was de oogst zeer middelmatig; ten minste de klacht is vrij algemeen, het beschot zeer is tegengevallen. Om juiste opgaven te erlangen is zeer bezwaarlijk; er zijn er die steeds te laag opgeven, uit vrees dat de opgaven uitsluitend moeten strekken om de pachtprijzen of belastingen te regelen; neemt men nu tot grondslag de opgaven b. v. van den Wilhelmina-, Broeder- en Zusterof dergelijke polders, dan krijgt men voor het oudere land een te hoog cijfer; men is dus verplicht bij benadering hiermede te werk te gaan. In sommige streken wordt zeer over de kwaliteit der tarwe geklaagd, vooral door de bakkers; het schijnt vele partijen met de zoogenaamde Poppe zijn aangedaan, terwijl ze bovendien nog sterk geschoten is. De weide- en klavervelden leverden genoegzaam voeder op; de voorraad hooi is ruim en van goede kwaliteit. De opgave omtrent de gemiddelde opbrengst volgt hierachter als Bijlage A. § 9. Tienden. De Wet op den afkoop der tienden werkt gunstiger dan men zich wel had durven voorstellen, daar de bepalingen zeer onvolledig zijn en de wederkeerige belangen slechts zeer gebrekkig zijn geregeld. In Zuid- en Noord-Beveland zijn onderscheidene blokken afgekocht; in Noord-Beveland is de afkoop minder omslachtig, daar men meestal slechts met enkele personen te doen heeft; in Zuid-Beveland is de zaak veel ingewikkelder, vooral wanneer men in de zoogenaamde gemeene tienden komt. Bij voorbeeld: in de gemeente Heinkenszand zijn 45 afzonderlijke tiendblok,ken, behoorende tot de gemeene tienden; hierin zijn (25 hoofdbelanghebbenden, dus moet men om tot eene schikking te geraken, het met al die personen eens worden; vindt men nu algemeene medewerking, dan loopt de zaak spoedig af, maar er zijn er steeds, gelukkig niet in grooten getale, die steeds bezwaren opwerpen en zoo de zaak trachten op te houden. De moeijelijkheden die zich bij den afkoop voordoen, gelden vooral de weilanden die geschikt zijn om te worden gescheurd; moet men die laten varen, zulks komt velen onbillijk voor; hiervoor de volle waarde te berekenen, is even onbillijk; het is in de eerste plaats het domeinbestuur dat den afkoop in dit opzicht nog al belemmert; het is te wenschen dat eene rechterlijke beslissing spoedig deze zaak zal regelen.
---

