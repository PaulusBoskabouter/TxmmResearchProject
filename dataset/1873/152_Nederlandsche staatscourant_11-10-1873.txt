NEDERLANDEN. 's GRAVENHAGE, den 10den October 1873. (Staatsblad no. 135.) BESLUIT van den 3den October 1873, houdende bepalingen betreffende visitatie, aangifte en vervoer van rundvee en het schorsen van markten en openbare verkoopingen van rundvee, een en ander tot beteugeling der longziekte onder het rundvee.
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Overwegende , dat het tot beteugeling der longziekte onder het rundvee noodzakelijk is bepalingen vast te stellen, betreffende visitatie, aangifte en vervoer van rundvee en het schorsen van markten en openbare verkoopingen van rundvee; Gezien art. 15 der wet van 20 Jnlij 1870 ( Staatsblad n°. 131); Op de voordragt van Onzen Minister van Binnenlandsche Zaken t van 13 September 1873, n°. 217, 9de afdeeling; Den Raad van State gehoord (advies van 23 September 1873, n°. 14); Gelet op het nader rapport van Onzen voornoemden Minister van 30 September 1873, litt. E, 9de afdeeling; Hébben besloten en besluiten : Artikel 1. Het is verboden rundvee te vervoeren uit of naar de gemeenten of gedeelten van gemeenten , door Onzen Minister van Binnenlandsche Zaken aangewezen. Deze aanwijzing wordt door plaatsing in de Staatscourant ter algemeene kennis gebragt. In bijzondere gevallen kan de burgemeester vergunning verleenen tot dat vervoer, na daarover den districtsveearts te hebben gehoord en onder de door dezen noodzakelijk geachte voorwaarden. Artikel 2. Het houden van markten en openbare verkoopingen van rundvee, voor zoover door gemeente-verordeningen vrijgelaten, is verboden in gemeenten , waarvan de aanwijzing door Onzen Minister van Binnenlandsche Zaken door plaatsing in de Staatscourant ter algemeene kennis zal worden gebragt. Openbare verkoopiug van rundvee van denzelfden eigenaar of behoorende tot de nalatenschap van een overledene blijft steeds geoorloofd. Artikel 3. In de in art. 1 bedoelde gemeenten of gedeelten van gemeenten wordt door opzigters al het rundvee opgeschreven. Deze opzigters worden benoemd en ontslagen door Onzen Minister van Binnenlandsche Zaken. Bij de aanvaarding hunner bediening leggen de opzigters in handen van den burgemeester der gemeente, die hun als standplaats is aangewezen , den volgenden eed of belofte af: » Ik zweer (beloof) dat ik de verpligtingen , verbonden aan de betrekking van opzigter van het rundvee, naar behooren vervullen zal. Zoo waarlijk helpe mij God Almagtig!" ( i) Dit beloof ik".) Artikel 4. Op de van hot rundvee van eiken eigenaar afzonderlijk door de opzigters in duplo op te maken lijsten wordt dat vee genummerd en beschreven. De lijsten worden door de eigenaars of, bij ontstentenis van dezen, door de houders o' hoeders van het vee voor gezien geteekend; één exemplaar wordt aan den burgemeester toegezonden. Artikel 5. Van elke verandering in het op de lijst aangeteekende getal van het rundvee door geboorte, overlijden , slagting of verplaatsing binnen de gemeente of het deel daarvan, volgens art. 1 aangewezen , geeft de eigenaar, houder of hoeder binnen 24 uren kennis aan den burgemeester, die daarvan aanteekening houdt op het bij hem berustend exemplaar der lijst. Artikel 6. Onmiddellijk en uiterlijk binnen twaalf uren na het overlijden of na de slagting van een stuk rundvee geeft de eigenaar , houder of hoeder daarvan kennis aan den opzigter, die het gestorven of geslagte dier binnen vier en twintig uren na de aangifte moet visiteren. Zoolang deze visitatie niet heeft plaats gehad, is het verboden de longen los te maken of eenig deel van het stuk vee te vervoeren. Artikel 7. De opzigters zijn gehouden al het rundvee, vermeld op de door hen opgemaakte lijsten, ten minste eenmaal 's weeks te visiteren en met de lijaten te vergelijken. Veranderingen , in art. 5 vermeld , worden onverwijld op de lijsten aangoteekend en door de eigenaars , houders of hoeders voor gezien geteekend. Vermoeden de opzigters bij deze visitatie of bij die in art. 6 vermeld , dat een stuk rundvee aan longziekte lijdt of geleden heeft , of ontdekken zij ongewettigde verandering in de getalsterkte , zoo geven zij in het eerste geval daarvan onverwijld kennis aan den burgemeester, die handelt a's in de wet van 20 Julij 1870 (Staatsblad n°. 131) is voorgeschreven , en in het laatste geval inaken zij op hunnen ambtseed procesverbaal op van de overtreding. Artikel 8. Ons tegenwoordig besluit treedt in werking op den vijfden dag na de afkondiging in het Staatsblad en in de Staatscourant.
Onze Minister van Binnenlandsche Zaken is belast met de uitvoering van dit besluit, dat in het Staatsblad en gelijktijdig in de Staatscourant zal worden geplaatst, en waarvan afschrift zal worden gezonden aan den Raad van State. 's Gravenhage, den 3den October 1873. De Minister van Binnenlandsche Zaken, Geertsema. WILLEM. Uitgegeven den elfden October 1873. De Minister van Justitie, de Vries. MINISTERIE VA N MARINE.. Bij beschikking van den Minister van Marine van den 7den dezer, n°. 39 , is aan den bootsman in het vaste corps dek- en onder-ofïïcieren J. van der Linden toegekend de grouden medaille ter geheele grootte, voor vijftig jaren eerlijke en trouwe militaire dienst.
---

BUITENLANDSCHE BERIGTEN. FRANKRIJK.
De in ons vorig nummer medegedeelde redevoering van den minister de Broglie wordt door het Journal des Oébats in de volgende woorden besproken : » Wij hebben deze redevoering zonder vooroordeel gelezen en opgevat, elk woord uitleggende in deszelfs ware beteekenis, en zonder tusschen de regels door te willen lezen. Wij maken er uit op dat de president van den ministerraad eenen stap vooruit heeft willen doen naar de restauratie; zijne woorden komen ons voor niet veel te verschillen van de verklaringen , voorkomende in den brief van den graaf van Chambord aan den heer de Rodez-Benavent. Maar hebben wij ons bedrogen ? hebben wij wèl gelezen ? Is de president van den ministerraad tot de plannen der regter zijde toegetreden als een bondgenoot, welke ten dienste der restauratie de hulptroepen aanvoert eener krachtige en officiele ondersteuning? of wel wenschte hij zijne voorwaarden van toetreding te doen kennen ? Wij zouden geneigd zijn om op deze laatste vraag een bevestigend antwoord te geven. De legitimistische dagbladen schijnen meer ontsticht dan verblijd over deze onverwachte inmenging. Zij konden wel niet anders doen dan de verklaringen van den minister prijzen, maar hunne loftuitingen waren koel en er straalde cenige verlegenheid en zelfs wantrouwen in door. De legitimistische partij wil wel dat men zich bij haar aansluite, maar zij verlangt niet dat men haar het hecht uit de handen neemt; zij is bevreesd leiders en meesters te vinden onder hen welken zij alleen als medewerkers verlangt. Hieruit vloeit dit zeer merkbare misnoegen voort, hetwelk wij meenen te moeten aanwijzen, zonder er echter daarom te veel waarde aan te hechten. »De zaken der restauratie schijnen dan ook op dit oogenblik een moeijelijken en duisteren tijd te beleven. Is men op een bezwaar gestuit? of hebben wij alleen te doen met een oogenblik van opzettelijken stilstand of, gelijk wij hebben hooren beweren zonder daaraan echter veel geloof te slaan, met eene soort van streek berekend om de publieke opinie op een dwaalspoor te brengen tot op den dag waarop men haar zou kunnen verrassen en, gelijk men hoopt, medeslepen door de aankondiging eener onverwachte concessie ? Dit is zeker dat de oplossing op het oogenblik verder verwijderd raakt, in plaats van nader bij te komen. De quaestie van de vlag schijnt in te slapen; I,'Union heeft zich hier reeds tot uitstel geneigd verklaard en den wensch te kennen gegeven dat men al vast beginnen zou met de monarchie af te kondigen en den Koning terug te roepen , in de overtuiging dat daarna alle bestaande moeijelijkheden wel van zelve tot eene oplossing zullen komen Dus zou men na zoo vele en zoo moeijelyke onderhandelingen eenvoudig tot het punt van uitgang moeten terug keeren, en van Frankrijk eenvoudig eene daad van geloof en vertrouwen verlangen. Maar in dit verlangen heeft zelfs het regter centrum nooit berust. Het heeft alijd den zeer regtmatigen eisch gesteld om namens de natie zekere voorwaarden te stellen, ten einde het verwijt te ontgaan van de natie voor goed en onvoorwaardelijk te hebben overgeleverd. De legitimistische partij wil in de eerste plaats het legitime koningschap; is deze wensch vervuld dan zal zij er in toestemmen dat het constitutionele stelsel wordt aangenomen. De Orleanistische partij wil wel medewerken tot de vestiging van het legitime koningschap, maar eerst moet zij voldaan zijn op het punt van het constitutionele stelsel en van de driekleurige vlag. In deze verschillen over den aard van het koningschap ligt eene quaestie van voorrang, welker gewigt men niet ontkennen zal. Zoo de voorstanders der restauratie dezen knoop niet weten door te hakken zal al hun arbeid vruchteloos zijn en zullen hunne plannen mislukken. De verstandige lieden van het regter centrum zien in hunne berekeningen de mogelijkheid eener mislukking niet voorbij , en zien reeds naar eenen uitweg om." — In de Parysche dagbladen wordt het volgende verslag gevo.iden
van de op Woensdag gehouden vergadering der leden van do republikeinsche Unie. » In de bijeenkomst, welke door dertig leden werd bijgewoond, werden door de op den vorigen dag uit de departementen teruggekomen afgevaardigden verslagen uitgebragt , welke alle overeenstemden ten aanzien van den kraehtigen tegenzin , welken de bevolking alom uitte tegen de knoeijerijen en complotten der koningsgezinden. Men kan zeggen dat de natie verontwaardigd is over de intrige en kuiperijen der fusionisten. Gelukkig wordt deze verontwaardiging getemperd door de veelvuldige verklaringen van de voorstanders der republiek en vooral door die van den heer Thiors, zoo dat men verwacht dat de geest van orde, eendrajten waakzaamheid de overhand zullen behouden. H De vergadering hseft verder kennis genomen vaD de verschillende stukken betrekkelijk de in den laatsten tijd tegen de pers genomen maatregelen van onderdrukking en vervolging, en aan den heer Crémieux opgedragen daarover een regtskundig verslag uit te brengen. Verder is er besloten dat er op den 26sten October eene nieuwe bijeenkomst zal worden gehouden, tot welker bijwoning alle leden deipartij zullen worden opgeroepen. In die vergadering zal worden overgegaan tot het benoemen eener commissie welke met de andere partijen van de linker zijde in overleg zal treden nopens eene gemeenschappelijk te volgen gedragslijn , ten einde alle repubhkeinsche krachten tegen hare bestrijders te vereenigen en aldus niet alleen de republiek, maar alle regten . de burgerlijke, staatkundige en godsdienstige vrijheden van Frankrijk te redden." ENGELAND. Te Bath, waar de liberale partij bij de beide laatste verkiezingen nederlagen geleden had , v ofschoon vroeger aldaar voortdurend liberale vertegenwoordigers verkozen waren, is jongstleden Woensdag de dooiden dood van den nog overgebleven liberalen afgevaardigde ontstane vacature aangevuld door de benoeming van een lid der liberale partij. Op den verkozene waren 2210 en op den conservativen candidaat 2071 stemmen uitgebragt. Deze uitslag der verkiezing was eene groote verrassing voor de liberale partij te Bath, welke niet verwachtte dat haar candidaat de overwinning zou behalen. Gelijk de conservative partij eene grooto waarde hechtte aan den uitslag der beide vorige verkiezingen te Bath en daarin een bewijs zag eener algemeene reactie tegen het liberale regeringsbeleid, wordt nu wederkeerig de stemming van Woensdag door de liberale partij aangemerkt als een bewijs dat de kiezers van die stad , na eene korte afdwaling, weder op den vroeger met zoo veel vastberadenheid gevolgden weg van het liberalismus zijn terug gekeerd. De Times en het Daily News schrijven den uitslag hoofdzakelijk toe aan den in ons jongste nummer vermelden brief van den heer Di=raeli, in welks heftige en overdreven taal zij eene groote onhandigheid meenen te zien , welke den schrijver zeiven en zijne party in stede van hunne tegenstanders getroffen heeft. De Times voert daarenboven aan dat deze verkiezing van Bath met het volste regt als eene beslissing tusschen twee partijen aan te merken is , omdat de beide candidaten zeer gematigde mannen waren , de liberale candidaat niet vrij was van conservative neigingen en de conservative van liberale sympathien, en derhalve beiden even goed de gematigde politiek van de ingezetenen van Bath in het parlement zonden vertegenwoordigd en verdedigd hebben. Koos men dus den liberalen candidaat boven den in beginselen weinig van hem verschillenden conservativen. dan deed men dit, volgens de Times , alleen om te toonen dat men niet ontrouw was geworden aan de liberale vlag, en een protest aan te teekenen tegen den brief van den heer Disraeli, waarin Bath als een voor goed tot het c.onservatismus bekeerd kiesdistrict aangemerkt werd. DUITSCHLAND. De lialfofficiele Provinzial-Correspondenz zegt aangaande de als kort ophanden zijnde aangekondigde ontbinding van het Huis van Afgevaardigden des Pruissischen Landdags: n Het tegenwoordige Huis van Afgevaardigden is den 14den December 1870 voorde eerste maal bijeengekomen; het driejarig tijdvak, waarvoor het gekozen is, loopt mitsdien den 14den December dezes jaars ten einde. » De bijeenroeping van den Landdag zal intusschen in den loop der maand November moetan geschieden, deels om de begrooting voor 1874 bij tijds te kunnen behandelen en vaststellen, deels om de meest dringende werkzaamheden des Landdags vóór de noodzakelijke zitting des Rijksdags te kunnen afdoen. De Landdag zal daarom eenigen tijd voor den ai loop van het mandaat van het tegenwoordige Huis van Afgevaardigden samengeroepen moeten worden. Die zitting zou echter kort na baar begin weder moeten worden afgebroken , indien noghet tegenwoordige Huis van Afgevaardigden bijeen geroepen en eerst na den afloop van deszelfs mandaat een nieuw Huis verkozen moest worden. » Het algemeen belang brengt dus mede dat de nieuwe verkiezingen reeds voor het begin der nieuwe zitting plaats hebben. De regering zal tot dat einde gebruik maken van de volgens artikel 51 der grondwet aan den Koning toekomonde bevoegdheid om het Huis van Afgevaardigden voor den afloop van het driejarig tijdvak te ontbinden. » Een Koninklijk besluit zal onverwijld de ontbinding van het Huis van Afgevaardigden verkondigen , waarop de noodige beschikkingen om terstond nieuwe verkiezingen te doen plaats hebben onmiddellijk zullen volgen. Naar het zich laat aanzien zullen de verkiezingen der kiezers den 28sten October, en die der afgevaardigden den 4den November plaats hebben, zoodat de bijeenroeping des Landdags nog in de eerste helft, der maand November zal kunnen geschieden." — In de officiouse Norddeulsche AUgemeine Zeitmg van heden leest men het volgende: » Naar wij vernemen heeft de hertog van Aumale aan de Duitsche regering den wensch te kennen gegeven om Metz en de slagvelden in deszelfs omstreken te bezoeken. Indien het den hertog alleen te doen ware geweest om die historisch geworden oorden incognito in oogenschouw te nemen, dan had hij zich eenvoudig derwaarts kunnen begeven. Uit het vragen eener vergunning kan echter het oogmerk eener mise en scène opgemaakt worden. Ofschoon men nu dezerzijds daaromtrent onverschillig genoeg is, kon het toch niet wenschelijk geacht worden, dat aan onvoorzigtige lieden eene gelegenheid wierd gegeven om zich te compromitteren Daar bovendien de hertog minder dan andere menschen met tact begaafd is, zou juist hij al ligt in het geval gekomen zijn om anderen in collisie met de wetten te brengen."
— Volgens eene mededeeling in den Pruissischen Staats-Anzeiger i s in het jaar 1872 voor de verbetering van het vaarwater van den Rhijn , voor het onderhoud en verbetering der jaagpaden, voor het herstel der schade aan de oevers door hoogen waterstand aangerigt enz. door de Rhijnoeverstaten eene som van 8,182,129 francs uitgegeven, en wel door Baden 1,181,043 fr.; door Elsas-Lotharingen 1,489,347 fr.; door Beyeren 442,480 fr.; door Hessen 130,433 fr.; door Pruissen I 258,406 fr. en door Nederland 3,730,420 francs. Hoewel de hooge waterstand in 1872 weinig bevorderlijk voor de werkzaamheden was, zijn zij toch overal met ijver voortgezet, zoodat er wederom eene aanmerkelijke verbetering van het vaarwater heeft plaats gehad. SPANJE. Uit verschillende telegraphische berigten, alle den 7den October gedagteekend , blijkt aangaande de positie der Carlisten het volgende: » To Santa-Barbara tegenover Puente de la Reyna, een in het midden van Navarra, tusschen Pampeluna en Estella aan de Arva gelegen stadje , hadden de Carlisten eene sterke stelling ingenomen, waarin zij zich echter niet konden handhaven tegen de regeringstroepen onder den generaal Moriones. Hiervan is uit Madrid reeds een officieel berigt ontvangen , hetwelk door eene depêche uit Bayonne aan do Parysche dagbladen bevestigd wordt. Blijkons het rapport van den generaal Moriones zouden de regeringstroepen in dit gevecht aan dooden 4 officieren en 16 manschappen en aan gekwetsten 25 officieren en 176 manschappen verloren hebben , terwijl de verliezen der Carlisten volgens hem zouden bedragen hebben omstreeks 100 gesneuvelden , 500 gekwetsten en 36 gevangenen. Onder de gesneuvelden telden de Carlisten eenen hunner generaals ; bij hunnen aftogt lieten zij vele wapenen achter, welke den generaal Moriones in handen vielen. Uit Guipuzcoa wordt daarentegen over Hendaye gemeld dat er den zevenden een gevecht was geleverd tusschen den generaal Lorna, welke aanrukte om Oyarzun van levensmiddelen te voorzien en de in den omtrek aanwezige oiagt der Carlisten; het gevecht, hetwelk tot het vallen van den avond duurde was geëindigd met den terugtogt van den generaal zonder dat zijn doel bereikt was. In de provincie Gerona hadden de Carlisten, op 1200 man met 250 paarden geschat, onder Saballs het hoofd gestooten voor la Iunquera; zij waren in eene onbekende rigting met achterlating van vier (volgens andere berigten van acht) dooden afgetrokken. Om een tweeden aanval op het stadje te kunnen afslaan zou een gedeelte van het garnizoen van Gerona naar la Iunquera verlegd worden. TELEGRAPHISCHE BERIGTEN. Londen, 10 October. De hoer Hammond, ondersecretaris van buitenlandsche zaken, heeft na vijftigjarigen dienst zijn ontslag genomen. Sir Samuel Baker en zijne echtgenoote zijn hier aangekomen. Parys. 9 October. In de zitting der permanente commissie zijn heden geene zaken van bijzonder belang behandeld. De heer Journault vroeg van den minister van marine inlichtingen omtrent de afzetting der ambtenaren bij het arsenaal te Lorient die aan eene burgerlijke begrafenis hadden deelgenomen. De minister antwoordde dat hij alle politieke demonstratien verboden had De burgerlijke begrafenis te Lorient was vooraf aangekondigd, en de bedoelde ambtenaren hadden daaraan deelgenomen , in weerwil van het uitdrukkelijke verbod der overheid. De heer de Mahy beklaagde zich over de gestrenge maatregelen tegen de republikeinsche dagbladen; over de onderdrukking van het dagblad le Suffrage Universel en over het verbod om le Siècle op de straat to verkoopen. De minister de Broglie verklaarde dat het gouvernement binnen de grenzen zijner bevoegdheid gehandeld had en van al zijne handelingen rekenschap aan de Nationale Vergadering zou geven. De minister van binnenlandsche zaken voegde er bij dat de regering door den tegen le Siècle genomen maatregel de dagbladen had willen waarschuwen tegen het openbaar maken der rede van den heer Gambetta. Parys, 9 October. Lord Howden, gewezen Britsch gezant te Madrid, is heden morgen te Bayonne overleden. Het gerucht dat Garibaldi zich te Parys zou bevinden wordt tegengesproken. Parys , 10 October. Le Rappel berigt dat vier leden van de commissie der rogter zijde gisteren naar Brussel vertrokken zijn, alwaar de graaf van Chambord gelijktijdig met hen zou aankomen. Volgens hetzelfde blad zal eerstdaags eene brochure van den heer Gre'vy, voormalig president der Nationale Vergadering, verschijnen onder den titel Un Gouvernement nécessaire. Berlyn , 9 October. Bij eene circulaire van heden heeft de heer von Bülow aan de leden van het hier gevestigde corps diplomatique kennis gegeven van zijne benoeming tot staatssecretaris van het departement van buitenlandsche zaken met den rang van staatsminister. G enève, 9 October. Eene volksvergadering van 800 liberale katholieken heeft gisteren avond voor de drie vacante pastoorsplaatsen den pater Hyacinthe, den kanunnik Hurstault en den abbé Chavard onder luide toejuichingen tot pastoors verkozen. Tevens had de verkiezing der leden van den parochialen raad plaats. Bij de beraadslagingen heerschte eene volmaakte orde. Rome, 8 October. De Italië verklaart het gerucht van eene ministeriele krisis voor geheel ongegrond. De prins en prinses Karei van Pruissen en de kroonprins Humbert hebben heden de hertogin van Genua in Stresa bezocht. De minister van openbare werken heeft de prefecten uitgenoodigd om overal den aanleg van buurtwegen te bevordoren, ten einde daardoor aan do plattelandsbevolking bij den naderenden winter de middelen te verschaffen om in hun onderhoud te voorzien, hetgeen vooral wegens den ongunstigen uitslag van den oogst noodzakelijk wordt geacht. De Osservatore Romano wederspreekt het berigt dat het Vaticaan nota's aan Oostenrijk en Frankrijk zou gezonden hebben ter zake van de volksdemonstratien welke op 20 September, den verjaardag der inneming van Rome, hebben plaats gehad. Rome, 9 October. Het berigt, dat het Italiaansche gouvernement
gene diplomatieke circulaire betreffende de jongste reis des Konings zoude afzenden, wordt tegengesproken. B ayonne , 9 October. In een rapport van 6 dezer berigt het Carlistische opperhoofd Ollo dat hij op de troepen van den generaal Moriones eene groote overwinning behaald en hen genoodzaakt heeft om in verwarring te vlugten en in Puenta de la Reyna eene schuilplaats te zoeken.
---

