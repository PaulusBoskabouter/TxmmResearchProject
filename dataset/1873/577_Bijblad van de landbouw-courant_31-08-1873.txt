OVER DE BEWERKING VAN DEN GROND DOOR STOOMKRACHT EN DE TCEPASSING DAARVAN IN DE PROVINCIE ZEELAND,
In de Landbouw-Courant van 22 Mei jl. wordt met een enkel woord gezegd, dat onlangs in den Wilhelminapolder stoom-landbouwwerktuigen in werking zijn gebracht, die zeer voldoen. Ik kan daaromtrent de volgende bijzonderheden mededeelen.
Reeds in het jaar 1861 was het stoomploegen in Engeland op vele boerderijen ingevoerd, en ik trachtte toen reeds mij daarmede in dat land bekend te maken. Ofschoon de uitkomsten van mijn onderzoek zeer bevredigend waren, zooals ik in een uitgewerkt verslag aan de toen nog bestaande Koninklijke Landbouw-vereeniging heb aangetoond, en ofschoon vele vreemde landbouwers die den Wilhelminapolder sedert bezochten, verwonderd waren, dat het stoomploegen op een zoo groot landgoed nog niet werd toegepast, heb ik mij echter in eene zoo belangrijke zaak niet willen overhaasten, wel overtuigd dat er nog veel verbeterd zou worden. Sedert zijn vele jaren verloopen. In dien tijd, zes jaren later, is er van wege de Algemeene Engelsche Landbouw-Maatschappij een zeer grondig onderzoek naar de stoomcultuur ingesteld. Deze Maatschappij benoemde daartoe drie verschillende Commissies, uit de bekwaamste landbouwers en technici bestaande, die niet minder dan 135 boerderijen bezochten. Op bijna al deze boerderijen vonden zij, door de toepassing der stoomcultuur, voordeelige uitkomsten, terwijl het getal der werkpaarden op vele van deze laudhoeven met 10 tot 25 stuks verminderd was.
door G. J. VAN DEN BOSCH.
Zeer breedvoerige rapporten omtrent dit onderzoek zijn in „the Journal of the Royal agricultural Society of England" van 1867 te vinden.
Zeker is door dit onderzoek de stoomcultuur nog meer in alle bijzonderheden in Engeland bekend geworden en aangemoedigd. b De bewerkinc, b van den grond door stoomkracht heeft dan ook sedert dien tijd in Engeland het burgerrecht verkregen, en de stoomploegtoestellen zijn sedert in onderdeelen nog veel verbeterd. Er zijn ook talrijke Maatschappijen ontstaan, die met deze toestellen op de verschillende boerderijen op loon werken, en voortdurend heeft men van deze wijze van grondbewerking de meest voldoende resultaten en groot voordeel. Steller dezes overtuigde zich daarvan, toen hij in Juli jl. wederom in Engeland rondreisde om den tegenwoordigen stand der stoomcultuur aldaar te onderzoeken. Ik vond bij dit onderzoek de volgende stelsels voornamelijk in toepassing gebracht: 10. het round-about stelsel, en 2°. het direct werkend stelsel, hetwelk zich verdeelt in: a. het single system, waarbij ééne locomobile, en 6. het double system, waarbij twee locomobilen gebruikt word en. Het round-about stelsel is het meest geschikt voor kleinere boerderijen en de beide anderen voor grootere landhoeven. Bij het round-about stelsel blijft het stoomwerktuig van 16
8 paardenkrachteu, of meer, op ééne zijde van het veld staan, van waar het, zonder verandering van standplaats, den ploegtoestel, het gausche veld , door een langs de vier zijden van het land gespannen metalen draad, kan doen bewerken.
Eene vernuftige wijziging van dit stelsel is door FISKEN daargesteld, wiens toestel ik bij CARDIFF in het zuidelijke Wales, bij gelegenheid der groote jaarlijksche tentoonstelling van de koninklijke engelsche landbouw-maatschappij aldaar, in werking zag. Hij spant een hennepkabel, „manilla rope", langs de vier zijden van het veld, meer dan 1 meter boven den grond. Deze hennepkabel wordt door een stoomwerktuig, dat zijn standplaats niet verandert, met een spoed van 35 engelsche mijlen per uur voortgedreven, terwijl die kabel afwisselend twee windassen in beweging brengt, die tegenover elkander geplaatst zijn en die door af- en opwinding van een stalen kabel het ploegwerktuig beurtelings naar zich toetrekken. De windassen winden zich daarbij telkens aan een anker vooruit, al naarmate het werk vordert. Bij deze wijze van stoomcultuur kan men elke locomobile van 8 paardenkrachten en meer, zonder verdere verandering dan een gleuf in het vliegwiel, gebruiken, en men heeft veel minder metalen draad dan bij het oude round-about stelsel noodig. Een nadeel is echter de waarschijnlijk snelle slijting van den hennepkabel, en voorts het warm worden en de slijting van de metalen beddingen der schijven waarover die kabel loopt, welke schijven niet minder dan 100(1 omwentelingen per minuut maken. Bij het direct werkende single system staat de locomobile, gewoonlijk van 12 of 14 paardenkrachten, op het ééne eind, en een windas daar tegenover op het andere eind van het land, waartusschen liet werktuig, door een, rond één of twee trommels onder de locomobile en rond den windas loopenden draad, heen en weder wordt bewogen. Op het werktuig of op den ploegtoestel zijn daarbij twee schijven of trommels aangebracht, op welke de laatste gedeelten van den metalen draad opgewonden zijn. Dit stelsel eischt een metalen kabel, dubbel zoo lang als de lengte van de ploegvoor bedraagt, en dus merkelijk minder dan bij het oude round-about stelsel. Bij het werk rukken voorts de locomile en de windas telkens vooruit, en wel in verhouding tot de breedte van den ploegtoestel. Ofschoon eenvoudiger dan het vorige, is ook dit stelsel niet zonder bezwaren, voornamelijk daarin bestaande, dat de verplaatsing en weder opstelling van den zwaren windas, van ploegtoestel en draad, eenigen tijd en hulp van paarden en knechts vereischt.
Ik zag thans het meest het double system in werking, eene methode van stoomploegen die in 1861 nog onbekend was. Bij dit stelsel gebruikt men twee zichzelve voortbewegende locomobilen of straatlocomotieven, waarvan er één op elk eind des lands gesteld wordt, en welke locomobilen het werktuig, zijnde een ploegtoestel, een extirpator of hakploeg, of eene egge, enz. door opwinding van een stalen kabel beurtelings naar zich toetrekken. Hierbij is altijd slechts een kabel zoo lang als de ploegvoor over het land gespannen, terwijl het beurtelings op- en afwinden van den draad op trommen geschiedt, die onder aan de stoomwerktuigen bevestigd zijn. Men heeft hierbij geen „rope porters" of kabeldragers noodig, zijnde kleine toestellen om den naslependert draad van den grond op te heffen en waartoe altijd minstens twee jongens noodig zijn om deze rope porters telkens voor den ploegtoestel weg te nemen en achter denzelven weder aan te leggen. In ongunstige omstandigheden kunnen voorts de beide locomotieven elkander helpen. Het grootste voordeel bij dit stelsel is echter: ten eerste. De groote eenvoud, daar men hierbij zoo als reeds gezegd geen kabeldragers, maar ook geen windassen, geen ankers, etc. en daardoor minder personeel dan bij de andere wijzen van stoomcultuur noodig heeft; en ten tweede. De zeer gemakkelijke verplaatsing van het eene veld naar het andere, die weinig tijd en hoegenaamd geen hulp van paarden en menschen vereischt, daar de stoomwerktuigen alles met zich voeren, en waardoor men gemiddeld per dag veel meer land kan bewerken, dan bij eenig ander stelsel. Elke zaak heeft evenwel hare keerzijde; zoo ook hier. Bij de andere stelsels van stoomcultuur heeft men toch altijd slechts ééne locomobile noodig, hetwelk de kosten van aankoop vermindert. Ook heeft men, met twee locomobilen werkende, méér steenkolen noodig, echter veel minder dan liet dubbele, wanneer men met ééne locomobile van gelijke grootte aan den gang is. De groote voordeelen die echter aan dit double system zijn verbonden, overtreffen bij groote landgoederen verre de nadeelen, in vergelijking tot de andere wijzen van stoomcultuur. De meeste groote boerderijen die ik bezocht, hadden dan ook dit stelsel aangenomen en bij de Maatschappijen die stoomtoestellen verhuren, is liet thans bijna algemeen in zwang. In Duitschland, waar reeds meer dan 30 toestellen in werking zijn, kent men bijna geen andere wijze van stoomcultuur dan 41eze.
Verschillende Engelsche landbouwers die volgens het single system stoomploegden, hebben zich zelfs in den laatsten tijd de geldelijke opoffering getroost om dit voor het double system te verwisselen, ofschoon hunne toestellen nog lang niet versleten waren, en dit laatste vooral is wel een sterk sprekend bewijs van de groote voordeelen aan deze wijze van stoomcultuur verbonden. Terwijl nu de stoomcultuur in Engeland zoo algemeen geworden is, en terwijl eene langd ure ondervinding het proefhoudende en het uitnemende van deze wijze van grondbewerking genoegzaam heeft aangetoond, terwijl deze stoomcultuur als eene groote verbetering in het landbouwbedrijf wordt beschouwd, was het wel eene vraag die overweging verdiende, of het voorbeeld van Engeland ook in dezen niet in den Wilhelminapolder moest nagevolgd worden. Bij deze overweging bleek het mij uit vergelijkende berekeningen, dat het stoomploegen volgens de verschillende stelsels wel niet zoo zeer dadelijk goedkooper is dan paard enploegwerk; wanneer men echter in aanmerking neemt, dat men in Engeland 11 á 15 shilling per acre voor paarden-ploegwerk berekent en gaarne 20 á 22 shillling per acre voor het stoomploegen aan verhuurders van die toestellen betaalt, dan kan het niet dadelijk goedkooper werken, geen bezwaar opleveren. Inderdaad is de invoering van de stoomcultuur dan ook geen uitsluitend geldelijke kwestie. Groot zijn toch de voordeelen aan deze wijze van grondbewerking verbonden. De stoomploeg toch werkt sneller en beter dan dit door paarden mogelijk is; beter bovenal door het niet meer vast trappen van den grond, hetgeen vooral in een nat jaargetijde, in het najaar, een groot voordeel voor het land is. Met de grootere stoomploegtoestellen heeft men ook het krachtige middel in handen om desverkiezende tot groote, vroeger onbereikbare diepte te ploegen, en om het land des zomers om te breken, al mocht het bij langdurige droogte zoo hard zijn, dat het met paarden ondoenlijk is om het goed te bewerken. Voorts is het stoompaard onvermoeid. Wanneer wij een toestel bezitten, die geen rust noodig heeft en die gedurende het werk gevoed kan worden, dan kan de werkdag belangrijk verlengd worden; en wanneer de tijd kort en het weder ongunstig is om den akker behoorlijk te kunnen bewerken, bijvoorbeeld na den oogst en v66r den tijd van bezaaiing met wintergranen, dan is het voordeel van meerder spoed en korter tijd, het voordeel van bij tijds klaar te zijn, niet hoog genoeg te waardeeren. Indien het werk bij paarden langen tijd duurt, wordt het daardoor dikwijls bij invallenden regen als andersints te laat.
Bij het stoomploegen, althans bij het double system., heeft men slechts een personeel van 3 personen noodig, en men heeft daardoor minder te doen met allerlei knechts en arbeiders. Men kan voorts de traction engines of de straatlocomotieven, die men bij de grootere stoomploegtoestellen gebruikt , ook aanwenden om zware lasten van de velden te halen, hetgeen vooral in het najaar na langdurigen regen van veel belang kan worden. Door FOWLER, een der fabrikanten van toestellen voor de stoomcultuur, worden voor dat doel wagens gemaakt, die 4000 á 6000 kilo kunnen laden, terwijl een van deze stoomwerktuigen minstens eene lading van 20.000 kilo kan trekken. Eindelijk heeft men bij de stoomcultuur geenerlei ongesteldheden, iekte en sterfgevallen, zooals bij paarden te vreezen. Uit hoofde van deze overwegingen, werd in het vorige jaar besloten, om voor den Wilhelminapolder de stoomploegwerktuigen volgens het dubbele stelsel, en wel bij JOHN FOWLER & C°. te Leeds, aan te koopen. Joinv FOWLER & C°. is toch de firma die te Leeds eene • zeer groote uitmuntende fabriek, uitsluitend voor de vervaardiging van toestellen voor de stoomcultuur bezit; die in Engeland en ook buitenslands verreweg de meeste van deze werktuigen aflevert; die de grootste ondervinding heeft, en die bij eiken wedstrijd van de koninklijk engelsche en van andere landbouw-maatschappijen, de eerste prijzen boven HOWARD en boven anderen behaald heeft. Er werden dan door de firma wed. J. C. MA SSEE & ZOON te Goes, bij JOHN FOWLER & C°. voor den polder, besteld: 2 straatlocomotieven voor de stoomcultuur van twaalf paardenkrachten, 1 zesvoudig ploegtoestel; 1 extirpator met 9 tanden (9 tine turning cultivator); 1 egge, en 800 yards stalen draad. De genoemd é firma kweet zich met haren gewonen ijver en op loffelijke wijze van hare taak; de werktuigen kwamen vroeg in het voorjaar hier aan en konden in de afgeloopen maand voorloopig in werking gebracht worden. De uitkomst hiervan is tot nu toe zeer gunstig geweest. Van den beginne af aan toch tot Zaturdag 31 Mei, werkte men zonder het minste oponthoud door, waarbij slechts, behalve de twee machinisten, één man voor het sturen der werktuigen en een wagen tot aanvoer van water en kolen noodig was, terwijl de 6voudige ploeg, zoowel als de extirpator en de egge uitmuntend werk opleverden, zoowel op ligten grond als op zwaren kleigrond. 16*
De verplaatsing der werktuigen van het eene naar het andere veld geschiedde daarbij in korten tijd. Hiertoe werd aan het eene stoomwerktuig de ploegtoestel, en aan het andere de extirpator aangehaakt, en vervolgens naar een ander veld gestoomd. Aldaar in betrekkelijk korten tijd aangekomen, stoomden de beide locomotieven naar hunne posities tegenover elkander, de werktuigen werden losgehaakt en men kon daarna onmiddellijk weder aan het werk. Wat den ploegtoestel daarbij betreft, zoo werd daarvoor een gewijzigde amerikaansche arendsploeg, zoo als ze hier in den polder in gebruik zijn, als model naar Leeds gezonden. De engelsche ploegen toch met hunne zeer lange gewonden rijsters, hunne kleine scharen en smalle voren, komen mij voor onze zeeuwsche poldergronden minder doeltreffend voor. De ploegtoestel werd dus overeenkomstig het amerikaansche model gemaakt en men was bij eene opzettelijke beproeving te Leeds over het geleverde werk daarmede buitengewoon voldaan. Men ploegt met dien toestel in eens eene breedte van 2.15 meter, hetgeen bij een engelschen 6voudigen ploegtoestel veel minder zou bedragen. De 9tandige extirpator neemt ook eene breedte van 2.15 meter mede, terwijl de egge, bestaande uit 5 aaneengekoppelde stukken, 4.50 meter grond in eens bewerkt. Eene bijzondere vermelding verdient nog de extirpator, of de „turning-cultivator". Deze extirpator wordt, bij eene der beide stoommachines aangekomen, door de andere omgekeerd, terwijl hij daarbij tegelijkertijd uit den grond geheven wordt. Zoodra het werktuig omgekeerd is, trekt de bestuurder, die er boven op zit, aan een voor hem staanden hefboom, waardoor de extirpator wederom, ter diepte zooals men het verkiest, in den grond daalt.
Deze extirpator, waarbij verschillende vormen van punten en scharen zijn, is een voortreffelijk werktuig, dat bij de stoomcultuur in Engeland nog meer gebruikt wordt dan de ploeg. Inderdaad is dit werktuig, voor het losmaken, zelfs van den hardsten grond, zonder den ondergrond boven te brengen; voor het ombreken van stoppels; voor het zuiveren en in gereedheid brengen van zaailanden in het najaar; voor het bewerken van braaklanden; voor het vernietigen van diepgaande wortelonkruiden, enz. niet genoeg te waardeeren. Wij hebben onder anderen daarmede twee voorhoofden van een veld vrij diep losgemaakt en verkruimeld, voorhoofden die te hard waren om met paarden, anders dan na aanhoudenden regen, te kunnen bewerken. De engelschen cultivateren gewoonlijk eens in de lengte, en dan met breedere punten of scharen in de breedte. Mijn voornemen is om dezen extirpator veel te gebruiken, wanneer ik in Augustus de toestellen, die nu onder dak zijn gebracht, voor goed in werking laat brengen. Dan zal er ook gelegenheid zijn, om opgaven te verzamelen betreffende de benoodigde steenkolen; het getal bunders dat hier gemiddeld per dag bij de stoomcultuur kan bewerkt worden; de kosten in vergelijking tot paardewerk, en dergelijke meer. Hetgeen tot nu toe is verricht, waren slechts proefnemingen, het meest tot oefening van het personeel, van het genoemde drietal. Reeds nu is het echter gebleken, dat deze toestellen voor de stoomcultuur waarschijnlijk evenveel werk zullen verrichten als minstens 16 paarden. Wilkelminadorp , Junij 1873.
---

