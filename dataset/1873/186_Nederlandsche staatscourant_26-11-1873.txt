NEDERLANDEN. 's GRAVENHAGE, den 25sten November 1873.
Bij Koninklijk besluit van 24 November 1873, n°. 23, is P. J. van Mechelen benoemd tot burgemeester der gemeente Ossendrecht. Bij Koninklijk besluit van 22 November 1873 , n°. 19 , is aan den officier van gezondheid der 2de klasse W . K. M. van Leeuwen van Duivenbode , van het personeel van de geneeskundige dienst der landmagt, thans tijdelijk in Japansche militaire dienst, op het door hem gedaan verzoek, een eervol ontslag uit de militaire dienst verleend. Bij Koninkliik besluit van 23 November 1873, n°. 22 , is aan don voor de dienst in Oost-Indie bestemden soldaat C. B R. Heims, van het koloniaal werfdepot, de vergunning verleend tot het dragen : 1°. van het algemeen eereteeken 3de klasse met de Zwaarden van de Oldeoburgsche Huis- en Verdiensten-orde, hem door Zijne Koninklijke Hoogheid den Groothertog van Oldenburg geschonken; en 2°. van de Duitsche medaille, ingesteld ter herinnering aan den veldtogt tegen Frankrijk in 1870 en 1871. Bi] Koninklijk besluit van 23 November 1873, n°. 23 , is de kapitein J. F. M. Temminck , van het 4de regement infanterie, op zijne aanvrage, krachtens art. 42, § 16, der wet van den 28sten Augustus 1851 (Staatsblad n°. 128) , op pensioen gesteld , en het bedrag van dat pensioen, ingevolge de artt. 14 b en 19 der wet van dezelfde dagteekening ( Staatsblad n°. 129), bepaald op f 1080 'sjaars. Bij Koninklijke besluiten van 23 November 1873, n 08 . 26 en 27, zijn bij het personeel van de geneeskundige dienst der landmagt in Nederlandsch Indie benoemd tot officier van gezondheid der 2de klasse , respectivelijk de heer P. A. Platteeuw en de heer F. F. Lammert. MINISTERIE TAN BIN N E N L AND S C H E ZAKEN. De Minister van Binnenlandsche Zaken brengt ter algemeene kennis, dat, ter uitvoering van art. 4 der wet van 19 Junij 1871 ( Staatsblad n°. 62), op 18 December van dit jaar, in het gebouw der Polytechnische .=chool te Delft een vergelijkend examen zal worden afgenomen van hen, die voor de betrekking van adjunct-ijker in aanmerking wenschen te komen. Aan die betrekking is verbonden eene jaarwedde van duizend gulden. Wie aan dit examen wenscht deel te nemen, moet zich vóór 2 December 1873 schriftelijk bij het Departement van Binnenlandsche Zaken aanmelden, met naauwkeurige opgaaf van naam, voornamen en woonplaats, en overlegging van eene geboorteacte waaruit blijkt, dat de candidaat op 18 December 1873 den ouderdom van achttien jaren heeft bereikt Het examen betreft: de wis-, natuur- en scheikunde, de theoretische en toegepaste mechanica, voor zoo ver de kennis dier wetenschappen gevorderd wordt bij het eind-examen in art. 57 of 59 der wet van 2 Mei 1863 (Staatsblad n°. 50) omschreven ; kennis van den oorsprong en de geschiedenis van het metriek stelsel van maten en gewigten ; eenige bekendheid met de stelsels van maten en gewigten in vreemdo landen ; kennis van de theorie en het gebruik van den comparateur tot vergelijking en verificatie van lengtematen, waaronder ook de meetinstrumenten voor de opmeting van inhoudsmaten ; kennis van de theorie, de zamenstelling en het gebruik der weegwerktuigen; bekendheid met de meetkundige inhoudsvinding van maten voor drooge en natte waren, de inhoudsvinding door waterweging en watermeting en van de daartoe bestemde hulpmiddelen en daarbij noodige berekeningen; kennis van hetgeen bij verificatien met standaardsnaauwkeurigheid moet in acht genomen worden en met de berekeningen en herleidingen , welke daarbij voorkomen; kennis van de inrigting van gasmeters en de wijze van verificatie; kennis van de eigenschappen, de bewerking en het onderzoek der stoffen, die gebruikt worden tot de vervaardiging der maten, gewigten en weegwerktuigen, voor zoo veel noodig ter beoordeeling van hunne deugdelijkheid; eenige geoefendheid in de behandeling van de gereedschappen , die bij den ijk te pas komen ; kennis v an de wetgeving betreffende de maten, gewigten en weegwerktuigen en van de verordeningen tot uitvoering daarvan; eenige bekendheid met de praktische en theoretische roei- en peilkunde. 's Gravenhage , 25 October 1873. Yoor den Minister, De Secretaris-Generaal, Hubrecht. MINISTERIE TAN KOLONIËN. Bij beschikking van den Minister van Koloniën, van den 24sten November 1873, lit. Apz., n°. 32, is L. Wensing gesteld ter beschikking v an den Gouverneur-Generaal van Nederlandsch Indie, om te worden
geplaatst als onderopziener der tweede klasse over de smederij, den koper- en blikslagerswinkel bij den artillerie-constructiewinkel te Soerabaija.
---

BUITENLANDSCHE BERIGTEN. FRANKRIJK
In de zitting dor Nationale Vergadering van eergisteren is de volgende brief van der maarschalk Mac-Mahon door den vice-president van den ministerraad voorgelezen : »Ik verlang u mijne levendige dankbaarheid te kennen te geven over het groote bewijs van vertrouwen , hetwelk gij mij gegeven hebt. » Mij voor zeven jaren het uitvoerende gezag in handen stellende, hebt gij aan de natie de veiligheid willen verzekeren , den onmisbaren waarborg van hare welvaart "Ik zal, naar ik hoop, aan uwe verwachting beantwoorden. Gij zult in mij ten allen tijde eenen vastberaden handhaver der orde en een getrouwen verdediger van de besluiten der Nationale Vergadering vinden." — In de officieuse dagbladen wordt gewaarschuwd tegen geruchten omtrent de zamenstelling van het nieuwe ministerie. Het Journal de Paris zegt onder anderen: "Slechts twee punten staan op dit oogenblik vast: de heer de Broglie is belast met de vorming van een nieuw kabinet; de heer de Broglie zal niet als minister van binnenlandsche zaken optreden. Hetgeen er verder verhaald wordt berust alleen op gissingen." ENGELAND. De minister Chichester Fortescue heeft, naar aanleiding van de toeneming van ongelukken op de Engelsche spoorwegen, eene circulaire aan de directien der spoorwegmaatschappijen gerigt, waarin onder anderen het volgende voorkomt: » Uit het verslag [over de in 1872 voorgevallen spoorwegongelukken] blijkt dat een groot getal van die ongevallen te wijten is aan oorzaken, welke binnen de magt der spoorwegmaatschappijen liggen. Men mag aanvoeren dat het verkeer op vele lijnen en daarmede de gevaren zeer aanzienlijk zijn toegenomen, doch het is niet te min waar dat de spoorwegmaatschappijen bij magte zijn om te zorgen dat de spoorwegbanen, hot rollend materieel, de stations en wissels voldoende onderhouden worden overeenkomstig,de eischen van het verkeer : dat het personeel beambten en bedienden in getal en geschiktheid berekend zijn voor het van hen gevorderde werk , en dat er niet alleen voor de regeling van den dienst goede reglementen worden gemaakt, maar dat er voor de naleving dier reglementen behoorlijke zorg gedragen worde; dat men er op uit zij alle doelmatig schijnende uitvindingen en hulpmiddelen, aangegeven om de gevaren te voorkomen, te onderzoeken, en dat de bij een zoodanig onderzoek uitvoerbaar en doelmatig gebleken hulpmiddelen zonder verwijl in toepassing worden gebragt. »Met het oog op de in het rapport aangevoerde en beoordeelde feiten en op de menigvuldige ongevallen van het jaar 1872 is het niet wel aan nemen dat zulks geschiedt." De minister doet daarna opmerken dat er althans in het algemeen , al maken sommige spoorwegmaatschappijen eene gunstige uitzondering , te lang gedraald wordt met de invoering van doelmatig bevondene uitvindingen en met de uitbreiding van stations of verandering van wissels en het leggen van nieuwe spoorstaven, waar zulks door de vermeerdering van liet verkeer gebiedend gevorderd wordt. «Wat er echter, voegt hij er bij , zijn moge van de verschillende oorzaken , waarvan de gevolgen bekend zijn, de tegenwoordige onveiligheid van het verkeer langs de spoorwegen legt aan de spoorwegmaatschappijen de ernstige verpligting op om afdoende geneesmiddelen te vinden voor een zoo groot kwaad. " Daarna vestigt de minister de aandacht op de onregelmatigheid van aankomst en vertrek der passagierstreinen. » De overlast, de spijt en de verliezen welke de reizigers ondervinden door dit schenden der voorwaarden, onder welke de spoorwegmaatschappijen zich verbinden hen te vervoeren, leveren op zich zelve reeds een ernstigen grond van klagten. Maar daarmede eindigen de nadeelige gevolgen van het gebrek aan stiptheid niet. Het veroorzaakt stoornis in den dienst en vermeerdert de kansen op ongelukken : om tijdverlies goed te maken zijn de treinen gedwongen om met bovenmatigen spoed te stoomen door gemeenschappelijke stations of door andere localiteiten , waar de bovenmatige spoed even gevaarlijk kan zijn. ii Uit de tegenwoordig door de spoorwegmaatschappijen aan mijn departement ingezonden opgaven van de aan hare beambten en bedienden overkomen ongevallen, blijkt dat die ongevallen welke vaak den dood ten gevolge hadden , in eene betreurenswaardige verhouding staan tot de getalsterkte van het dienstpersoneel. i) Het is ongetwijfeld waar dat vele van die ongevallen toe te schrijven zijn aan de onachtzaamheid en overijling van de bedienden zelve en aan de natuurlijke gevaren hunner dienstverrigtingen Maar het is daarenboven te vreezen dat de gevaren hunner dienstverrigtingen niet
zelden worden verhoogd door het gebrek aan behoorlijke inrigtingen on hulpmiddelen of doelmatige maatregelen van voorzorg of ter bescherming; terwijl men zich weinig moeite schijnt te geven om hen te dwingen de tot hunne eigene veiligheid gegeven voorschriften met stiptheid na te komen. >1 De spoorwegmaatschappijen zullen inzien hoe noodzakelijk het is ernstig bedacht te zijn op maatregelen tot voorkoming van zooveel verlies van menschenlevens. » De regering beseft volkomen de moeijelijklieden , verbonden aan de exploitatie van snoorwegen in een land, waar het verkeer zoo uitgebreid en zoo verschillend van karakter is; zij erkent evenzeer de door de spoorwegmaatschappijen, vaak met goede gevolgen, genomen maatregelen in het belang van het pnbliek ; maar niettegenstaande dit alles zijn er niet genoeg voorzorgen genomen voor de veiligheid van lijf en leden, waarvoor in de allereerste plaats diende zorg gedragen te zijn, en daaruit is eene groote en toenemende ontevredenheid voortgevloeid. i) De regering acht het om deze reden haren pligt om, met voorbehoud harer vrijheid om ten allen tijde de voegzaamheid eener tusschenkomst'van de wetgevende magt te beoordeelen, de aandacht der spoorwegdirectien op dit onderwerp te vestigen, in de hoop dat deze, in welker handen voornamelijk de middelen tot verbetering berusten, elke redelijke krachtsinspanning zullen aanwenden om aan de billijke eischen van het publiek en van het parlement te voldoen. Over deze circulaire wordt in de Times het volgende gezegd : >i Wij vertrouwen dat deze beteekenisvolle waarschuwing door de directien, tot welke zij gerigt is, niet in den wind zal worden geslagen. Meer dan eens hebben wij reeds de aandacht gevestigd op die lange lijst van spoorwegongelukken van hut jaar 1872 en het doet ons genoegen te zien dat het departement van koophandel met het publiek getroffen is door dat merkwaardige stuk. Het doet weinig tot de zaak af of, gelijk wij vermeenen , het verlies van menschenlevens of van ledematen zoo aanzienlijk is toegenomen door de onvoldoendheid der oude inrigtingen voor de behoeften van het ontzaglijk toegenomen verkeer , dan wel , gelijk de verdedigers der spoorwegmaatschappijen beweren , dat wij hier alleen te doen zouden hebben met eene grootere gevoeligheid van het publiek , op welke de berigten van spoorwegongevallen een dieperen indruk maken. Het staat vast dat het hooge cijfer dier ongevallen eene schande is, hetzij voor de bekwaamheid hetzij voor de menschelijkheid der spoorwegdirectien, en in de verslagen der spoorweginspecteurs komen talrijke adviesen van deskundigen voor, waarbij de ongevallen, middellijk of onmiddellijk, worden toegeschreven aan het verzuim van voorzorgen, welke zeer wel aan te wenden zijn en inderdaad door sommige directien worden genomen." ITALIË. Uit Rome wordt van 19 November gemeld: » De commissie van liquidatie heeft tot heden de aanspraken van omstreeks 800 ordesgeestelijken erkend en hun de pensioenacten uitgereikt. De daarop te betalen pensioenen beloopen omstreeks 300,000 lire in het jaar, zoodat de uitgaven voor pensioenen , wanneer de commissie haren arbeid voltooid zal hebben, voor Rome omstreeks 1,600,000 lire'sjaars zal bedragen. Deze som zal echter , naar te voorzien is, al zeer spoedig eene toenemende belangrijke vermindering ondergaan, daar van de 4200 monniken niet weinigen reedseen hoogen leeftijd bereikt hebben.De kostbaarste nalatenschap der kloosters, welke aan de regering ten deel valt, bestaat in de bibliotheken. De kunstwerken, hetzij schilderijen, beeldhouwwerk en dergelijke, bevinden zich meestin de kerken en blijven haar eigendom ; de kloosterwet bepaalt uitdrukkelijk , dat deze voorwerpen niet verkocht noch van de plaats waar zij voor den eeredienst gebruikt worden verwijderd mogen worden. Van de twee groote bibliotheken heeft de eene haren nieuwen directeur reeds gekregen; voor de andere zal hij waarschijnlijk binnen weinige dagen benoemd worden Inmiddels blij ven de monniken er nog werkzaam, welke tot dus ver den dienst in de boekerij verrigtten. »Ten aanzien der quaestie van het burgerlijke huwelijk heeft de pauselijke poenitontiaria eene vooral in deze dagen belangrijke beslissing genomen. De poeniientiaria is die pauselijke overheid welke omtrent gewetensvragen beslist, inzonderheid in gevallen, waarin door tijdsomstandigheden en nieuwe verordeningen de gemoederen der geloovigen ten aanzien van hunne kerkelijke pligten in twijfel of tweestrijd gebragt worden Aan het hoofd van dit collegie staat de cardinaal en grootpoenitentiaris Panebianco. De bedoelde beslissing, welke ook in het jong-te nommer der Civilta Cattolica is afgedrukt, is van den volgenden inhoud: » » Ofschoon het ware huwelijk tusschen geloovigen eerst dan gesloten wordt, wanneer man en vrouw, vrij van huwelijksbeletselen, voor den pastoor en getuigen overeenkomstig het formulier van het Tridentynsche Concilie hun voornemen en hunne toestemming verklaren , en ofschoon het aldus gesloten huwelijk volstrekt niet noodig heeft door het burgerlijke gezag erkend of bekrachtigd te worden; — zoo wordt het desniettemin , om onaangenaamheden en straffen te vermijden, gelijk mede in het belang van het welzijn der nakomelingen en om het gevaar der polygamie te voorkomen — voor gepast on dienstig geacht, dat diezelfde geloovigen , na het wettige echtverbond voor de kerk gesloten te hebbeii, zich bereid betnonen om de door de burgerlijke wet gevorderde acte te voltrekken; altijd echter in de overtuiging, dat zij, dojr voor de beambten der regering te verschijnen , niets anders dan eene zuiver burgerlijke formaliteit vervullen."" SPANJE. Uit Carthagena wordt onder dagteekenirg van 22 November aan de Times het volgende berigt: n Donderdag avond werd er een complot tot de overgave van Carthagena ontdekt; bijna alle officieren van twee regementen werden den volgenden ochtend in hechtenis genomen. De hoofdaanleggers van het complot zullen gevangen gehouden doch niet te regt gesteld worden. Contreras had zich in veiligheid gebragt in het Fransche consulaat, doch werd in hechtenis genomen toen hij zich buiten het gebouw waagde. n Eene bende gewapend gepeupel deed eenen aanval op het fort Galeras, welke met moeite afgeslagen werd. De nederlaag van de voorstanders der overgave beneemt vele kanten op een spoedig einde van het bombardement. nHet blokkade-eskader is op het oogenblik niet voor de stad " Langs eenen anderen weg wordt nog berigt dat de belegerden den
22sten eenen uitval hadden beproefd, welke echter mislukt was De troepen der opstandelingen waren echter in de beste orde onder de bedekking van het vuur der forten teruggetrokken. TELEGRAPHISCBE BERIGTEN. V ersailles , 24 November. In de Nationale Vergadering werd heden een brief voorgelezen van den maarschalk Mac-Mahon, houdende dankzegging voor de verlenging van zijn gezag [zie hierboven onder Frankrijk], De Vergadering weigerde de urgentie te erkennen van het door den heer de Janzé ingediend voorstel, strekkende om de officieren in werkelijken dienst, welke tevens afgevaardigden zijn, tusschen die twee betrekkingen te laten opteren. * De heer Say hield daarna zijne aangekondigde interpellatie. Hij verweet der regering schending der wet en verzocht mededeeling der redenen waarom zij gebruik had gemaakt van hare bevoegdheid om met het uitschrijven der verkiezingen te talmen, hetwelk hij toeschreef aan den toeleg om de woelingen der partijen te begunstigen in strijd met de waardigheid der Nationale Vergadering. Hij verklaarde geene andere vragen aan de regering te zullen doen. De heer Beulé gaf in antwoord op deze vraag te kennen dat hij zich ten volle verantwoordelijk stelde voor het uitstellen der verkiezingen, waartoe hij aan den ministerraad het voorstel had gedaan , en herinnerde daarbij dat de ministeriele verantwoordelijkheid eerst bestond sedert de regering op hechte grondslagen was komen te staan. De minister deelde verder mede dat de ministerraad onderzocht had welk stelsel voor het uitschrijven der aanvullingsverkiezingen zou behooren gevolgd te worden; hieromtrent volgde de vorige regering geenen regel, doch schreef die geheel naar willekeur uit. De tegenwoordige regering was echter tot het besluit gekomen dat de billijkheid en onpartijdigheid eischten dat men voor elke verkiezing den wettelijken termijn in het oog hield. De heer Bethmont voerde vervolgens het woord en werd door den minister de Broglie beantwoord. Deze verklaarde dat de regering zich geheel buiten de pogingen tot herstel van het koningschap gehouden had. Hij beweerde dat elk minister voor zich zijne vrijheid van handelen behield, behoudens de gemeenschappelijke dienstbaarheid ten nutte der maatschappelijke belangen. Met 364 tegen 314 stemmen nam de vergadering de eenvoudige orde van den dag aan, overeenkomstig den door de ministers uitgedrukten wensch. Er werd bepaald dat de dertig leden der commissie van onderzoek van de constitutionele wetten in de zitting van Woensdag zouden benoemd worden. Parys , 25 November. De gisteren avond door den President gehouden receptie was zeer schitterend en werd door vele diplomaten en afgevaardigden bijgewoond. Gisteren hielden de verschillende parlementaire groepen vergaderingen ten einde zich over de benoeming der leden van de commissie voor de organieke wetten te verstaan. Men verzekert dat het regter centrum besloten heeft te stemmen op de heeren Jules Gróvy, Dufaure, Laboulaye , Ncherer-Kestner, en op eenige andere afgevaardigden van het linker centrum. Parys, 25 November. Het Journal Officiel bevat de mededeeling dat de ministers hun ontslag hebben ingediend, en dat de President dat heeft aangenomen. Men gelooft dat morgen in het Journal Officiel de zamenstelling van het nieuwe ministerie zal worden medegedeeld. Rome, 24 November. Bij de beraadslaging over de begrooting voor het departement van buitenlandsche zaken heeft de heer Mancini een voorstel gedaan ten gunste van het beginsel der arbitrage in internationale geschillen, hetwelk hij zeer uitvoerig toelichtte. De minister Visconti-Venosta verklaarde zich voor dit voorstel, vermits Italië altijd een voorstander was geweest van eene vredelievende politiek. Met eenparige stemmen nam de Kamer daarop het voorstel aan. De heer Miceli drukte den gunstigen indruk uit, welke de reis des Konings naar Weenen en Berlyn gemaakt had. Op eene gedane vraag gaf de minister van buitenlandsche zaken te kennen, dat de Italiaansche regering vriendschappelijke gevoelens voor Spanje koesterde, en zich ten aanzien van de erkenning van den tegenwoordigen staat van zaken in dat land naar de andere mogendheden rigten zou. Londen, 23 November. In Glasgow heeft de heer Disraeli gisteren een adres van conservative werklieden ontvangen en ter beantwoording daarvan eene aanspraak gehouden, waarin hij zijn jongsten ter gelegenheid der verkiezingen van Bath geschreven brief verdedigde en de politiek van het Kabinet hevig aanviel. Hij zeide daarin dat de begonnen strijd tusschen wereldlijk en geestelijk gezag in P^uropa van hoogst ernstigen aard was en verwikkelingen dreigde mede te hrengen, waaraan het voor Engeland niet mogelijk zou wezen zich te onttrekken. Engeland moest zich er op voorbereiden om bij dezen strijd weder dezelfde houding aan te nemen, welke driehonderd jaren geleden tijdens de kerkhervorming de bron van zijnen roem en zijne grootheid geweest was. Het zou zijne roeping en zijne beschaving zoowel tegen atheismus als tegen priesterlijke heerschzucht te verdedigen hebben. Berlyn, 24 November. In het Huis van Afgevaardigden is heden de interpellatie van den heer Duncker c. s. behandeld, waarbij ge - vraagd werd: » Welk besluit heeft de Bondsraad genomen met betrekking tot het vrije vervoer der rijksdagsafgevaardijjden langs de spoorwegen? Wat was het oordeel der Pruissische Bondscommissarissen over deze aangelegenheid ? Voor welken termijn van bijeenroeping des rijksdags hoeft het ministerie besloten ?" De minister von Camphausen verklaarde zich bereid om terstond te antwoorden. De ontbinding en wederbijeenroeping des rijksdags, zeide hij, is een praerogatief des Keizers. De Bondsraad heeft daaromtrent geen besluit te nemen; het Pruissische ministerie kan niet in het geval zijn daaromtrent inlichtingen te geven. Over het vrije vervoer der afgevaardigden was nog geen besluit genomen; daaromtrent werd nog onderhandeld en bet ministerie moest weigeren inlichtingen te geven aangaande nog aanhangige onderhandelingen. Karlsruhe, 24 November. Bij de Kamer van Afgevaardigden zijn
beden een aantal wetsontwerpen ingediend, waaronder de begrooting, een ontwerp tot aanvulling der kerkelijke wetten, een ontwerp betreffende de organisatie der stodelijke besturen , een tot verhooging der pensioenen , een tot hervorming van het belastingstelsel en meer andere. Stuttgart , 23 November. De Staats-Anzeiger berigt de definitive benoeming van den minister van justitie Mittnacht tot minister van het Koninklijk Huis, minister vaD buitenlandsche zaken en president van den geheimen raad. Weenen, 24 November. Het huis, van afgevaardigden bragt heden in eene middag- en avondzitting de beraadslaging over het wetsontwerp betreffende de geldleening ten einde. Het ontwerp werd ongewijzigd aangenomen, alleen met uitzondering van het artikel, waarbij bepaald werd dat ook voorschotten mogten gegeven worden op andero papieren van waardo, dan welke voor de belegging van aan minderjarigen toebehoorende gelden waren aangewezen. Dit artikel werd afgestemd. Londen , 25 November. De Times bevat een telegram uit Philadelphia van 24 dezer, vermeldende dat do Spaansche minister van koloniën uit Havana het telegraphische berigt heeft gezonden, dat er maatregelen genomen zijn om de aan Amerikaansche onderdanen toebehoorende goederen , welke in beslag genomen zijn , spoedig aan de regthebbenden terug te geven. Men verzekerde dat het Congres zich voor het behoud van den vrede zal verklaren. New York , 25 November. De Britsche oorlogsschepen Woodlark en Danae zijn voor Santiago de Cuba aangekomen.
---

