LANDBOUWREIS DOOR SCHOTLAND EN ENGELAND.
DOOR WILLEM DE CLERCQ.
Hiermede neem ik de vrijheid om de geachte lezers van dit Tijdschrift eenige hoofdpunten en bijzonderheden van mijne landbouwreis door Schotland en Engeland mede te deden. Al lang had ik eene groote begeerte om deze landen, waarover zoo veel gesproken wordt en zoo weinig geschreven is, eens meer van nabij te leeren kennen. Het was mij dus zeer aangenaam toen ik in de gélegenheid gesteld werd aan dezen wensch te voldoen. Daarenboven had ik nog het voorrecht van in gezelschap van twee vrienden te kunnen gaan, namelijk van T. B. LijIHNIS van Rotterdam, met wien ik ook op de landbouw-academie te Halle gew eest was, en PH. V. D. BREGGEN van Waddinxveen , die zich eenige dagen voor het- vertrek nog bij ons aansloot. Nadat wij ons per brief overtuigd hadden, dat het mogelijk was om op eene groote boerderij in Schotland eenigen tijd te vertoeven, ten einde in de eerste plaats met den Schotschen landbouw bekend te worden, ons met de taal en gebruiken vertrouwd te maken en later over Engeland terug te keeren, vertrokken wij den 15" Maart per stoomboot naar Edinburg, waar wij na eene voorspoedige reis, 36 uur na ons vertrek uit Rotterdam aan wal stapten. Om nu met het voornaamste, nam den grond, te beginnen, zoo is deze in Schotland al naar gelang der bergformaties zeer verschillend van aard eu bestaat in het Zuiden (voorn. East Lothians) uit zwaardere e lichtere kleisoorten, terwijl in het Westen (Ayrshire) het zand
dikwijls de overhand verkrijgt en in het Noord-Oosten (Aberdeenshire) de leem in al zijne verscheidenheden eene eerste plaats inneemt. De eerste grondsoorten zijn ongetwijfeld de vruchtbaarste en hier wordt dan ook veel tarwe en haver verbouwd. De boerderijen zijn hier groot, van 300-500 hectaren, en de farmersstand is welvarend en ontwikkeld. In Ayrshire zijn de boerderijen daarentegen veel kleiner en zoo ook is de farmersstand daar een geheel andere. Bij voorkeur legt men zich toe op de melkerij, en het geheele huisgezin helpt daarin mede. In het laatste der drie bovengenoemde gedeelten vindt men beide vert; men treft er zoowel kleine als groote boerderijen aan. Het land is bijna uitsluitend in handen van den adel en wordt meestal voor den tijd van 10 jaren verhuurd. De huurprijzen zijn over het algemeen niet hoog. Van f3o. per hectare gaan zij tot f 100.— per hectare, doch dit is in de beste gedeelten en dit cijfer wordt zeer zelden overschreden. De wijze van cultuur verschilt natuurlijk geheel naar de grondsoorten; alhoewel men toch eenige punten van overeenkomst vinden kan. Zoo vindt men bijv. in geheel Schotland, met uitzondering van eenige bergweiden, geene vaste weilanden en zijn deze zelfs in de melkdistricten door wisselweiden vervangen. De weiden meestal uit roode klaver ,en raygras bestaande, worden het eerste jaar gehooid en na 2 of 3 jaar weer gescheurd. Verder treft men geene boerderij aan zonder turnipsverbouw, die in sommige streken zelfs een vijfde gedeelte van
al de verbouwde gewassen uitmaakt. Deze turnips worden voor veevoeder zoowel als voor grondverbetering verbouwd; want alhoewel zij ontegenzeglijk vele stoffen aan den grond onttrekken, laten zij een volledig gezuiverden en losgemaakteu tarwebodem na. Op deze wisselweiden en turnips wordt nu altijd eene groote hoeveelheid vee gehouden, in het Zuiden meest schapen en rundvee, in het Noorden meer uitsluitend rundvee. Vooral deze uitgebreide voederbouw en daarop steunende veehouding zijn het kenmerkende van den Schotschen landbouw en daarom zullen wij er even bij stilstaan.
Om met de veehouding in het Zuiden te beginnen, zoo bestaat deze hoofdzakelijk uit schapen van zeer verschillend ras, alhoewel het eigenlijke Schotsche Cheviotschaap met grove wol en van middelmatige grootte, met het Leicesterschaap gekruist, het meest aangetroffen wordt. Op iedere boerderij is een kudde fokschapen, waarvan een groot gedeelte ieder najaar verkocht wordt en zoo ook al de aangefokte lammeren. Hiervoor wordt dan voor den winter een evenredig aantal magere schapen aangekocht. Het hoofdvoedsel gedurende den winter bestaat uit turnips, waarvan de schapen eerst het loof eten en daarna geheel of dikwijls ook slechts gedeeltelijk de uit den grond getrokken knollen. Wanneer het eenigszins mogelijk is blijven de schapen den geheelen winter op deze turnipsvelden en krijgen slechts bij zeer nat weder eenig stroo of hooi. Vooral met het oog op eene goede en gemakkelijke bemesting van den akker wordt deze voedingswijze veel aangewend. Het rundvee nu, dat men hier aantreft, wordt in het najaar aangekocht, om in gedeeltelijk open stallen met turnips, stroo en lijnkoeken gemest te worden. Dit vee bestaat hoofdzakelijk uit 2 of 24- jarige, eens of tweemaal gekruiste Country Shorthorn ossen, alhoewel men soms ook Holsteinsch of Hollandsch vee gebruikt. Wat nu de veehouding in het Noorden aangaat, zoo is deze gedeeltelijk op het fokken, op het melken en op het vetmesten van rundvee gegrond. Om dan ook deze zoo verschillende richtingen meer van nabij te leeren kennen, namen wij voor eenigen tijd onzen intrek op drie afzonderlijke boer:. derijen , waar men zich meer in 't bijzonder op een van deze drie wijzen van veehouding toelegt. Op de eerste boerderij was eene kudde van 250 Shorthorns (bij ons meer onder den naam van Diuhams bekend), die uitsluitend voor de fokkerij gehouden werden. Over het algemeen waren het zeer schoone dieren, die door den eigenaar reeds bijna 40 jaren in betrekkelijk nauwe bloedverwantschap gefokt waren, met het doel om beesten te verkrijgen, die uitstekende eigenschappen voor het vetmesten bezaten. Alhoewel dan ook de turnipsoogst verleden jaar gedeeltelijk mislukt en het vee dus schraal gevoed was, zag het er welvarend uit en waren er zelfs vele met groote, onooglijke vetbulten op de achterdeelen. De jonge beesten worden meest op eenjarigen leeftijd bij den stier gebracht, omdat hunne snelle groei zeer nadeelig op het voortplantingsvermogen werkt. Alle jonge dieren zuigen, meestal zoolang als de koeien melk geven en worden dan op eenjarigen leeftijd publiek verkocht. Vooral de jonge stieren zijn zeer gezocht door de naburige farmers, die ze gebruiken om hun gewone vee te kruisen en te veredelen. Dit voorjaar was de gemiddelde prijs voor eenjarige stieren f 500:—.
Het vee dat in de melkdistricten gehouden wordt, is voornamelijk het welbekende Ayrshirevee , dat zoo niet het beste, dan toch een van de voornaamste melkrassen in het Vereenigde Koninkrijk is. Het is van middelmatige grootte, meest rood en 'wit van haar, met vormen aan een melkras eigen. De melkopbrengst is in den zomer van 14-17 liters p. etmaal, en men rekent voor één kilo kaas 9 liters noodig te hebben. In den winter krijgt het vee turnips en stroo met eenig gekookt hooi en meel en na 't kalven een weinig hooi. De kaasbereiding geschiedt hier volgens het zoogenaamde Cheddarsysteem , dat zeer verschillend is van alle overige bestaande bereidingswijzen. Het groote onderscheid bestaat voornamelijk in de aanwending van warmte dm de wei van den wrongel te scheiden, waardoor eene gelijkheid van de kaasstof verkregen wordt, die zelden in andere systeemen bereikbaar is. Daarenboven is elke. onderafdeeling bij de bewerking op wetenschappelijke basis gegrond. Het vereischte werk is niet veel grooter dan in andere systeemen, alleen wordt er eene groote mate van oplettendheid en oefening verlangd. De kaas is van de beste hoedanigheid en het gewicht kaas, uit de zelfde hoeveelheid melk verkregen, is even groot als elders. Daarenboven heeft de kaas de uitmuntende eigenschap om zeer lang bewaard te kunnen worden en zij kan naar cle hoogste marktprijzen van de andere kaassoorten mededingen. Daar dit systeem echter pas voor korten tija ingevoerd werd, heeft het nog niet de volmaaktheid bereikt en zou het, wanneer de farmers eenige scheikundige kennis bezaten, nog veel verbeterd kunnen worden en eene meer algemeene toepassing vinden. De kaas wordt eens per jaar op eene groote jaarmarkt vqkocht en blijft zoolang in de kaaskamers, die op eene bepaalde temperatuur moeten gehouden worden, om den vereischten graad van rijpheid te verkrijgen.
Ten laatste nu nog wat het vee, dat voor het vetmesten gebruikt wordt, aangaat, is dit tweeërlei: bf het is het ongehoornde Angus of Aberdeenshire vee, bf het is een kruisingsproduct van Shorthornstieren met dit Angusras , of met het gewone landslag, dat meestal Country Shorthorn genoemd wordt. Het eerste is zonder twijfel een zeer schoon ras en bezit eeue uitmuntende hoedanigheid van vleesch, namelijk het goed doorgroeid zijn met vet, waardoor het smakelijker is dan dat der Shorthorns , waar het vet te veel plaatselijk opgehoopt is. Het vee ‘is altijd zwart van haar, van middelmatige grootte, heeft schoone vormen en bezit een dicht behaarde, losse en dunne huid. Het andere, hierboven genoemde vee is grooter dan dit laatste; maar het mist veelal de schoone, welgeëveuredigde vormen van de Shorthorns, waarvan het afstamt, en wordt daardoor alleen als mestvee gebruikt. Al het vee, dat in het najaar aangekocht wordt, om den winter over te houden en des zomers vet te weiden, of dat in den zomer aangekocht wordt, om des winters vet te mesten, is jong vee, meest 2 of 21 jarige ossen. Het mestvoeder is zeer eenvoudig en bestaat in ongesneden turnips en stroo , terwijl men al naarmate het vee meer of minder snel groeit, lijnkoeken als toevoeder geeft. De lijnkoeken zijn zoowel in Schotland als Engeland het algemeen aangewende krachtvoedsel en werden in groote hoeveelheden voor rundvee en schapen gebruikt. Een gedeelte van het vee wordt meestal reeds tegen Kerstmis van de hand gezet, omdat de vleeschprijzen in dien tijd gewoonlijk zeer hoog zijn. Ook voor de groote Kerstmistentoonstellingen worden beesten gedurende een jaar en soms nog langer met een mengsel van allerlei krachtvoedsel gemest en kunnen de onkosten alleen gedekt worden door de zeer groote uitgeloofde prijzen. Om nu nog met een enkel woord van de bewerking van 't land, de inrichting van gebouwen enz. te spreken, zoo is de eerste zeker weinig omslachtig en vergenoegt men zich meestal met één keer te ploegen, waarna het land een weinig gelijk gemaakt en weer bezaaid wordt. Alleen de turnips- en aardappelvelden worden met groote zorg bewerkt. Voor het zaaien der gewassen gebruikt men behalve de gewone zaaimachine nog de „broadcast" (die het zaad breedwerpig uitspreidt). Verder heeft men maai- en dorschmachines van zeer eenvoudige zainenstelling. De paarden, die men er algemeen gebruikt, behooren tot het Clydesdale ras.. Het zijn zware, goedgebouwde, sterke en zeer leerzame paarden. Zij worden slechts stappende gebruikt, ook zelfs wanneer zij voor karren gespannen langs de overal
goed onderhouden wegen gaan. In den laatsten tijd zijn zij zeer in prijs gestegen en betaalt men nu voor een goed paard al zeer gauw f1200. en meer. Op eene tentoonstelling in Ayrshire , waar deze paarden vooral gefokt worden, zagen wij prachtige exemplaren en werden er verbazende prijzen bedongen.
De inrichting der gebouwen is zeer eenvoudig en klaarblijkelijk met weinig onkosten tot stand gebracht. De rotsen leveren een uitstekend bouwmateriaal, dat zoowel tot het bouwen van huizen en stallen, als tot het oprichten van de muren, die de verschillende velden van elkander scheiden, dient. De arbeiders zijn sterk en gehard en spottenderwijze worden zij het volk van „Porridge en Whisky" genoemd. Porridge is gekookt havermeel, dat algemeen gebruikt wordt en zeer voedende bestanddeelen bevat. De getrouwde arbeiders leven in goed ingerichte woningen op de boerderijen, en een gedeelte van hunne verdiensten ontvangen zij in opbrengsten van 't land. Er wordt zelden langer dan tien uur per dag gewerkt. De bonen zijn daar zeer hoog, en zij die sparen willen, hebben een zeer goed bestaan. Vrouwen werken zeer veel op het land en zijn dan ook vast aan de boerderij verbonden. Als gemiddelde opbrengsten werden de volgende getallen genoemd: Tarwe. Haver. Gerst. Turnips. In het Zuiden 40 heetol. p. heet. 60 heet. p. h. 50 heet. p. h. 70000 kilo. p. h. In het Noorden 30 40 50000 In het algemeen kan men zeggen dat de Schotsche landbouw op een hoogen trap van ontwikkeling staat en dat deze niet zoo zeer bereikt is door zorgvuldige bewerking van den grond, of door eene bijzondere vruchtopvolging , dan wel door het overvloedig voeren van het vee en het sterk bemesten van den akker. Behalve het zelf voortgebrachte, worden ieder jaar nog vodr belangrijke sommen aan krachtvoedsel en kunstmest aangekocht en worden zoowel het vee als de grond om zoo te zeggen gedwongen groote opbrengsten te geven. In Engeland bepaalden wij ons hoofdzakelijk tot het bezoeken van boerderijen. Van de verschillende provincies,. die wij op deze wijze bereisden, zijn Cheshire, Leicestershire en Derbyshire, de voornaamste weide-, Lincolnshire en Essex, de voornaamste koorndistricten; terwijl men in Yorkshire beide vereenigd aantreft. Geheel Engeland is op eenige uitzonderingen na meer of min heuvelachtig en de overal in de velden verspreid staande bomen en heggen geven aan het land een vroolijk en aangenaam voorkomen. De grond is van de meest verschillende hoedanigheid, men 19*
vindt er zoowel zware klei- als lichte zand- en heidegronden. Al naar de inrichting van het bedrijf, zijn de boerderijen van grooteren of kleineren omvang. Ook hier is het grootste gedeelte van het land in handen van den adel en zijn de farmers meest huurders. Zeer nadeelig werkt echter nog het oude systeem, dat den verhuurder het recht geeft om aan het einde van ieder jaar de huur op te zeggen, waardoor vele noodzakelijke verbeteringen tegen gehouden w' orden en de huurprijzen nog betrekkelijk laag zijn. De eigenlijke landbouw staat dan ook, eenige enkele districten uitgezonderd, ver beneden dien van Schotland, waarom wij onze aandacht dan ook meer bepaaldelijk op de onovertroffen veefokkerij vestigden. Wanneer over veefokkerij en veeveredelen gesproken wordt, verdient het Shorthornras eene eerste vermelding. In het laatst der vorige eeuw door de Gebr. Colling in betrekkelijke nauwe bloedverwantschap gefokt en zoodoeude veredeld, is dit tot op den tegenwoordigen tijd met volharding en opoffering van veel geld voortgezet en heeft dit vee een wereldberoemden naam verkregen. Groot is dan ook het onderscheid tusschen de veredelde en niet veredelde dieren, welke laatste nog algemeen voor de melkerij gebruikt worden. Bij de veredeling heeft men zich er vooral op toegelegd om die deelen van het dier, die het meeste waarde voor de slachtbank hebben, in verhouding tot den zoogenaamden afval (pooten, kop enz.), te vermeerderen. Jammer echter zijn vele van de melkgevende eigenschappen verloren „gegaan en hebben slechts weinige fokkers dit punt bij de veredeling in 't oog gehouden. leder veredeld dier heeft een bepaalden naam en afstammingsregister (pedigree), die beide in het 'stamboek (Herdbook) vermeld zijn. Alleen het hierin opgegeven vee wordt als zuiver gefokt beschouwd, waardoor de groote waarde, die men aan dit boek hecht, verklaarbaar is. leder fokker bezit dan ook zulk een stamboek, dat dikwijls zijn geheele landbouw-bibliotheek uitmaakt. Wat nu dit stamboek en deze afstammings-registers betreft, zoo bepalen deze dikwijls geheel de waarde van het dier, en is daardoor een soort van mode ontstaan, welke sommigen families boven alle andere de voorkeur toekent. Deze zoo gezochte families hebben meestal zeer lange afstammingsregisters , waarin dan dikwijls nog de namen van stieren, aan de Gebr. Colling behoord hebbende, voorkomen. Onder de lief hebbers vooral wordt het als voornaam beschouwd om zulke dieren te bezitten en van daar ook de fabelachtige prijzen, die besteed worden. Zoo werd bijv. dit voorjaar voor de 21e Grand-Duchess en haar kalf van 10 maanden f 37800. en voor de 8' Duke of Geneva 20790. betaald. Dat deze prijzen werkelijk besteed worden, hebben wij op de publieke verkooping van Mr. CHENEY Gaddesby Hall, nabij Leicester, bijgewoond. Daar werden 34 Shorthorns gezamenlijk voor f 117000. verkocht, en hieronder was een kalf van nog geen 3 maanden, dat f 11751.— opbracht , terwijl eene koe van minder edele afstamming slechts even f 1000.— gold. Om nog met een enkel woord op het stamboek terug te komen, is het aanleggen van zulk een boek zeker een eerste vereischte voor elke duurzame veredeling en heeft men dan ook reeds op vele plaatsen in en buiten Engeland het voorbeeld van de Shorthornfokkers gevolgd. Natuurlijk moeten alleen beesten van erkend goede eigenschappen en afstamming in het stamboek opgenomen worden. Van zulke beesten zal men dan met betrekkelijk groote zekerheid kunnen voortfokken , en zal ook iedereen trachten om met dit vee het zijne te verbeteren en het zoodoende waardig te maken om aan de vereischten van het stamboek te kunnen voldoen. In Engeland kan ieder beest, dat in zijne afstamming eene kruising met een veredeld dier tot vijfmaal aanwijst, in het stamboek opgenomen werden en voor zuiver doorgaan. Ook voor onze Nederlandsche rassen, die in het buitenland steeds meer en meer gezocht worden, zou het aanleggen van goed ingerichte en met zorg bijgehouden stamboeken van groot nut kunnen zijn. De niet veredelde Shorthorns (zoogenaamde Country Shorthorns) vormen met het Alderney, , Hereford en Devonvee de voornaamste melkrassen van Engeland. De beide laatste komen in het Zuid-Westelijk gedeelte voor en worden tevens zeer veel als mestvee gebruikt. Het Alderneyvee , dat op de eilanden voorkomt, is bijna in geheel Engeland inheemsch. Het eerstgenoemde ras is echter het meest verspreide en in de districten, waar het gevonden wordt, maakt men bijna uitsluitend kaas, die onderscheiden wordt in Leicester-, Chester- , Stiltonkaas enz., wier bereiding nog op de oude wijze geschiedt en in de hoofdzaken met de onze overeen komt. In deze streken treft men ook zeer goede vaste weilanden aan en wordt het vee in den winter hoofdzakelijk met hooi gevoed. In den laatsten tijd heeft men ook kaasfabrieken opgericht, die in den beginne in handen van ondernemers, die de melk opkochten en voor eigen rekening verwerkten, telkens mislukten, doch nu door de invoering van het cooperatieve systeem (waarbij de farmers zelf de melk leveren en voor gezamenlijke kosten tot kaas maken) meer voordeelig beginnen te werken. Verder bezochten wij oenige beroemde fokkers van het Leicester schapenras, dat steeds voor het beste in Engeland doorgaat en tot veredeling van vele andere rassen dient. Deze personen verkoopen hunne rammen zeer zelden en dan uitsluitend aan vreemdelingen; maar verhuren ze echter jaarlijks publiek, tot zeer hooge prijzen, zelfs tot 600. voor een springtijd. De verkoopprijzen loopen zeer uiteen, want alhoewel f1200. geen ongewone prijs is, hebben wij toch ondervonden dat ook voor f 300. zeer goede dieren te koop zijn. Nog eene afzonderlijke vermelding verdient Essex, als het voornaamste tarwevoortbrengende district van Engeland. Behalve de bij ons in de laatste jaren veelvuldig voorkomende Rough Chaff Essex, treft men er voornamelijk de volgende soorten aan: le Spalding tarwe. Rood, zeer goeden stroo-opbrengst. 2e Goldendrop beter in zaad, minder in stroo. 3e Nurserey )1 dunne, lange aren, goed stroo. 4e Rivet vooral op zeer geilen grond. 5e Bearded 33 J> weinig verbouwd. 6e Square Head 'J eigeul.Schotsch,zeer geprezen . Morton's White „ Wit, goed in zaad en stroo. De roode tarwe wordt het meest verbouwd, omdat niettegenstaande de hoedanigheid minder, de opbrengst daarentegen grooter dan die der witte is. Van de hier opgenoemde soorten komen de Spalding en Goldendrop 't meest voor. De bijna algemeen verbouwde haver is de zwarte Tar – taarsche , die zeer gezocht is om den dunnen bast en goede opbrengsten, en de voorkeur, die het vee er boven alle andere haversoorten aan schijnt te geven. Als gemiddelde graanopbrengst rekent men in Essex voor: Tarwe 40 hectol. p. heet. Haver 60 hectol. p. heet. Boonen 30 „ J> Mangels 75000 kilo ~ Wat nu eindelijk nog de inrichting van het bedrijf in Engeland aangaat, zoo komt deze in hoofdzaak met die in Schotland overeen. Naarmate men Zuidelijker komt, maken haver en turnips voor tarwe en mangelwortels plaats. Ook hier heeft men eene uitgebreide veehouding, zoowel van schapen als van rundvee. De gebouwen zijn van gebakken steen opgetrokken en eenvoudig ingericht. Werktuigen worden tamelijk veel gebruikt en in den laatsten tijd vindt de stoomploeg eene grootere aanwending, vooral daar er vele in handen van personen en vereenigingen zijn, die er het land mede rondtrekken. De arbeidende stand is met betrekking tot de hooge bonen niet zoo welvarend als men vermoeden zou, daar hunne behoeften dikwijls in nog grootere mate dan hunne verdiensten toegenomen zijn. Ongetrouwde arbeiders leven meestal op de boerderijen, terwijl de getrouwde in de naburige dorpen wonen. De arbeid wordt hier dan ook vrij algemeen alleen in geld betaald. Vrouwenarbeid op 't veld wordt slechts gedurende den oogsttijd gevorderd. Voor ik mijn reisverhaal eindig, moet ik nog ons bezoek aan de Royal Agricultural Show te Ruil, als voor ons bepaald een van de belangrijkste °ogenblikken van onze reis, vermelden. Hier werden wij in de gelegenheid gesteld om een overzicht van de voornaamste paarden, rundvee, schapen en varkensrassen van Engeland te nemen en ze onderling te kunnen vergelijken. De inrichting van het terrein was zeer doelmatig, enelaar de tentoonstelling 5 achtereenvolgende dagen duurde, waren voor paarden en vee zeer goede stallen en overdekte standplawfien ingericht. De uitgeloofde prijzen waren zeer belangrijk en hadden ook uit alle deelen van het rijk eene groote inzending uitgelokt, zoodat de keuringen, die met veel nauwgezetheid uitgevoerd en door een talrijk publiek bijgewoond werden, dikwijls zeer moeilijk waren. De werktuigen waren ook in groot aantal en verscheidenheid voorhanden, en alhoewel er weinige bepaald onbekende waren, maakten toch de oude, tot zelfs de hakselsnijders toe, de algemeene aandacht gaande. De massa bezoekers was niettegenstaande het ongunstige weder zeer groot en men kon eene algemeene belangstelling bemerken. Om nu tot een besluit te komen, eindig ik met den oprechten wensch , dat ook andere beginnende landbouwers zich aangespoord mogèn gevoelen, om dit in zoo vele opzichten belangrijk land te bezoeken. Ik twijfel niet, of hen zal eene even gulle en gastvrije ontvangst ten deel vallen, als wij gedurende de 5 maanden, die wij in Schotland en Engeland vertoefden, allerwegen ondervonden hebben. Mocht mijne kennismaking met Engelsche toestanden en personen iemand van dienst kunnen zijn, zoo ben ik ten allen tijde gaarne bereid om de gewenschte inlichtingen te geven. Leiden, 12 Sept. 1873.
---

