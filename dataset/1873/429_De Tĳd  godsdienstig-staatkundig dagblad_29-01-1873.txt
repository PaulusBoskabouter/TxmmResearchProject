AMSTERDAM, 28 Januarij. De Nalatenschap van Mr. Thorbecke.
111. Gisteren hebben wij in ons hoofdartikel aangetoond, hoezeer het ontwerp van den heer Geertsema voor de censusverlaging afwijkt van de denkbeelden, door den heer Thorbecke kort vóór zijn overlijden uitgedrukt. Beiden, wel is waar, verlangen eene aanmerkelijke verlaging van den census; maar Mr. Thorbecke wilde het kiesregt slechts verleenen aan mannen, die door hun stand in de maatschappij waarborgen geven van kunde en zelfstandigheid. Integendeel maakt de heer Geertsema dezulken tot kiezers, die het slechts worden kunnen door hunne patentpiigligheid, en van wier bekwaamheid en zelfstandigheid men niet genoegzaam verzekerd is.
Wij behandelen hier het vraagstuk van kiesregt en censusverlaging niet. Op dit feit willen wij slechts wijzen, om te toonen, dat het de liberalen zullen wezen, die het gebouw, waaraan de heer Thorbecke zoo vele jaren heeft gearbeid, afbreken. Zijne nalatenschap is nergens minder veilig dan bij hen.
Wat toont ons het ontwerp-Geertsema, vergeleken bij de denkbeelden van Mr. Thorbecke? Dat in den eerstgenoemde en in hen, die hem steunen, een geheel andere geest is gevaren. Zij leggen het zwaartepunt der staatsmagt bij eene losse, beweeglijke menigte; Thorbecke, integendeel, legde de gezetene en vermoedelijk bekwame en rustige burgerij tot grondslag van het staatsgebouw.
Dat demokratische en republikeinsche strekkingen zich poogden baan te breken, verheelde zich Mr. Thorbecke niet. In zijne Narede, die de nakomelingschap met regt als zijn politiek testament zal beschouwen, heeft hij zich ten zeerste beijverd om die strekkingen te bestrijden. Een kwalijk verborgen' spijt ligt in de volgende woorden, die hij rigt tot hen, welke overhellen tot de republiek: »Aan de konstitutioneele monarchie zou ik een langer leven durven voorspellen, dan zij doen, in wier oog ze reeds bezig is zich in eene andere, meer bestendige, definitieve gestalte der maatschappij op te lossen. De ongelegenheid en de valsche proefnemingen, waarin hare praktijk niet zeldzaam verviel, de onregelmatige afwisseling van ebbe en vloed, waaraan zij onderhevig was, de natuurlijke wankeling van een nog niet volwassen gestel, hebben haar krediet geschaad, en de republiek— een ligt op te vatten, verleidelijk, populair denkbeeld— als doel en nabij doen aanmerken. De republiek vleit de menigte; zij schijnt het laatste woord onzer politieke opvoeding, de ?orm, waarin, zonder verder zoeken on strijden, zonder veel kunst van organizeeren en regeeren, ieder, gelijk elk volk, meester van zijn lot zal zijn, en allen op eenmaal alles in hun bereik zullen hebben.
»Wie wil verzekeren, dat deze gebreken (der konstitutioneele monarchie) en eischen de toekomst eener instelling niet zullen verstoren, die nij hare opkomst een duurzaam tijdvak yan welvaart, vrijheid en beschaving aan de volken scheen te beloven ? «Evenwel meen ik in haar nog te veel groeikracht te ontwaren, dan dat zelfs bij toenemende verschijnselen van zwakheid of dyskrasie, aan herstel zou mogen wanhopen; genegen, ac laatste eer aan ontwikkelingsziekte, aan aan ontbinding toe te schrijven." iot zoo ver Mr. Thorbecke. Deze woorden geven stof tot veelvuldige opmerkingen. Bij het lezen daarvan ontwaarden wij bij ons een zekeren weemoed. De vestiging van »de aristokratie van het verstand" door den konstitutioneelen regeringsvorm was de levenstaak van Mr. Thorbecke; moeite en arbeid heeft hij daaraan niet gespaard. Weinige staatslieden in Nederland hebben eene zoo langdurige en onbezwekene werkzaamheid ontwikkeld als hij. Aan het einde van zijn sterfelijke loopbaan gekomen , hoort hij het pas opgetrokken sebouw kraken.
Men heeft het geroemd als eene daad van bewonderenswaardige zelfopoffering en toewijding aan de publieke zaak, toen de afgeleefde, ziekelijke , half stervende man, op vijfenzeventig-jarigen leeftijd voor den derden keer ging zitten aan de ministertafel. Wij willen daarop niets afdingen, maar durven toch wel de gissing wagen, dat het verlangen om, ten minste tot aan zijnen dood, zijn werk bestendigd te zien, hem tot dien stap deed besluiten. Hij zag in den konstitutioneelen regeringsvorm «toenemende verschijnselen van zwakheid en dyskrasie." Hoezeer hij ook gen was ze aan ontwikkelingsziekte, eer dan aan ontbinding, toe te schrijven," was hij »toch niet verzekerd, dat eene instelling, waaraan hij een duurzaam tijdperk van welvaart had beloofd," niet spoedig zou verstoord worden. Wilde hij, voor het laatst minister wordende, wat hem van krachten overbleef, niet gebruiken, om het waggelend gebouw te ondersteunen, ten einde de instortinger van voor den tijd, die hem nog te leven over was, te voorkomen?
Maar in deze aanwijzing van de in aantogt zijnde republiek, mogen allen, die op den gang van 's lands zaken eenigen invloed hebben, eene ernstige waarschuwing zien. Mr. Thorbecke was wel in staat om over den publieken toestand met juistheid te oordcelen, en daaruit eenigzins te voorspellen, wat de naaste toekomst ons zou aanbrengen. Toegerust met een buitengewoon begripsvermogen, had hij op zijne loopbaan van meer dan het vierdedeel eener eeuw, door ondervinding veel kennis omtrent menschen en zaken opgedaan. Wanneer hij dus in de verte den aantogt der republiek verneemt: wanneer hij in den konslitutioneelen regeringsvorm de verschijnselen van zwakheid en dyskrasie ziet toenemen , mogen wij het veilig gelooven; en zeer onvoorzigtig zou men wezen, zulke voorspelling in den wind te slaan. Immers, gelijk hij zelf bekent, was hij meer genegen om niets dan hetgeen goed is in de konstitutioneele monarchie te zien. Wanneer hij dus vrees te kennen geeft, moet het gevaar niet al te ver van ons verwijderd zijn.
En voor welke republiek was de heer Thorbecke beducht? De Franschen hebben ons onderscheid leeren maken tusschen de konservatieve en de demokratische republiek. Welke van die twee schijnt onzen konstilutioneelen regeringsvorm te bedreigen ? Het is de demokratische: »de theorie, die slechts den onbeperkten volkswil erkent," zooals wij in een volgend artikel zullen aantoonen.
Maar van zulk eene republiek heeft de overgroote meerderheid der nederlandsche bevolking een diepen afschrik; daartegen ziet zij, en niet zonder reden, als tegen een monster op. Is het alzoo niet aller zaak bij tijds het gevaar te bezweren?
Zou een wijze voorzigtigheid niet raden eens ernstig na te gaan, welke oorzaken de mogelijkheid hebben geschapen voor de demokratische republiek, en tevens de middelen te beramen, om haar den weg te versperren? Zou een ministerie niet met kracht moeten bestreden worden, dat door de indiening eener kieswet het land in eene rigting stuurt, die het op den weg naar die gevreesde republiek een stap verder zou kunnen brengen?
---

BUITENLAND. Algemeen Overzigt.
Wederom treedt de veelbesproken kwestie var de fuzie der beide hoofdtakken van het Huis-Bourbon op den voorgrond, en reeds wordt die ineensmelting door velen als een voldongen feit beschouwd. De Union verhaalt van een onderhoud, dat generaal de Maud'huy dezer dagen met den hertog de Nemours gehad heelt, en waai bij laatstgenoemde meet gezegd hebben: »Ja, voor mij is de fuzie een uitgemaakte zaak, want wij prinsen van Orleans zijn alle zever besloten onzen neef, den graaf de Chambord, als Koning te erkennen, en slechts na hem te komen, wanneer hij zal terugkeeren, onverschillig welke vlag hij voeren zal" Het Mémorial diplomatique voegt er nog bij, dat de graaf van Parijs reeds het voornemen heeft te kennen gegeven, om een onderhoud met den graaf de Chambord te vragen. Door het legitimistiesch komitee zou daarop onmiddellijk een koerier zijn gezonden naar Weenen, waar Hendrik V op dit oogenblik bij zijn schoonvader, den hertog van Modena, vertoeft. Het antwoord van den graaf de Chambord is nog niet bekend, maar kan niet anders dan welwillend en toestemmend zijn. Ook de Courrier de France vernam bijzonderheden van gelijken aard, die, zegt zij, onder de afgevaardigden der Nationale Vergadering een levendige indruk gemaakt hebben. Voorts loopt nog het gerucht, dat de graaf de Chambord door eenige zijner ijverigste vrienden zou zjjn uitgenoodigd, eenige maanden m Frankrijk te komen doorbrengen, en — na lang aarzelen, zou hy eindelijk hebben toegestemd, en besloten zijn binnen kort zich te Parus of in de omstreken van Versailles te vestigen. Men moet intusschen met de fuzie-berigtjes wat voorzigtig zijn, daar zij niet altud blyken van overdrijving vrij te wezen. Zie overigens achterstaand afzonderlijk opstel. De Kommissie der Dertig [zie telegrammen] is gisteren weder een stapje gevorderd. Ofschoon zg den prezident der Republiek niet bij alle interpellatiën van staatkundigen aard wil toelaten , heeft zij toch toegestemd, om voor buitenlandsche aangelegenheden een uitzondering te maken.
In de Nationale Vergadering, weinig belangrijks.—Daarbuiten wordt weder druk gemompeld over hare verplaatsing, ditmaal niet naar Parus, zooals het vroeger steeds heette, maar naar St. Cl oud. Op de plaats van het daar in de asch gelegde kasteel, zou de nieuwe zittingszaal verrijzen, terwijl de omliggende gebouwen, welke vroeger tot kazernen dienden, tot officiëele voor de staatsdienst bestemde gebouwen zouden worden ingerigt. De kosten worden op twee millioen franken geraamd. De Prezident en de ministers zouden zich dan weder definitief te Parijs vestigen. Dit plan moet onder de Afgevaardigden vele voorstanders tellen.
Heden worden in den pruissischen Landdag de debatten geopend over de voorgestelde grondwetsherziening, om te voorkomen, dat de nieuwe vervolgingswetten met de Grondwet in stryd zouden zijn.
Het voorbeeld van de Breslau'sche geestelijkheid, die, in het vooruitzisrt op het tot stand komen der ingediende konfessioneele wetten, reeds bij voorbaat hare onvoorwaardelijke adhaesie aan de over haar gestelde bisschoppen heeft betuigd, vindt algemeen navolging. Reeds heeft de katholieke geestelijkheid van Berlijn, Potsdam, Brandenburg, Spandau, Bernau, Naven, Lockenwülde, Cleve* enz. enz. dergelijke openlijke verklaringen afgelegd, welke allen eenzelfden geest van onwankelbare trouw ademen, en in schoone harmonie zich aansluiten bij het protest van den bisschop van Paderborn, waarvan men den tekst hierachter zal lezen. Nog dagelijks groeit het aantal soortgelijke protesten aan, en zal, gelijk men weet, vooral versterkt worden door het aanstaande kollektieve protest van het gezamenlijk episkopaat. Bij de geregtelijke behandeling deibekende inbeslagnerr.ing van sommige dagbladen, wegens openbaarmaking der pauselijke Allokutievan 23Dec. jl., doen zich thans merkwaardige verschijnselen voor. Terwijl de gekonfiskeerde katholieke bladen nog omtrent hun lot in het onzekere zijn, hebben reeds verschillende niet-katholieke bladen — o. a. de Frankfurter Zeitung — hun gekonfiskeerde exemplaren terug ontvangen , met de kennisgeving, dat zij van verdere vervolging »'» casu vrij zouden blijven, uit aanmerking van de af keurende inleiding, waarvan zij de openbaarmaking der Allokutie hadden vooraf laten gaan: uit die inleiding was den regters namelijk gebleken, dat de openbaarmaking slechts met een vaderlandlievend doel was geschied. Alzoo, met andere woorden: die bladen, welke bij de openbaarmaking de noodige smaadreden, laster en spot ten opzigte der Kerk hebben gevoegd, worden vrijgesproken, niettegenstaande ook zij het ministerieel verbod overtreden hebben; maar de katholieke bladen, die zich natuurlijk niet aan bespotting of verdiaaijirg schuldig maakten, worden veroordeeld. Zoo valt dus ten slotte weder het lot op Jonas, d. i. op de katholieke bladen, ofschoon ook de andere voor de leus gekonfiskeerd waren.
De Koln. Volkszeitung, die in het afgeloopen jaar meer dan een dozijn malen veroordeeld werd, is ook thans weder gestraft met een geldboete van 100 thaler en de kosten, wegens het indertijd openbaarmaken van het bekende adres der keulsche katholieke vergadering aan den pater superior der Jezuïeten aldaar. De Röln. Volkszeit. heeft opnieuw appèl aangeteekend.
Te Elberfeld, te Kempen en te Wildbergerhütte in het distrikt Waldbrül werden onlangs binnen weinige dagen achtereenvolgens drie verschillende katholieke vergaderingen gehouden, waarvan de laatste door de policie werd uiteengedreven, om geen andere reden, dan dat de voorzitter de aanwezigen mededeelde, dat pater Radziwill, de zoon van den onlangs overleden prins Radziwill, bloedverwant des Keizers, zich thans op den weg der ballingschap bevond. De Katholieken hebben onmiddellijk geprotesteerd, in den vorm van een adres aan den aartsbisschop van Keulen.
Te Leipzig is gisteren de sedert lang gedreigd hebbende werkstaking der letterzetters en boekdrukkersgezellen eindelijk uitgebroken; zes k zevenhonderd gezellen loopen thans ledig.
Volgens de Vossische Zeitung zullen in de aanstaande zitting van den Rijksdag de volgende wetsontwerpen achtereenvolgens in behandeling komen: 1° ontwerp tot regeling van het strafproces, 2° ontwerp tot regeling der bijdragen tot oorlogslasten, 3° ontwerp betreffende de Banken, 4° de muntwet, 5» de wet op de vereenigingen, 6° de wet aangaande de algemeene rekenkamer, 7° regeling van het burgerlijk proces en 8° de wet tot algemeene regeling van het regtswezen.
Het parlementaire nieuws in België trekt weinig de algemeene opmerkzaamheid: des te meer echter de kerkhovenkwestie. Te Gent worden van liberale zijde hemel en aarde bewogen om de Katholieken over te halen hunne overleden betrekkingen voortaan op de sedert 1° Januarij geopende algemeene begraafplaats >den Geuzenhof" te doen begraven; maar steeds worden de ijveraars kort en bondig afgewezen. Menigmaal duwen de verontwaardigde Katholieken hun toe: »Als u de Geuzenhof zoo bevalt, ga er dan maar zelf liggen; maar maak, dat ge weg komt!" Nog slechts een achttal lijken hebben sedert de opening de treurige onderscheiding gehad van op den ongewijden Geuzenhof begraven te worden; deze waren, behalve een drenkeling, die bij niemand bekend was, allen afkomstig uit een oude-mannenhuis , zoodat hier nog aan geen vooraf gemaakte vrije beschikking te denken valt. Integendeel, wanneer een arme sterft, wordt er aanstonds in de buurt gekollekteerd om de noodige penningen bij elkaar te krijgen, die vereischt worden , om op een katholiek kerkhof te kunnen begraven worden. Zooals men weet, heeft de Bien Public sedert een paar dagen een inschrijving voor de begrafenis der katholieke armen opengesteld. Deze inschrijving heeft thans reeds ciika 4000 francs opgebragt.
De engelsche bladen schrijven over niets liever dan over de russische expeditie in Centraal-Azië, want waar het hart vol van is, daar loopt de mond van over. Volgens den Times zouden de Russen onder aanvoering van kolonel Morkasow reeds voor eenigên tjjd een gevoelige nederlaag op den weg naar Khiva geleden hebben, doordien de Khi vanen zich niet alleen met de Khirgizen, maar met nog verschillende andere omliggende stammen verbonden, en dus een geduchte knjgsmagt bijeengebragt hadden. Onmiddellijk trokken de Russen terug, en werd er te St. Petersburg ten huize van prins Gortschakoff een krijgsraad belegd, waaraan behalve den Tsaar en de staatsraden ook de verschillende goeverneurs der centraa!-aziatische provinciën deelnamen. Prins Gortschakoff verklaarde zich sterk tegen een gewelddadige verovering van Khiva, en sloeg den'weg der diplomatie en der afwachting voor; maar hij bleef in de minderheid, en de oorlog werd onmiddellijk vastgesteld. Generaal Kaufmann werd tot opperbevelhebber benoemd, en twee neven van den Tsaar, grootvorst Nicolaas Konstantinowitsch en de hertog von Leuchtenberg werden hem als adjudanten toegevoegd. De Times, wiens ijverzucht bij deze aangelegenheid door eiken regel pleegt heen te stralen, voegt er met zigtbar* Schadenfreude bij , dat Centraal-Azië eerlang voor Rusland zal worden, wat Algiers voor Frankrijk is: een lastpost. Nu reeds, zegt het £%-blad, kost het onderhoud der beambten en soldaten in die streken aan Rusland jaarlijks 4 millioen roebels, dat is 10 millioen gulden meer dan het er voordeel van trekt. De nieuwe expeditie zal enorme extrauitgaven noodzakelijk maken; zoodat welhgt de nieuwe leening, welke Rusland dezer dagen door Rothschild te Londen aan de markt heeft gebragt, alligt met het oog op de expeditie is aangeboden. »Zie", zegt de Times bitter, »dat is toch. al te bar, dat Rusland ons geld komt vragen, om onze koloniën in gevaar te gaan brengen!"
In Turkije wordt van duitsche zyde veel geagiteerd, om den voormaligen groot-vizier Mahmud-Pacha in diens waardigheid te doen herstellen, mits hg beloven wil, zich van Ruslands invloed los te maken, om aan Duitschlands aanzien in Turkije meerder uitbreiding te geven*. Zóó althans Wordt door verschillende berigtgevers geschreven. De heer von Keudel zou als pruissiescu gezant bepaald in die rigiing moeten werkzaam zijn.
---

De Fuzie.
Over de kwestie der fuzie in het Hui» Bourbon bevat de Univers een rezumee va» een onderhoud, dat wel is waar dateert vaneenige maanden, maar waaraan nog onlangs gebeurde feiten een onbetwistbare verdienste geven van aktualiteit. De Univers ontving dit rezumee van een persoon , die wenschte te weten, hoe de prinsen van Orleans over de fuzie dachten, en een zeer beleefd, maar op politiek gebied niet zeer duidelijk antwoord van hen ontving:
»Men had mij de onderhandelingen, die het manifest, gedateerd van het kasteel Chambord, waren voorafgegaan, uiteengezet. Veronderstellende, dat de prinsen van Orleans zich uit oppozitie tegen de banier van Hendrik van Frankrijk aan de driekleur hielden, veroorloofde ik rmj dit op te merken, engafmg'ne verbazing en mgn leedwezen te kennen, banier tegen banier te zien stellen tusschen prinsen, die allen, ongetwijfeld, het welzijn van hun land beoogen.
»— De uitdrukking is onjuist, zoo luidde het antwoord. De jongste tak van het Huis van Frankrijk heft geen banier tegen banier omhoog, 't Is niet met cc» vijandige bedoeling opzigtens Mgr. den graaf de Chambord, noch ook uit een gevoel van antipathie tegen het witte vaandel, dat de prinsen van Orleans het driekleurig vaandel liefhebben en hoogschatten, of, laat ik liever zeggen, erkennen en begroeten; 't is omdat het Frankrijks vlag is. Een vlag is een symbool , en welke hare kleur ook zij, zg kan hier slechts een nationaal symbool wezen, 't Is niet de vlag van Mgr. de graaf de Chambord, noch die van het huis van Orleans, en evenmin die van Parijs, welke op de Tuileriën of van het Hotel des Invalides, aan het hoofd van onze legers, aan den top der scheepsmasten of op onze forten en van onze openbare monumenten moet wapperen: 't is Frankrijks vlag. De vlag van Frankrijk nu is, althans voor dit oogenblik, wel degelgk de driekleurige vlag. Ziedaar, zeer eenvoudig, waarom zij ook de vlag der prinsen van Orleans is. »Maar, hernam ik, na deze verklariag *an beginsel, stelt gij dus Mgr. den ,graaf de Chambord het aannemen van de driekleurige vlag niet tot voorwaarde tine qua non van toenadering of van fuzie? En indien Mgr. de graaf van Chambord de driekleurige vlag, waarvan zijn afkeer door de herinnering aan het schavot van Lodewijk XVI billijk zou zijn geschenen, verwerpende, de witte kleur had gehandhaafd, maar met voorbehoud van het regt aan de eerste Vergadering, die Frankrijk hem, eenmaal op den troon, zou gezonden hebben, om er de kleur of de kleuren aan toe te voegen, éie zg door de natie gewenscht achtte, loudt gij dan die nieuwe vlag hebben erkend en aangenomen? >— Volkomen, werd mij met levendigheid geantwoord. Aangezien wij de driekleurige vlag aannemen, zijn wij bereid de gryze, de zwarte, de roode of de blaauwe, en ook bereid de witte vlag aan te nemen, op de eenige voorwaarde, dat zij door de natie en de Vergadering zij aanvaard.
ïZeer wel, liet ik daarop volgen; maar, dewijl gij het mij vergunt, ga ik verder; ik zal praktiesch de moegelijkheid aangrijpen, en er nog eene overweging opzigtens dit punt bijvoegen. Gg stelt geen banier tegen banier, maar feitelijk wordt door uwe houding de witte vlag verworpen; en onder voorwendsel van de regten der natie en van de Vergadering te handhaven, protesteert gij tegen het manifest van het hoofd van het Huis van Frankrijk, en neemt de witte vlag slechts aan met een exceptie van niet-ontvankelijkheid.
»— Wg protesteeren zoo weinig, mijnheer, viel de toegesprokene mij in de rede, dat, verre van er ons dankbaar voor te zy'n, velen ons integendeel het stilzwijgen als een misdaad aanwrijven. Wij kunnen niets daaraan doen; wij zijn het niet, die den toestand geschapen hebben. Overigens, gelijk wij reeds zoo even zeiden, kan men er slechts aan denken, in Frankrgk en elders eene konstitutioneele monarchie te herstellen. De vlaggekwestie, die, ofschoon geen beginsel van konstitutie zijnde, deze toch van zeer nabij raakt, verkrijgt, door hare beteekenis zelve, een genoegzaam hoog gewigt om eene snationale kwestie" te worden, en het is ons onmogelijk , vooral in de tegenwoordige omstandigheden, zelfs aan Mgr. de graaf de Chambord het regt toe te kennen haar eigenmagtig door te hakken, buiten goedkeuring van de Vergadering, en zelfs tegen haar raad." De eenige gedachte, merkt de Univers op, welke zich in die woorden duidelijk uitspreekt, is dat de prinsen van Orleans den graaf de Chambord wel het regt gelieven toe te kennen het orleanisme te verheffen.
---

