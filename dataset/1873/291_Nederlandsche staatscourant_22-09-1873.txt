NEDERLANDEN. 's GRAVENHAGE, den 20sten September 1873.
Gisteren namiddag is door eene Commissie uit de Eerste Kamer der Staten-Generaal het navolgende adres dier Kamer, ter beantwoording van de Troonrede , aan Zijne Majesteit den Koning aangeboden : Sire ! De Eerste Kamer vernam met dankbaarheid, dat Uwe Majesteit ook nu weder het geluk hebben mogt, gunstige mededeelingen te kunnen doen, aangaande den toestand des lands en dat bij het bezoek aan de noordelijke gewesten des Rijks gebragt, allerwege blijken van welvaart en bloei door Uwe Majesteit zijn waargenomen. De nieuwe weg voor den handel, gebaand door de openstelling der havenwerken te Ylissingen , doet ons, met Uwe Majesteit, nieuwe welvaart verwachten. üe betuiging van erkentelijkheid door Uwe Majesteit afgelegd , voor de levendige en ondubbelzinnige blijken van liefde en verknochtheid, waarmede Uwe Majesteit, zoowel in hot Noorden als in het Zuiden des lands door de geheele bevolking is .begroet, stellen wij op hoogen prijs. Uwe Majesteit zij overtuigd, dat die gevoelens van liefde en verknochtheid allerwege in den lando worden gedeeld Met U , Sire, waarderen wij te meer de bewijzen van belangstelling en vriendschap, welke Uwe Majesteit voortdurend van alle vreemde Mogendheden mogt ontvangen , nu in den Indischen Archipel voor ons land verwikkelingen zijn ontstaan. Het verheugde ons van Uwe Majesteit te mogen vernemen, dat Zee- en Landmaat steeds op loffelijke wijze aan hare roeping voldoen. Terwijl wij vertrouwen, dat het openbaar onderwijs steeds een voorwerp van do aanhoudende zorg der Regering zal blijven uitmaken, stellen wij het op prijs te vernemen , dat naast het openbaar , ook het bijzonder onderwijs Uwer Majesteits levendige belangstelling blijft wekken. ✓"*' Wij vernamen met grocrte voldoening, dat Nederland zijn naam iD kunst en nijverheid met eere op de wereldtentoonstelling te Weenen heeft gehandhaafd ; dat de berigten omtrent de beteugeling der ziekte van den veestapel gunstig luiden en de gesteldheid van 's lands geldmiddelen , niettegenstaande de stijgende behoeften en de buitengewone uitgaven , gunstig is te noemen. Met levendige belangstelling ontvingen wij van Uwe Majesteit de mededeeling , dat na de tijdelijke staking van de krijgsverrigtingen te lande tegen Atchin , de kusten van dat rijk met goed gevolg door de zeemagt worden geblokkeerd en de noodige voorzieningen zijn en worden genomen ten einde den strijd te lande met kracht te kunnen hervatten. Aangenaam was ons Uwer Majesteits mededeeling , dat binnen den kring van onze Oost-Indische bezittingen , met uitzondering van enkele onlusten van plaatselijken aard, de rust onverstoord is gebleven ; dat de ontwikkeling van handel en scheepvaart over het algemeen merkbaar werd en de belangen der nijverheid, door nieuwe bopalingen omtrent de mijnontginningen zijn bevorderd; dat door de Regering en door particulieren krachtig hulp is betoond aan de bevolking dier streken, waar gebrek aan voedingsmiddelen bestond of dreigde te ontstaan , terwijl de vooruitzigten omtrent den oogst der voedingsmiddelen thans meer geruststellend zijn. Wij beschouwen met Uwe Majesteit als verschijnselen van een meer bevredigenden toestand onzer West-Indische koloniën : dat Suriname het hoofd heeft kunnen bieden aan de moeijelijke' omstandigheden , die in dit jaar werden verwacht; dat het tractaat met Grootttrirannie betreffende de immigratie gunstige uitkomsten heeft opgeleverd ; gezindheid tot arbeid bij de vroegere slaven , ook na do opheffing van het Staatstoezigt, bleef bestaan en Cura9ao zich door uitbreiding van handel en scheepvaart in toenemende welvaart mogt verblijden. Wij vertrouwen, Sire, dat Uwer Majesteits Regering eerlang aan de Staten-Generaal zal kunnen aanbieden die wets-ontwerpen , welke door 's lands belang worden gevorderd , en wij vereenigen ons met den w ensch door Uwe Majesteit uitgesproken, dat onze beraadslagingen onder Hoogeren zegen , strekken mogen tot heil van het dierbaar Vaderland. Zijne Majesteit heeft daarop het volgende geantwoord: Ik verzoek U aan de Eerste Kamer Mijnen dank over te brengen Voor haar adres van antwoord , en haar daarbij de verzekering te geven v an Mijn vertrouwen op hare medewerking tot krachtigen steun van hetgeen het heil van ons geliefd Vaderland kan bevorderen. Bij Koninklijk besluit van 20 September 1873, n°. 4, is benoemd tot burgemeester der gemeente Druten A. B. Barkey, onder toekenning van e orjol ontslag als burgemeester der gemeente Voorburg.
Bij Koninklijk besluit van 20 September 1873, n°. 7, is, op hun verzoek , eorvol ontslag verleend : aan mr. C T baron van den Boetzelaer, als burgemeester der gemeente de Bilt, met ingang van "20 September e. k.; aan M. baron de Vos van Steenwijk, als burgemeester der gemeente Zuidwolde. met ingang van 1 October e. k. Bij Koninklijk besluit van 20 September 1873, n°. 11, zijn herbenoemd : met ingang van 1 October e k , tot burgemeester der gemeenle Midwolde S. Kiel, secretaris dier gemeente; en met ingang van 18 October e. k., tot burgemeester der gemeente Kerkwerve G van der Cingel. Bij Koninklijk besluit van 20 September 1873, n'. 12, is, met ingang van 10 October e. k. herbenoemd tot burgemeester der gemeente Heeze A. A. Deelen. Bij Koninklijk besluit van den 12den September 1873. n°. 24, is ten lasto van den Staat een pensioen verleend aan F. J Jansen, gewezen griffier bij het kantongeregt te Sluis, ten bedrage van f 291 's jaars; en zulks op grond van de artt. :ia en 43 der wet betreffende de burgerlijke pensioenen,, laatstelijk gewijzigd bij die van 21 Mei 1873 (Staatsblad n°. 64).
---

BUITENLANDSCHE BERIGTEN. FRANKRIJK.
Het Journal des Débnts verdedigt zich als volgt tegen de beschuldiging dat het den herderlijken brief van den aartsbisschop van Parys te heftig zou hebben veroordeeld: »Wij moeten doen opmerken dat deze brief geen godsdienstig maar een politiek stuk was , geen mandement maar een pamphlet. Wij zouden ons geene enkele aanmerking veroorloofd hebben op een mandement waarbij gebeden voor den Paus uitgeschreven werden . . . maar deze geestelijke vermaningen dienden alleen tot voorwendsel voor uitingen van een geheel wereldlijk karakter. Nu achten wij het oogenblik zeer slecht gekozen om zoo heftig uit te vallen , en houden den uitval van mgr. de Guibert tegen Italië en de Italianen voor dubbel onhandig, met het oog op onze binnenlandsche en buitenlandsche politiek. » Hier te lande verkeert de publieke opinie op het oogenblik in eene groote onzekerheid: zij vindt zich geplaatst tusschen twee uitwegen, welke zij beide niet zonder bekommering gadeslaat: zij vreest even zeer de uitspattingen der monarchie als die der republiek. De welgezinde voorstanders van den vrede zoeken met inspanning naar het licht der rede en der gematigdheid hetwelk de partijen kan voorlichten en leiden: velen vragen zich zelve af of de vrijheid wel bestaanbaar is in de monarchie en wel gehandhaafd kan worden in de kerk, en ditoogenblik kiest nu de aartsbisschop van Parys om eenen twistappel in ons midden te werpen en op nieuw vraagstukken aan de orde te stellen, welke men voor zoo volkomen opgelost hield dat de laatste regeringen dezelve geheel hebben laten rusten. Noch de heer Thiers noch de heer de Broglie zijn ooit voorstanders geweest van de vorming van het koningrijk Italië noch van de bezetting van Rome door de Italianen ; maar beiden hebben ingezien dat het niet raadzaam was zich te verzetten tegen voldongen feiten, welke naar ons oordeel langs den wettigen weg voldongen zijn. De aartsbisschop van Parys had dit verstandige voorbeeld kunnen en moeten volgen : hij had zich behooren te bepalen tot het uitschrijven van gebeden zonder een beroep te doen op de Europesche mogendheden om met den sterken arm Rome te ontnemen aan hen , die hetzelve met het volste regt bezitten. Wij hebben gevraagd of dit min of meer herderlijke schrijven dan het eenige programma der monarchale partij was, en men heeft ons geantwoord dat Hendrik V zich ongetwijfeld naar de daarin ontwikkelde denkbeelden gedragen zou; derhalve zal zijne eerste zorg zijn ons in eenen godsdienstoorlog te wikkelen. Is dit het geval dan zal onze keuze spoedig gedaan zijn. »Maar niet alleen uit het oogpunt onzer binnenlandsche politiek noemen wij den brief van den aartsbisschop onvoorzigtig en onhandig. De aartsbisschop van Parys is, zelfs wanneer hij de grenzen van zijn herderlijk gebied overschrijdt, niet een eenvoudig burger; Europa is geregtigd zijne woorden op te vatten als de uitdrukking der bedoelingen van eene magtige partij in Frankrijk. Zijn brief is een politiek manifest , en dit manifest behelst eene oorlogsverklaring tegen eenen souvereinen en onafhankelijken staat , tegen eene mogendheid welke onze vriend moet en wil zijn, en welke men op deze wijze tot eenen vijand maakt. ■•Een oogenblik, waarop de Koning van Italië het voorwerp is van de uitnoodigingen en vleijerijen van Duitschland, nemen de Fransche katholieken te baat om eenen kruistogt en eenen heiligen oorlog te prediken tegen eene onafhankelijke mogendheid, welke rekenen kan op de welwillendheid van alle monarchien van Europa. En de aartsbisschop van Parys, welke den vrede behooide te prediken, i3 de eerste die de
rol van Peter den kluizenaar te vervullen neemt! En alle pelgrims, voor wie men dagelijks nieuwe heiligen en nieuwe pelgrimstogten uitvindt, stellen Rome boven Frankrijk! De aartsbisschop doet niet enkel op den Hemel een beroep, maar ook op de Etiropesche mogendheden. Maar op welke? Men wijze er ons eene enkele aan, die bereid zal zijn aan dat beroep gevolg te geven. n Eene van haar geeft juist op dit oogenblik haar antwoord, en dit behoorde onze dweepers beter in te lichten. Het zwaartepunt van Koning Victor Emanuel's reis naar Duitschland ligt, gelijk de Italianen zeer wel inzien, niet te Berlyn maar te Weenen. In een bezoek van den Koning te Berlyn, aan zijnen bondgenoot van 1866, ligt niets buitengewoons. Wij achten het zelfs overtollig er ons over te bekommeren of dat bezoek leiden zal tot een nieuw verbond tusschen de beide regeringen. Er bestaan door de omstandigheden geboren bondgenootschappen , welke niet vooruit behoeven geredigeerd te worden maar ontstaan uit den drang der omstandigheden. Maar de tegenwoordigheid van den Koning van Italië te Weenen heeft eene geheel andere beteekenis. Daarin ligt opgesloten de erkenning door Oostenrijk van al hetgeon in Italië is tot stand gekomen ; daardoor wordt de stempel gezet op eene der gewigtigste gebeurtenissen uit de geschiedenis. » Daarom vragen wij : waar zijn de Europesche mogendheden , wier interventie wordt ingeroepen ? Men zal zeggen dat wij juichen omdat de Paus zwak is en alleen staat; maar daarvan spieken wij niet. Wij bedoelen niets anders dan om den stand van zaken naar waarheid te schetsen , hoe onaangenaam die ook zijn mag. Om deze reden hebben wij gemeend het mandement van den aartsbisschop van Parys te moeten veroordeelen in bewoordingen, welke wij volgaarne zouden intrekken wanneer zij te heftig waren geweest. Maar wij blijven er bij dat dit manifest, in de omstandigheden waarin wij ons bevinden, bij uitstek onpolitiek en onhandig was. Zoo de katholieke partij werkelijk eenen kruistogt wil uitlokken, dan is zij in waarheid van haar verstand beroofd. Indien echter hare hoogliederen niets anders zijn dan vrome strijdzangen, bestemd om de geloovigen op te wekken, dan heeft deze soort van geestelijke oefening ons reeds te veel gekost om haar niet te staken." OOSTENRIJK. Volgens berigten uit Weenen van 17 September heeft de regering het aanplakken verboden der gisteren vermelde oproeping van de » aartsbroederschap des heiligen aartsengels Michael" tot bijwoning der door de Weener ultramontanen voorbereide lijkplegtigheid in de Domïnikaner kerk ter eere van de pauselijke soldaten die bij de inneming van Rome op 20 September 1870 gesneuveld zijn. Het clericale Vaterland , hetwelk die oproeping het eerst verspreid had , berigt thans dat niet alleen de verdere aankondiging van dien lijkdienst, maar de plegtigheid zelve op hoog gezag verboden is. De Neue Freie Presse van 18 September zegt: «De ontvangst des Konings van Italië van den kant der bevolking onzer hoofdstad is even hartelijk, als zijne begroeting in de vrijzinnige dagbladen was. Men vereert in Victor Emanuel niet alleen den gust van ons hof, niet alleen den beheerscher van eenen met onze monarchie bevrienden staat, maar ook den bestrijder van het Vaticaan, en den Koning, die, toen na den 2den December alles constitutien schond en eeden verbrak, zijne aan het volk gedane beloften eerlijk en getrouwelijk gehouden heeft. De ultramontanen hebben door kleingeestige ophitsing en demonstratien niets anders verkregen, dan het bewijs hunner volslagen onmagt in Weenen." DUITSCHLAND. Het Opperste G-eregtshof in Beyeren heeft den 15den dezer een arrest gewezen , waarbij de regtstoestand der oud-katholieken betrokken was. De zaak was de volgende: Tegen de redactie van het Straubinger Tagblatt was eene vervolging ingesteld omdat zij in haar blad gezegd had: »alle oud-katholieke dagbladen liegen en lasteren: leugen- en lastertaal zijn de levenselementen dezer secte." Het hof van appèl weigerde echter aan deze aanklagt gevolg te geven, vermits de bedoelde woorden alleen bevatten eene beleediging jegens sommige lidmaten der katholieke kerk, maar niet jegens de kerk of den godsdienst, in welk fieval alleen sprake kon zijn van toepassing van § 166 van het rijksstrafwetboek. Tegen deze weigering werd verzet gedaan bij het Opperste Geregtshof in Beyeren, door hetwelk, overeenkomstig den eisch van het openbaar ministerie , de uitspraak van het hof van appèl gehandhaafd werd. Het openbaar ministerie grondde zijnen eisch op de volgende overwegingen: » Bij §166 van het rijksstrafwetboek wordt eene gevangenisstraf van drie jaren bedreigd tegen hem, welke door godslastering aanstoot geeft of wettelijk erkende kerkgenootschappen beleedigt. De vraag is dus of in het onderhavige geval eene beleediging van oudkatholieken aan te merken is als eene beleediging der katholieke kerk. Tegenover den staat vormen de oud-katholieken geene wettige in het rijk bestaande afzonderlijke kerkelijke vereeniging; zij hebben zich niet van de katholieke kerk afgescheiden en moeten derhalve als lidmaten dier kerk worden beschouwd; oud- en nieuw-katholieken vormen gemeenschappelijk de katholieke kerk. vermits de tusschen de beide partijen bestaande geschillen nopens de in 1870 aangenomen dogmen geene formele afscheiding noch losmaking van het bestaande verband hebben te weeg gebragt. Van eene beleediging der katholieke kerk als zoodanig kon er in het onderhavige geval derhalve geen sprake zijn, doch uitsluitend van eenen twist tusschen de aanhangers der oude en der nieuwe leer in den boezem van het katholieke kerkgenootschap, waarmede de regterlijke magt niets te maken heeft." Het Opperste Geregtshof' overwoog dat van het standpunt van den staat de katholieke kerk uit de aanhangers der beide rigtingen bestond , en derhalve een aanval tegen de oud-katholieken niet kon aangemerkt worden als een aanval tegen de kerk zelve, of derzelver instellingen en gebruiken; terwijl voorts de voor de bij §166 bedoelde overtreding vereischte kenmerkende feiten niet aanwezig werden geacht. SPANJE. Blijkens een Reuter-telegram uit Madrid, bevestigd door een telegram van een der correspondenten van de Times , beide den 18den dezer gedagteekend , hebbende generaals Loma en Santa Pau den 17den dezer de Carlisten onder Lizarraga nabij Tolosa uiteen gejaagd. De
troepen waren 12,000 man sterk, en do Carlisten omstreeks 3500; d 6 eerstgenoemden hadden twee gesneuvelden en verscheiden gewonden verloren, de Carlisten acht gesneuvelden, zestien gewonden en zeven gevangenen , waaronder twee officieren. Door deze nederlaag is een beraamde aanval der Carlisten op Tolosa verijdeld geworden. ZWEDEN EN NOORWEGEN. Uit Stockholm wordt aan de Augsburger Allgemeine Zeitung gemeld ■ » Het is niet te ontkennen dat onze boerenpartij meer en meer invloed en kracht verkrijgt, gelijk zij dan ook als de eenige vast aaneen gesloten partij in onzen staat moet beschouwd worden. Vroeger vormde bij voorkeur de adel zulk eene partij , aan welke de overige standen min of meer onderworpen waren. Langzamerhand leerden echter de boeren de magt kennen welke zij hoofdzakelijk uit hun groot aantal ontleenden , en langzamerhand , hoewel aanvankelijk eenigzins schoorvoetend hebben zij daarvan partij getrokken. Het ontbrak hun daarbij schier "zonder uitzondering aan bekwame leiders uit hun eigen midden maar zij werden daarvan voorzien uit de rijen van den adel. Eerzuchtige en bekwame leden van laatstgenoemden stand, welkeer geen voordeel in zagen hunne krachten aan do behartiging van deszelfs belangen te wijden , sloten zich bij de boerenpartij aan en wisten zich allengs tot hare leiders te verhefien » Dat het aan deze mannen minder te doen was om de bevordering der belangen van den boerenstand, dan om door die partij en haren steeds toenemenden invloed zelve op het kussen te komen, is niet twijfelachtig. Het is zeker dat over korteren of langeren tijd een ministerie uit leden van de boerenpartij gevormd zal moeten worden, en dan zijn de adellijke leiders derzelve, gelijk van zelf spreekt, degenen die daarvoor het meest in aanmerking zullen komen. » Tot dus ver had de boerenpartij een zeer stellig overwigt alleen in de Tweede Kamer des Rijksdags , en van dat overwigt werd dan ook op zoodanige wijze gebruik gemaakt dat de regering hare uitgebreide ontwerpen van hervorming, met name wat betreft de militaire aangelegenheden, niet tot stand kon brengen. Intusschen waren de gevolgen van den invloed der boerenpartij tot nog toe meerendeels van negativen aard, want de uitvoering van hare eigene plannen leed schipbreuk op den tegenstand der Eerste Kamer, waar de adel en de ambtenaren eene zeer aanzienlijke meerderheid uitmaakten. Ook hierin schijnt echter eene verandering te zullen komeu Een gedeelte deileden van de Eerste Kamer wordt namelijk verkozen uit de Landdagen der Liine of gewesten waarin het land verdeeld is, en de boeren spannen thans alle krachten in om hunne aanhangers in die Landdagen te brengen, lerwijl vroeger bijna alleen edellieden en ambtenaren zitting daarin hadden. Eene gewijzigde zamenstelling nu der Eerste Kamer zou zeer zeker in hooge mate het tot stand komen bevorderen der sinds lange jaren door de boerenpartij gekoesterde plannen , waarvan de gewigtigste zijn de afschaffing van het zoogenaamde indelta-Ieger en de aflossing der grondrente. Ongelukkig ontspruit het streven der boerenpartij alleen uit eigenbelang en draagt het geenerlei blijk van hoogere belangstelling voor het algemeen welzijn van land en volk. Daarom kan men ook de toenemende magt der boeren onmogelijk met sympathie begroeten , en moet men hopen dat de andere standen duor de handen getrouw ineen te slaan den invloed dier partij zoo veel mogelijk zullen weten te fnuiken." ZUID-AMERIKA. In eene correspondentie uit Lima aan de Rölnische Zeitung wordt me degedeeld dat aldaar op den 28sten Julij de gedenkdag van Peru's onafhankelijkheid op feestelijke wijze gevierd was doch zonder militaire vertooningen , welke bij die gelegenheid pleegden gedaan te worden zoo lang het presidentschap der Republiek door generaals bekleed wérd. De deelneming van het publiek aan de feestviering was daarom echter niet minder groot. Vijf dagen later werd de eerste verjaardag van de optreding des Presidenten Pardo herdacht, bij welke gelegenheid deputatien uit alle oorden des lands in de hoofdstad aankwamen om den President hare opwachting te maken en hem de hulde der bevolking over te brengen voor het vele goede hetwelk in het afgeloopen jaar door den President tot stand gebragt of voorbereid was. Nog vermeldt de correspondent dat de pauselijke legaat Vannutelli, aarisbisschop van Nicea i.p.i ., welke tijdens de regering van den President Balta een overwegenden invloed op de aangelegenheden van Peru uitoefende, maar dien onmiddellijk na de optreding van deszelfs opvolger verloor, Peru verlaten had om zich te Quito (Ecuador) te vestigen, een vertrek waarover in het officiele regeringsblad groote tevredenheid werd te kennen gegeven. Tevens wordt in denzelfden brief [welke de dagteekening van 14 Augustus draagt] melding gemaakt van eenen kort te voren in het te midden der Cordilleras gelegen departement Ayacucho uitgebroken militairen opstand. Door gevlugte voorstanders van den President Balta van uit Chili aangestookt, werd deze opstand geleid door een der deelnemers aan de zamenzwering van Guttierez, welke door de regering begenadigd was; de bezetting van de stad Ayacucho nam den prefect gevangen en riep eenen generaal tot President dor Republiek uit. De opstandelingen vonden echter zoo weinig steun bij de bevolking dat zij, op het gerucht dat er uit Lima troepen waren afgezonden om de orde te herstellen , de stad Ayacuöho ontruimden en het gebergte verder introkken om die troepen te ontvlugten.
TELEGRAP1IISCIIE BERIGTEN. L onden , 20 September. De Times deelt het volgende berigt tut Freetown van 2 September mede: •> Ten gevolge der op de Prah -rivier geleden nederlaag is de geheele kust ten westen van Elmina in opstand geraakt. De volksstammen hebben zich in massa met dè Ashantynen vereenigd. De oorlogsschepen Barracouta en Argus waren afgezonden om Taccorary en de dorpen tusschen die plaats en Chamah te beschieten en te vernielen. Bij het beproeven eener landing geraakten de onzen in eene hinderlaag en werden genoodzaakt terug te trekken. D® luitenant Young en 11 matrozen werden gekwetst. V ersailles , 19 September. In de legitimistische kringen wordt het
door de France gegeven berigt tegengesproken . dat de graaf van Chambord ,j en aartsbisschop van Parys ter zake van zijn berucht mandement eenen brief van gelukwensching gezonden heeft. Versailles , 20 September. Het berigt aangaande den brief des graven van Chambord aan den aartsbisschop van Parys wordt formeel gelogenstraft. Eene depêche uit Tanger van eergisteren berigt dat de zoon des Sultans zonder tegenstand de regering aanvaard heeft. De door een Italiaansch blad medegedeelde tijding van het uitbreken van eenen burgeroorlog is dus valsch. B krlyn , 19 September. Naar men verneemt heeft de Koning van Portugal aan zijnen gezant alhier, den graaf Rilvas , last gegeven om den Koning van Italië, zijnen schoonvader, tot aan de grenzen te gemoet te reizen en hem uit zijnen naam te begroeten. W eenen , 19 September. De Koning van Italië heeft heden voormiddag de wereldtentoonstelling bezocht en aldaar met den Keizer in het Kaiser-Pavillon het dejeuner gebruikt; des namiddags ontving hij ter zelfder plaatse het corps diplomatique en het cisleithaansche ministerie. Weenen, 19 September. Op het heden by den Keizer gehouden galadiner stelde Zijne Majesteit eenen toast in » op het welzijn van den Koning van Italië , Onzen doorluchtigen gast, broeder en vriend!" De Koning van Italië antwoordde daarop met een gelijken toast op Z. M. den Keizer. Weenen , 19 September. Het internationale congres voor landbouw is heden door den minister Chlumetzky geopend. Weenen . 20 September. De Koning van Italië heeft gisteren inde loge grillée des Keizers me; dezen de voorstelling in den hofschouwburg bijgewoond, en begaf zich daarna met den Keizer naar de soirée bij den graaf Robillant, waar ook de aartshertogen , hot corps diplomatique, de ministers en een groot aantal aanzienlijken vereenigd waren. Op dit oogenblik heeft eene groote parade plaats. Madrid, 19 September. De Cortes hebben met 124 tegen 68 stemmen hot voorstel betreffende de schorsing der zitting aangenomen. De president Castelar hield eene rede, waarin hij betoogde dat zon deigematigdheid en voorzigtigheid de republiek niet te redden was, en mededeelde dat hij ook generaals van conservative denkwijze zou bezigen , vermits in den oorlog geestdrift niet voldoende was, maar ook ervaring en kennis vereischt werd. Volgens hem kon mea de sterkte der Carlisten op meer dan 50,000 man schatten. Hier is berigt ontvangen van het overlijden des Sultans van Marocco. Madrid , 20 September. De opstandelingen van Carthagena hebben jl. Maandag op eene Fransche sloep geschoten, welke aan land kwam om levensbehoeften te halen, waarbij een matroos gedood en twee gekwetst werden. Ten gevolge van de bedreiging met een bombardement heeft de junta voor de openbare welvaart zich gehaast voldoening daarvoor te geven. Rome, 19 September. Het gerucht aangaande eene reis van den Kroonprins Humbert Daar Parys en Londen wordt bepaald tegengesproken. De Paus is weder begonnen audientien te geven. Rome, 19 September. De Opinione berigt dat ten gevolge van het overlijden des Sultans van Marocco een burgeroorlog is uitgebroken tussehen den zoon en den broeder des Sultans, waardoor de handel veel schade lijdt. St. Petersburg, 19 September. De rijksbank heeft, te rekenen van 22 dezer, het disconto voor wissels op 7, en de rente voor beleeningen op 8 per cent bepaald. New York , 18 September. Het huis Jay Cooke & C°. heeft heden zijne betalingen geschorst. De eerste nationale bank te Washington heeft dit voorbeeld gevolgd, en men verneemt van verscheiden andere faillissementen. Er heerscht eene groote paniek; het goud is gerezen en de fondsen zijn gedrukt. New York , 19 September. De bankiers Fisk en Hatch hebben hunne betalingen geschorst. Veertien andere huizen zijn gevallen De banken van Washington en Philadelphia worden bestormd met aanvragen om teruggave van gelden. Ter beurze heerscht eene ontzettende opschudding. De minister van finantien heeft bekend gemaakt dat hij alle wissels op het gouvernement zal betalen. Zoo ver men weet zijn er geene Europesche huizen die gevaar loopen. New York, 20 September. De minister van finantien heeft heden last gegeven om voor tien millioen dollars bonds aan te koopen. De banken van Philadelphia en Washington blijven zich goed staande houden.
---

