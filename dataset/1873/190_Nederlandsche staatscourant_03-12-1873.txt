NEDERLANDEN. 's GRAVENHAGE, den 2den December 1873.
Bij Koninklijk besluit van 1 December 1873, n°. IC, is aan F. Mossel, op zijn verzoek, eervol ontslag verleend als burgemeester van Workum, met ingang van 20 December e. k. Voorts is bij gemeld besluit aan M. Schrijnemaekers, op zijn verzoek, eervol ontslag verleend als burgemeester van Rijckholt, onder dankbetuiging voor de diensten gedurende eene reeks van jaren in die betrekking bewezen. Bij Koninklijk besluit van 26 November 1873, n* 1 .15 , zijn verleend de volgende pensioenen , als aan: NAAM. QUALITEIT. Bedrag van het pensioen. Artt. der wet betreffende de burgerlijke pensioenen, laatstelijk gewijzigd bij die van den 21 sten Mei 1873 [SM. n°. 64). Redenen van pensionering. P. Deckers, postbode, f 137 5 ligchaamsgebrek. S. M. E. d'Harvant, ontvanger der directe belastingen en accijnsen , 699 5 en 43 idem. F. C. Nijssen, commies 1ste klasse bij 'sRijks belasting-en, 201 5 idem. D. Binnekamp, brievenbesteller, 177 5 en 43 idem. B. Brussaard, postbode, 227 3 lit. a ouderdom en diensttijd. C. M. Leistikow, brievenbesteller, 217 5 ligchaamsgebrek. B. Peuschers of Puischer, postbode, 194 5 idem. J. van der Teen, wed. van P. J. Ferwerda, in leven commies 1ste klasse bij 's Rijks belastingen , 306 50 en 51 verkregen regten. C. A. \V. J. Kuenen , commies 1ste klasse bij 's Rijks belastingen, 377 5 en 43 ligchaamsgebrek. J. van Hulst, brievenbesteller, 74 5 idem. J. A. van Driel, ontvanger der directe belastingen en accijnsen, 1439 3 lit. a en 43 ouderdom en diensttijd. F. van Leersum, directeur van het postkantoor te Eindhoven , 1035 5 en 43 ligchaamsgebrek. J. H. H. Zipp, commies 1ste klasse bij 's Rijks belastingen, 482 5 en 43 idem. «f. Poppe , wed. van J. Habbema, in leven ontvanger der directe belastingen en accijnsen, 640 50 en 51 verkregen regten. J. W. D. Duden, wed. van J. F. Obbes, in leven ontvanger der directe belastingen, 327 50 en 51 idem. Bij Koninklijk besluit van 29 November 1873, n°. 25, is: 1°. de officier van gezondheid der 2de klasse J. van der Scheer, dienstdoende bij het garnizoen te Leeuwarden, op zijne aanvrage, krachtens art. 42, § 1 b, der wet van den 28sten Augustus 1851 (Staatsblad n°. 128), op pensioen gesteld, en het bedrag van dat pensioen, ingevolge de artt. 14 é en 19 der wet van dezelfde dagteekening (Staatsblad n°. 129), bepaald op f720 'sjaars; 2°. aan genoemden officier van gezondheid der 2de klasse, de rang verleend van officier van gezondheid der 1ste klasse. Bij Koninklijk besluit van 29 November 1873, n°. 26, is bij het personeel van de geneeskundige dienst der landmagt benoemd, tot officier van gezondheid der 2de klasse (naar ouderdom van rang), de officier van gezondheid van de 3de klasse F. Piekema, van genoemd personeel. Bij Koninklijk besluit van den 27sten November 1873, n°. 22, is de officier van administratie der 3de klasse D. J. van Oosterzee, op zijn daartoe gedaan verzoek, met ultimo November 1873, eervol uit Zr. Ms. zeedienst ontslagen, en met ingang van den lsten December daaraanvolgende benoemd tot 2den luitenant -kwartiermeester bij het leger in Nederlandsch Indie.
---

BUITENLANDSCHE BERIGTEN. FRANKRIJK.
Naar aanleiding van het gerucht dat de regering eerstdaags een wetsontwerp op de drukpers aan de Nationale Vergadering zal voorstellen, zegt de officieuse Franqais: » De regering heeft nog geen besluit genomen ten aanzien dezer ernstige en teedere quaestie, hoewel zij stellig voornemens is maatregelen te nemen om het bestaande kwaad te keeren." — In eene Zaturdag gehouden vergadering der subcommissie voor de belastingen uit de commissie der Nationale Vergadering voor het budget voor 1874 rijn de vo'gende wijzigingen in de voorstellen van den minister van finantien in overweging genomen en in beginsel goedgekeurd. In plaats van de verhoogde zegelregten voor handelspapier (raming fr. 13,000,000). de belasting op de soda (raming fr. 12,200,000), op het goederenvervoer met de spoorwegen (raming fr. 25,000,000) stelt de commissie voor de heffing van l/ 2 opcent op de zoutbelasting (raming fr. 16,000,000), verhooging van de belasting voor het snelvervoer met de spoorwegen (raming fr. 7,300,000), verhooging der zeepbelasting (raming fr. 10,('00,000), belasting op de geleibiljetten voor de goederen welke met andere vervoermiddelen dan de spoorwegen worden vervoerd (raming fr. 4,000,0001. Voor de tot eene opbrengst van 50,2 millioen geraamde middelen wenscht dus de sub-commissie andere belastingen te stellen, welker gezamenlijke opbrengst slechts op 37,3 millioen geraamd wordt; dit verschil komt haar echter niet bedenkelijk voor, vermits het budget ook na die vermindering van inkomsten toch nog met een batig saldo sluiten zou en er daarenboven op de ruime opbrengst der meeste middelen boven de geraamde sommen te rekenen valt. In den Franqais van gisteren wordt medegedeeld dat de sub-commissie zich ook bezig houdt met het ontwerpen eener nieuwe belasting op de puMici toit door middel der dagbladen, prospectussen, circulaires, aanplakbiljetten , enz., waarvan het haar na eenige studie is gelukt de vermoedelijke opbrengst bij benadering vast te stellen. — In het Londensche Saturday Review wordt het volgende over den politieken toestand van Frankrijk geschreven: » De in het oog vallende voortgang der republikeinsche beginselen in de meest conservative departementen van Frankrijk schijnt tot hiertoe niet den minsten indruk te hebben gemaakt op de conservative partij in de Nationale Vergadering. Die partij wendt voor niet te gelooven dat wezenlijk het eene district voor en het andere na voorkeur aan den dag legt voor de republiek; zij schrijft den uitslag der verkiezingen toe aan de laauwheid der conservativen of aan de groote krachtsinspanning der radicale partij Zij wil niet gelooven dat de landbouwende stand, een voormalige steunpilaar der reactie, met zijn verleden gebroken heeft en met opregtheid den republikeinschen regeringsvorm gevestigd wenscht. Napoleon III ontleende zijne grootste kracht aan de boeren , door gebruik te maken van hunne vrees voor het regeringsstelsel hetwolk zij thans verianeen ; de conservative afgevaardigden kunnen zich van deze snelle omkeering geene rekenschap geven. » De boeren worden echter door zeer eenvoudige overwegingen geleid. De regering der nationale verdediging heeft hun in de eerste plaats het bewijs geleverd dat de republiek zeer goed krachtig en nationaal kan zijn. Vele fouten kunnen aan Gambetta verweten worden , maar stellig niet de fout van stil zitten. Da wijze waarop hij zich op den voorgrond gesteld heeft toen de meesten wanhoopten , is een schoon voorbeeld vun vaderlandsliefde , en de houding van Gambetta heeft de republiek verlost van den smet van een overdreven cosmopolitismus , welken de innige verstandhouding met de republikeinen in andere landen op de Fransche demokraten geworpen had «Verder heeft de regering van den heer Gambetta de landbewoners overtuigd , dat de republiek zeer goed in staat was hen te verdedigen , dat zij op andere zaken bedacht was dan op het verbeurd verklaren van alle eigendommen en het sloopen der kerken waarvan hare vijanden spraken , en dat zij, wel verre van hare politieke tegenstanders uit te sluiten, hen daarentegen opriep om mede te strijden tegen den vijand des lands. » Men had dit alles misschien kunnen vergeten zoo de heer Thiers niet aan het hoofd der regering gekomen ware. Maar na de ondervinding welke zij in 1871 hebben opgedaao, kan men de landbewoners niet meer overtuigen dat in de die atoriale magt van den maarschalk Mac-Mahon het eenige middel te vinden is om hen tegen do rooden te verdedigen. Die dit vroeger beweerden hebben de Commune voorgesteld als de meest gevaarlijke uitbarsting van het radicalismus, welke ooit heeft plaats gehad, en zij weten dat de heer Thiers de Commune heeft bestreden. Hetgeen de republiek reeds eenmaal gedaan heeft, m met een gunstiger gevolg dan eenige voorgaande regering, dat zou zij, wanneer het noodig was, weder kunnen doen. >. Daarenboven is de naam van den heer Thiers verbonden aan een uitstekend finantieel succes. De oorlogsbeiasting is als door een tooverslag betaald, en hoewel de daartoe ingevoerde belastingon weldra
zwaar op den landbouw znllen drukken, heeft men derzelve last tot heden nog niet zeer gevoeld. De republiek heeft derhalve getoond eene kracht te bezitten, welke de landbewoners hoogelijk waarderen, en waarvan zij haar geheel verstoken waanden. » Ten derde ziende boeren in dat Frankrijk ten slotte geene andere keuze heeft dan tusschen de republiek en het legitime koningschap; dit laatste haten zij met den meest volkomenen haat. Deze haat is gemakkelijk te verklaren. De boeren hechten zeer veel aan de tegenwoordige wet, welke de verdeeling der nalatenschappen tusschen de kinderen naar gelijke deolen voorschrijft; en zij weten dat de oude adel deze wet haat en haar bestendig door onderhandsche schikkingen weet te ontduiken, zoodat hij er in geslaagd is op verschillende punten van Frankrijk zeer uitgestrekte grondeigendommen in dezelfde hand te vereenigen. Juist die adellijken zouden door de herstelling van het koningschap aan de regering worden gebragt, en de boeren vragen zich af, ol zij dan de afschaffing dier wet niet zouden weten te verkrijgen. «Persoonlijk zijn de leden der legitime aristocratie in de districten waarin zij gevestigd zijn niet onbemind. Maar bijaldien deze adellijken leden wierden eener erfelijke pairskamer of tot de raadslieden der kroon wierden verheven, dan zou al spoedig de haat herleven , welken de boerenstand aan hunne voorouders toedroeg. u Zoo het regter centrum de verklaring kon ontdekken van de verandering van zienswijze, welke zich bij den boerenstand voordoet, dan zou het waarschijnlijk gaan inzien dat de conservative krachten tot eene zeer groote ontwikkeling kunnen komen in eene republiek , welke bij den landbouwenden stand steun vindt." DUITSCHLAND. De Reichs Anzeiger bevat een Keizerlijk boslüit van 29 November waarbij de Rijksdag ontbonden wordt ; benevens een tweede besluit van dezelfde dagteekening, waarbij de verkiezingen voor den nieuwen Rijksdag bepaald worden op den lOden Januarij aanstaande. — Het dezer dagen verspreide gerucht aangaande het wegnemen van eenige Duitsche schepen in de nabijheid van den Soeloe-Archipol schijnt volgens eene officieuse mededeeling van de Norddeutsche Allgemeine Zeitung over het algemeen gegrond te zijn geweest. »Nadat — zegt het genoemde officieuse orgaan — reeds ten gevolge van de eerste zeer onvolledige berigten omtrent deze voorvallen, aan het keizerlijke gezantschap te Madrid en aan de ambassade te Londen last gezonden was om ten aanzien van het vaststellen der feiten en van de eventuele verdediging van de regten der Duitsche reeders de gepaste maatregelen te nemen, heeft, naar men verneemt, op grond der thans ontvangen uitvoerige consulaire berigten, aan genoemd gezantschap opgedragen kunnen worden, om de dezerzijdsche belangen en regten tegenovér de Spaansche regering te verdedigen. Voor zoo ver de zaak zich hier laat beoordeelen schijnt de hoop goregtvaardigd te zijn , dat deze regering de uitspraak van het prijsgeregtshof te Manilla niet zal handhaven." — De Tweede Kamer van den Badenschen Landdag heeft den 29sten November het adres van antwoord op de Troonrode, zoo als het door de meerderheid van hare commissie was voorgedragen, met 48 tegen 10 stemmen aangenomen. Daarin komen de volgende zinsneden voor: » Verscheiden werkzaamheden en bevoegdheden der Badensche Stenden zijn thans op de rijksmagten overgegaan en worden door deze met beter vrucht vervuld en uitgeoefend. Onze werkzaamheid is daardoor aanmerkelijk beperkt geworden. Maar dat zij desniettemin ook nu nog zeer belangrijk is blijkt aan een ieder die het oog vestigt op de talrijke en gewigtige wetsvoordragten, welke U. K. H. door Uwe regering aan ons onderworpen heeft. n Wij beschouwen het volle gezag en de vrije beweging des Duitschen rijks, gelijk die door de tegenwoordige rijksconstitutie geregeld zijn , of in lateien tijd door de organen des rijks verder ontwikkeld kunnen worden , als een buitengewoon te waarderen resultaat van een tijdvak der geschiedenis gelijk ons volk er nooit een heerlijker beleefd heeft, en als een zekeren waarborg der nationale welvaart. n Wij keuren het derhalve goed dat Baden's stem in den Bondsraad steeds in den natiorialen geest uitgobragt worde. Maar wij hechten, in volledige overeenstemming met U. K. H., ook daaraan waarde dat tevens binnen de grenzen van 's rijks constitutie de zelfstandigheid en de vrije ontwikkeling van den Badenschen staat ter bescherming van ons regt op een afzonderlijk staatsleven zorgvuldig gehandhaafd worde ii Een hoofd voordeel der nieuwe inrigting van het Duitsche rijk is blijkbaar daarin gelegen dat daarin de volle rijkdom van den Duitschen geest en de Duitsche gezindheid in al zijne schakeringen harmonisch verbonden worden. Dienovereenkomstig wenschen wij levendig dat ook do uitnemende eigenschappen van onzen volksstam en van ons land ten algemeenen nutte gebezigd worden en de stem van Baden zich met dien nadruk doe gelden, welke aan de waarde en de hoedanigheden van ons land past. De regering van U. K. H. kan met gerustheid op de krachtige ondersteuning der volksvertegenwoordiging rekenen , wanneer zij in dien geest handelt. »Indien de strijd der roomsche kerk tegen het Duitsche rijk tegenwoordig in het groothertogdom Baden minder levendig gevoeld wordt dan in andere Duitsche landen, dan is dit waarschijnlijk aan onderscheiden zamenwerkende oorzaken toe te schrijven. Hoe hooger wij de godsdienstige vrijheid van allen schatten, en hoe minder wij geneigd zijn om ons op onbetamelijke wijze in het godsdienstige leven der onderscheiden kerken te mengen, met des te grooter nadruk handhaven wij de vordering van den Staat, dat niemand in den lande zich onttrekken mag aan het rijks- en landregt, hetwelk de noodzakelijke voorwaarden des vredigen en vrijen levens van allen regelt en beschermt. In dien geest is onze wetgeving uitgevaardigd , en met die gezindheid zullen wij de wetsvoordragt in overweging nemen, welke bestemd is om eene gaping in het bestaande regt aan te vullen." ENGELAND. Bij de laatste verkiezing van leden der Londensche schoolcommissie hebben do voorstanders van het godsdienstig onderwijs op de staatsscholen eene groote overwinning behaald; zoo groot zelfs dat in de Times het vermoeden wordt uitge-proken dat, wanneer deze quaestie in de nieuwo commissie wierd gesteld, zij in den zin dier voorstanders zou worden beslist. Het blad twijfelt er echter niet aan of de commissie zal voortbouwen op de eenmaal gelegde grondslagen, en het vele goede
niet afbreken hetwelk de vorige commissie in den zoo korten tijd van drie jaren reeds voor het volksonderwijs heeft tot stand gebragt. % ITALIË. * . In het, met algemeene stemmen aangenomen, adres van antwoord van het Italiaansche parlement op de vroeger medegedeelde troonrede komi n de volgende zinsneden voor: » Het Italiaansche volk, hetwelk zijn bloed heeft veil gehad om met U voor het vaderland te strijden, heeft U in den geest en met bijval begeleid op de oevers van den Donau en van do Spree. Zoo deze reis, Sire, een nieuw bewijs van Uwe toewijding aan de belangen der natie, aan Uw hart eene edele voldoening geschonken heeft, zij is begroet als de bezegeling van het beginsel der nationale eenheid, hetwelk, eenmaal in het ICuropesche staatsregt opgenomen, de meest blijvende en wenschelijke oplossing geven kan aan de verwikkelingen, welke tot heden door het zwaard moesten worden beëindigd. » Wij achten ons gelukkig door Uwe verklaring dat onze betrekkingen met alle mogendheden vriendschappelijk zijn. De herinnering aan oude vriendschap verbindt ons aan die volkeren welke ons met raad en daad hebben bijgestaan in de zware beproevingen welke wij doorleefd hebben ; en thans. nu de afgunst en nijd zijn uitgedoofd, welke even noodlottig zijn voor den overwinnaar als voor den overwonneling, reiken wij ook gaarne de hand aan de volkeren welke wij op het slagveld tegenover ons hebben gehad , en die thans onze medestrijdei's zijn in het strijdperk van vrijheid en vooruitgang." n In den loop der eeuwen, Sire, zal de herinnering voortleven aan het oogenblik, waarop gij, uit naam der gewetensvrijheid, eerbied hebt te kennen gegeven voor do godsdienstige overtuiging, welko, op menschenliefde gegrond, niet tot een wapen van partijen en van binnenlandsche onlusten kan worden gemaakt zonder te ontaarden en zonder te vallen binnen het bereik der wetten , welke de gemeene vrijheid van allen moeten beschermen en handhaven. n Overtuigd dat goede finantien den grondslag moeten uitmaken van de kracht en de welvaart des lands , zullen wij de wetten onderzoeken welke zijn toegezegd om onze finantien te herstellen, even als de wetten , die de nadeelen van den wettelijken koers zullen wegnemen. ii De natie heeft niet geweigerd zich te onderwerpen aan de lasten die haar crediet en hare eer haar opleggen; doch wij moeten zorg dragen dat de lasten , welke de natie in de overtuiging dat zij door de behoeften der schatkist «evorderd worden en in het vertrouwen op de toekomst zich welgevallen Iaat, goede uitkomsten geven en het oekonomisch leven der natie niet benadeelen." Het adres eindigt met de volgende woorden : n Sire! in de bewustheid van een krachtig vertrouwen hebt gij gezegd: Ik stel vertrouwen op de natie, en de natie antwoordt dat zij vertrouwen stelt op haren Koning, den grondlegger van Italie's eenheid , den wakkeren handhaver van de regten en de eer des vaderlands." In eene uit Rome aan de Kölnisclie Zeitung gerigte correspondentie wordt, naar aanleiding van de zinsnede betreffende de gewetensvrijheid en de handhaving der vrijheid , gevraagd waarom het parlement in zijn adres niet met ronde woorden gezegd heeft dat het den Koning zal ondersteunen in het bestrijden van den tegenstand welke mede n onder den dekmantel der gewetensvrijheid" tegen de landswetten wordt gevoerd.
TELEGRAPHISCHE BERIGTEN. P arys , 1 December. De ministerraad hesft besloten tot bijeenroeping, overeenkomstig de wet, van het tweede gedeelte van het contingent, waarvan de minister van oorlog wegens gebrek aan de noodige fondsen het uitstel had voorgeslagen. P akys , I December. De heer Lucien Brun is verkozen tot lid der commissie van dertigen. Daarna heeft eene stemming plaats gehad ter benoeming van eenen secretaris der Vergadering ter vervulling eener vacature. Die stemming heeft geen resultaat opgeleverd en zal morgen hervat worden. P arys , 1 December. L'Univers maakt eene encyclica des Pausen van 21 November openbaar, waarin gewaagd wordt van de inbreuken, op zijn geestelijk gezag gemaakt door het Italiaansche gouvernement, en van de vervolging der katholieke kerk in Duitschland en Zwitserland. Hij veroordeelt de in die landen genomen maatregelen beirekkelijk de opleiding en verkiezing der pastoors, doet de verkozenen, met name den oud-katholieken bisschop Reinkens, in den ban, en besluit met eene vermaning tot het gebed. P arys , 2 December. De linker zijde blijft volharden bij het plan om de interpellatie over den staat van beleg in behandeling te brengen. B erlyn , 1 December. De Bondsraad heeft besloten de uitnoodiging der Amerikaansche regering tot deelneming van Duitschland aan de internationale tentoonstelling in 1876 te Philadelphia aan te nomen, en heeft aan den rijkskanselier overgelaten eene commissie voor die tentoonstelling en eenen gevolmagtigde daarvoor in Philadelphia te benoemen. W eenes, 1 December. De Keizer heeft oene deputatie der bisschoppen ontvangen, welke hem met zijn regeringsjubilé kwam geluk wenschen. Op hare aanspraak antwoordde Z. M. dat hij vurig wenschte dat Gods zegen op het werk der bisschoppen moge rusten , hetwelk ten doel heeft den vrede, dien de godsdienst aanbrengt, in de harten der bevolking aan te kweeken. De Keizer zeide zich verzekerd te houden dat de bisschoppen het niet aan krachtige medewerking tot bereiking van dit groote doel zullen laten ontbreken. Weenen is op schitterende wijze verlicht. W eenen, 1 December. Bij eene heden uitgevaardigde dagorde aan het leger is eene herinneringsmedaille ingesteld voor allen welke sedert 1848 aan eenen veldtogt deel genomen hebben. Voorts is bij Keizerlijk besluit eene amnestie verleend aan alle personen , welke wegens de misdaad van gekwetste majesteit veroordeeld zijn. W eenex , l December. De regering van Rumanie heeft aan de groote mogenheden eene nota toegezonden ter beantwoording van die van Raschid Pascha. De Rumanische regering houdt daarin vol dat het tractaat van Parys haar het regt verleent om met de vreemde mogendheden in onderhandelingen te treden, en verklaart dat vermits de »
autonomie van Rumanie door de groote mogendheden gewaarborgd is, het Rumanische gouvernement vast besloten heeft haar te handhaven. konstantinopel , 1 December. De Engelsehe gezant heeft van Kaschid Pascha de verzekering ontvangen, dat de beslissing van de meerderheid der commissie voor de regeling der scheepvaartregten op het Suez'kanaal door de Porte geratificeerd zou worden.
---

