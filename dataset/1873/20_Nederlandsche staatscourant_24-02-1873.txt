NEDERLANDEN. 's GRAVENHAGE, den 22sten Februarij 1873.
Bij Zijner Majesteits besluit van den 21sten Februarij 1873, n°. 15, is benoemd tot plaatsvervangend kantonregter te Loenen E. van Beusekom Ez., notaris aldaar. MINISTERIE VAN BIN N E N L AN D SC H E ZAKEN. De Minister van Binnenlandsche Zaken brengt ter algemeene kennis, dat voor de dienst in het bedelaarsgesticht Ommerschans een apotheker kan worden benoemd tevens belast met het pharmaceutisch laboratorium. De jaarwedde bedraagt f 800 met genot van vrije woning en tuin. Zij die voor deze betrekking wenschen in aanmerking te komen , moe ten zich vóór 5 Maart e. k. aan het Departement van Binnenlandsche Zaken aanmelden, bij gezegeld adres, met opgave van naam, voornamen, leeftijd, woonplaats, en met bijvoeging van de acte hunner bevoegdheid als apotheker en van een bewijs van goed gedrag, afgegeven door het bestuur hunner woonplaats. 's Gravenhage, 15 Februarij 1873. Voor den Minister, De Secretaris-Generaal. Hubrecht. MINISTERIE VAN FINANTI EN. Telegrafie. Met ingang van den lsten Maart aanstaande wordt op het Rijkstelegraafkantoor te Maassluis de doorloopende dagdienst met beperkte Zondagdienst ingevoerd. Op Zor,- en feestdagen zal het kantoor open zijn van 8 tot 9 ure voormiddags en van 1 tot 3 en 7 tot 9 ure namiddags. '»Gravenhage, den 21sten Februarij 1873. Namens den Minister, De Secretaris-Generaal, Bartstra.
---

BUITENLANDSCHE BERIGTEN. ENGELAND.
In het Lagerhuis werd onder anderen jongstleden Donderdag tot de regering de vraag gerigt of het uit de overgelegde depêches betreffende Afghanistan niet bleek dat de Russische regering bij het bewilligen der door Engeland voorgestelde grenzen van het gebied van den emir Shere Ali het Britsche gouvernement verantwoordel'jk stelde voor de handhaving der rust en des vredes in Afghanistan , en of de Britsche regering even zeer overtuigd was van den aard der daaruit voor haar voortvloeijende verpligtingen. Lord Enfield gaf slechts gedeeltelijk een bevestigend antwoord op deze vraag. De door den vorst Gortschakoff in zijne depêche van 19/31 Januarij uitgedrukte verwachting, dat do invloed van Engeland op Shere Ali sterk genoeg zou zijn om dien vorst tot het handhaven van den vrede met zijne naburen te bewegen, was, zeide hij, een terugslag op hetgeen lord Granville in eene vroegere depêche gezegd had, en zoo Engeland al eenigermate verpligt mogt zijn tegenover Rusland om voor de vredelievende houding van den emir te waken, kon er toch volgens de gewisselde depêches nimmer sprake zijn van iets meer dan zedelijken invloed. Verder verzocht sir Robert Peel inlichtingen omtrent de tegenwoordigheid van verschillende schepen van het. Britsche eskader van de Middellandsche Zee te Lissabon, waaromtrent door de Spaansclie regering beweerd werd, dat zulks alleon geschiedde in het belang der Portugesche dynastie. In antwoord las lord Enfield den brief voor welken hij , op last van den minister van buitenlandsche zaken, aan het departement van marine geschreven had, en waarvan het dirigeren der bedoelde oorlogsschepen op Lissabon het gevolg was geweest. In dien brief was aan het departement alleen verzocht een oorlogsschip te Lissabon gereed te houden, opdat de gewezen koning van Spanje des verkiezende daarvan gebruik zou kunnen maken om naar Italië terug te keeren, en verder de noodige maatregelen te nemen voor de bescherming der belangen van de in Portugal gevestigde Engelschen, voor het geval dat zich daar do terugwerking der in Spanje voorgevallen omwenteling mogt doen gevoelen. In dezelfde zitting werd de bill betreffende de huwelijken van weduwnaars met de zuster der overleden vrouw met 98 tegen 54 stemmen aangenomen en naar het Hoogerhuis verzonden. — Bij het te woord staan aan eene deputatie uit de verschillende kamers van koophandel, welke kwam aandringen op de afschaffing der inkomstenbelasting, gaf de kanselier der schatkist jl. Donderdag een overzigt van de onoverkomelijke moeijelijkheden, welke aan het toegeven aan dat verzoek in den weg stonden. Werd de inkomstenbelasting
afgeschaft, voerde hij aan, dan zou er een tekort op het budget ontstaan van omstreeks 7 millioen pond; dit tekort zou öf moeten aangevuld worden doctr de invoering van andere belastingen, öf men moest het doen verdwijnen door vermindering dor uitgaven, door ingrijpende bezuinigingen. Wat het eerste middel aanging beriep de minister zich op eene door de deputatie zelf gegeven stilzwijgende erkentenis deionmogelijkheid om eene nieuwe belasting te vinden die de vereischte som zou kunnen leveren; welke erkentenis hij meende te zien in hare schijnbaar zeer vleijende verklaring, dat zij het opsporen van nieuwe middelen veilig aan de ervaring van de regering overliet. Men kon toch geene invoerregten op de granen weder invoeren, noch de belastingen op de thee en suiker weder verhoogen , vooral niet tegenover den van andere zijde gebezigden aandrang om alle accijnsen op artikelen van verbruik af te schaffen door middel van verhooging der inkomstenbelasting. Er bleef dus geen ander middel over dan eene belasting op het kapitaal, en de minister meende dat men daartoe, vooral tot een zoo hoog bedrag niet zoo ligt besluiten zou. Daarna de mogelijkheid van bezuinigingen besprekende, noemde de heer Lowe de volgende cijfers: het eindcijfer der uitgaven op het budget bedraagt globaal 71 millioen pond. Daarvan moesten de renten van de schuld en andere blijvende en onveranderlijke lasten ad 29 millioen, benevens 7 millioen uitgaven ten behoeve der posterijen worden afgetrokken, zoodat ongeveer 35 millioen pond, of, zoo men de mede niet voor vermindering vatbare pensioenen en wachtgelden builen berekening liet, niet meer dan 30 millioen pond overbleven, vatbaar voor bezuiniging. » Neemt nu bovendien in aanmerking, zeide de minister, dat onder dit cijfer begrepen zijn de soldyen der zeelieden en soldaten , do tractementon der officieren en der ambtenaren van den Staat, dan zult gij mij wel willen toegeven dat het onmogelijk is op deze 30 millioen een vierde to bezuinigen , zonder gevaar van verwaarloozing der verdediging' des lands te land en ter zee, van de handhaving der rust en het voorkomen van misdrijven , van het volksonderwijs , de regtsbedeeling en eene menigte andere nuttige takken van den openbaren dienst." Op grond van deze beschouwingen verklaarde de minister op de meest stellige wijze dat hij de deputatie geen hoop kon geven op de inwilliging van haar verzoek. F R A N K R IJ K. In hare zitting van Donderdag weigerde de Nationale Vergadering de urgentie te erkennen van een door den heer Brunet, van de uiterste regter zijde, ingediend voorstel luidende als volgt: » De Nationale Vergadering, zich stellende onder "Gods hoede, hernieuwt tegenover de natie haar besluit om met kracht en vaderlandsliefde hare roeping als souvereine en constituerende vergadering te vervullen. ° _ » Oe Vergadering zal niet uiteen gaan vóór dat zij de groote organieke wetten zal hebben tot stand gebragt, welke de constitutie d. s lands zullen bevestigen. i. In geen geval zal de Vergadering uiteen gaan voor dat zij de magten zal hebben aangewezen , bestemd om hare souvereine regten over te nemen. »In eene openbare zitting zullen alle afgevaardigden zich verbinden de regten en bevoegdheid der souvereine en constituerende Nationale Vergadering te eerbiedigen. De afgevaardigde welke deze verbindtenis weigert aan te gaan wordt geacht zijn ontslag te liebb. n genomen." Bij de na twee twijfelachtige proeven bij zitten en opstaan noodig geachte hoofdelijke stemming vorklaarden zich 232 leden vóór en 332 tegen de urgentie. Het aanhangige wets-ontwerp tot opheffing van den specialen dienst voor de boschcultuur, werd daarna verworpen, daar de Vergadering met 330 tegen 253 stemmen besliste dat de derde behandeling daarvan niet zou doorgaan. Het wets-ontwerp tot goedkeuring van het nieuwe tractaat van handel en scheepvaart met Engeland is gisteren aan de leden deiNationale Vergadering rondgedeeld. DUITSCHLAND. De Pruissische Staats-Anzeiger van gisteren avond maakt een koninklijk besluit openbaar, waarbij de leden benoemd worden der commissie belast met het houden eener enquête naar de onregelmatigheden in het beheer der spoorwegaangelegenheden welke dezer dagen in den Landdag ter sprake zijn gebragt. De benoemden zijn : de geheime justitieraad Hertz; de heer Körte, lid van het opperste geregtshof; de ondeistaatssecretaris Achenbach , en de geheime finantieraad Schoner. Het Heerenhuis van den Pruissischen Landdag heeft in zijne zitting van gisteren met algemeene stemmen besloten om , even als het Huis van Afgevaardigden, ter beantwoording aan de uitnoodiging vervat in de Koninklijke boodschap van 14 dezer, twee leden te* delegeren in de evengemelde commissie van enquête; en als zoodanig benoemd de heeren Tettau en professor Baumstark.
— Aan de Badensche regering is dezer dagen door de oud-katholieken te Constanz het verzoek gerigt dat hun vergund moge worden om voor hunne godsdienstoefening van eene der drie katholieke kerken ie die stad gebruik te maken. In eene te dier zake aan het districtsbestuur te Constanz door den minister van binnenlandsche zaken gezonden aanschrijving wordt onder anderen gezegd: » Door de verordening van 16 September 1870 is reeds bepaald, dat de door het aartsbisschoppelijke blad van 14 September 1870 vorkondigde dogmatieke constitutien , waaronder die betreffende de onfeilbaarheid van den Paus, volgens de bestaande wetten in het Groothertogdom niet geldig kunnen zijn, daar zij zonder goedkeuring van den Staat zijn afgekondigd. ii Hieruit volgt met betrekking tot het onderhavige geval dat de verzoekers , ten gevolge van hunne verklaring dat zij ook verder tot de katholieke kerk wenschen te behooren, in weerwil van het verwerpen van het leerstuk der onfeilbaarheid regtens als katholieken erkend moeten worden en hunne regten in de kerk als zoodanig niet verloren hebben. » Ook feitelijk is hun verzoek als gegrond te erkennen , daar het geconstateerd is , dat omstreeks de helft van alle meerderjarige mannelijke katholieke inwoners van Constanz het dogma der pauselijke onfeilbaarheid niet als katholiek erkennen , terwijl zij voor het overige verklaren katholieken te zijn en te blijven. "Het districtsbestuur wordt mitsdien gelast te zorgen, dat voorloopig aan de verzoekers het medegebruik der hospitaal-kerk toegestaan worde. Tot dat einde moet in de eerste plaats de gemeenteraad van Constanz, onder wiens beheer de bedoelde kerk staat, en die volgens de opgave der verzoekers bereid is om hun het medegebruik daarvan te bewilligen , verzocht worden zich daaromtrent bepaald te verklaren. Vervolgens moeten, onder mededeeling van deze verordening, de bij de hospitaalkerk fungerende pastoor, als vertegenwoordiger van die katholieken welke het dogma der onfeilbaarheid niet verwerpen, en even zoo de verzoekers, uitgenoodigd worden om voorstellen te doen omtrent de uren, waarop elke der partijen voor hare godsdienstoefening van de kerk gebruik zou maken. n Indien geene overeenstemming tot stand komen mogt, of indien de pastoor zich niet binnen eenen te bepalen korten termijn verklaard triogt hebben , dan heeft het districtsbestuur, met inachtneming der omstandigheden , den tijd te bepalen , waarop elke der beide partyen van de kerk voor hare godsdienstoefening gebruik zal maken. ii Omtrent den afloop der zaak en omtrent bezwaren welke zich daarbij mogten opdoen, wordt zoo spoedig mogelijk berigt verwacht." S P A IV J E. De Spaansche Nationale Vergadering heeft in hare zitting van 15 dezer eene wet aangenomen, waarbij geheele en volledige amnestie wordt verleend aan allo personen, zonder uitzondering, welke vervolgd worden wegens deelneming aan republikeinsche opstanden of aan demonstratien tegen de ten uitvoerlegging der wet op de nationale militie, mitsgaders aan alle plegers van drukpersdelicten. Alle deswege veroordoelde personen zullen in vrijheid gesteld en de begonnen strafvervolgingen onmiddellijk gestaakt worden. TELEGRAPHISCHE B E R I G T E N. Londen , 21 Februarij. Het Lagerhuis heeft een door het gouvernement ondersteund voorstel aangenomen om eene commissie van enquête betreffende de schaarschte en den hoogen prijs der steenkolen te benoemen. Londen , 22 Februarij. De heeren Disraeli, lord Cairns en Gathorne Hardy zullen met de vertegenwoordigers van Dublin eene bijeenkomst houden om zich onderling te verstaan over de gedragslijn welke zij ten aanzien der bill betrekkelijk hot onderwijs in Ierland zullen volgen. Volgens een door de Times medegedeeld berigt uit Berlyn hebben er op de Ivrim opmetingen plaats gehad voor de uitvoering van een plan om in de baai va-n Balaclava eene oorlogshaven aan to leggen , welke door een kanaal met Sebastopol vereenigd zou worden. Versailles, 21 Februarij. De heer de Broglie heeft heden in de Nationale Vergadering het verslag der commissie van dertigen voorgelezen. Daarin wordt gezegd dat de commissie niet belast is geweest met het mandaat om eene nieuwe constitutie te ontwerpen, en dat bovendien de heer Thiers het door tegenspoeden getroffen Frankrijk te waardiglijk tegenover Europa vertegenwoordigt, dan dat de commissie hem wilde blootstellen aan de noodzakelijkheid om het gezag neder te leggen , hetwelk zy voortdurend in zijne handen wenscht te zien. Het betoogt voorts de noodzakelijkheid der ministeriele verantwoordelijkheid, in verband met de verantwoordelijkheid van den President der Republiek, en verdedigt de voorgestelde formaliteiten om te beletten dat de President eene te groote pressie op de discussien uitoefene. De Vergadering heeft nog het leger, den administrativen dienst, het onderwijs te regelen, de gemeentewet vast te stellen en de bevrijding van het grondgebied te verzekeren. De commissie wil het zedelijk gezag van het Hoofd des Staats in geenen deele verkorten. Zij heeft als compensatie het opschortende veto aan hem toegekend en het beginsel eener tweede kamer aangenomen als tegenwigt tegen het demagogische beginsel der onbeperkte souvereiniteit der groote massa. Eindelijk wordt de goedkeuring aanbevolen van de transactiën waarin de commissie ter wille van de eensgezindheid heeft toegestemd en welke geenerlei inbreuk maken op de constituerende magt der Vergadering. Madrid , 21 Februarij. Het regeringsblad berigt dat de Carlistenbende van Ollo, 2000 man sterk, jl. Zondag geslagen is en zware verliezen geleden heeft. De Imparcial gelooft dat Don Carlos zich sedert drie dagen in Spanje bevindt. Het zelfde blad beveelt de intrekking aan der wet tot afschaffing der slavernij op Portorico en hare vervanging door eene wet tot algemeene doch trapsgewijze afschaffing der slavernij in alle Spaansche bezittingen. Berlyn , 22 Februarij. De Reichs-Ameiger bevat een koninklijk besluit waarbij de leden der speciale commissie van enquête betreffende het spoorwegbeheer benoemd worden. Darmstadt , 21 Februarij. In de Kamer van Afgevaardigden is heden
door den heer Schroeder de vraag tot de regering gerigt, of en welke maatregelen zij tot herstel der katholieke faculteit aan de hoogeschool te Giessen genomen had. De afgevaardigde Mathy stelde voor er op aan te dringen dat de regering voortaan geene geestelijken zou aanstellen, die niet twee jaren aan eene Duitsche hoogeschool gestudeerd hebben, en geene andere dan gemengde gemeentelijke scholen zou toelaten. De regering heeft niet terstond geantwoord. Bucharest , 22 Februarij. De Kamer heeft eene wet aangenomen waarbij de minister van finantien gemagtigd wordt om eene leenin» tot een bedrag van 6 millioen francs op te nemen. Washington, 21 Februarij. In het Congres heeft de heer Banks de politiek der regering ten aanzien van Cuba gegispt, welke zijns inziens de zaak der vrijheid benadeelde en de mishandeling der Amerikanen op dat eiland toeliet. Hij hoopte dat de bill op de visscherijen, welke aan de bepalingen van het tractaat beantwoordde, zou worden aangenomen , daar in het tegenovergestelde geval op nieuw een bedenkelijk geschil zou kunnen oprijzen.
---

