NEDERLANDEN. 's GRAVENHAGE, den 19 den Junij 1873. (Staatsblad no. 66.) WET van den 22 sten Mei 1873, tot nadere wijziging van de tweede alinea van art. 4 der wet van 8 Augustus 1862 (Staatsblad no. 164), houdende opheffing der slavernij in de kolonie Suriname.
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg , enz., enz., enz. Allen, die deze zullen zien of hooren lezen, salut! doen te weten: Alzoo Wij in overweging genomen hebben, dat de noodzakelijkheid is gebleken tot nadere wijziging van de tweede alinea van artikel 4 «Ier wet van 8 Augustus 1862 (Staatsblad n°. 164), houdende opheffing der slavernij in de kolonie Suriname , gewijzigd bij de wet van 25 December 1866 ( Staatsblad n°. 191); Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Eenig artikel. Alinea twee van artikel 4 der wet van 8 Augustus 1862 ( Staatsblad n°. 164), gewijzigd bij de wet van 25 December 1866 (Staatsblad n°. 191), wordt nader gewijzigd als volgt: Voor den aanvoer van vrije arbeiders in Suriname worden van Staatswege premien uitgeloofd uiterlijk tot den lsten Julij 1878. Lasten en bevelen, dat deze in het Staatsblad zal worden geplaatst, en dat alle ministeriële departementen , autoriteiten, collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven te Groningen, den 22sten Mei 1873. WILLEM, De Minister van Koloniën, Fransen van de Putte. Uitgegeven den negenden Junij 1873. De Minister van Justitie, de Vries. ^Staatsblad n°. 73.) WET van den 22 sten Mei 1873, tot intrekking der wet van 26 Ventóse jaar IV (16 Maart 1796), op het uitroei) en van rupsennesten, en van art. 471, 8°., van het Wetboek van Strafregt. Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Allen, die deze zullen zien of hooren lezen, salut! doen te weten: Alzoo Wij in overweging genomen hebben, dat het wenschelijk is in te trekken de wet van 26 Ventóse jaar IV (16 Maart 1796) op het uitroeijen van rupsennesten, benevens artikel 471, 8°., van het Wetboek van Strafregt; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Eenig artikel De wet van 26 Ventóse jaar IV (16 Maart 1796) op het uitroeijen van rupsennesten wordt ingetrokken. Tevens wordt ingetrokken artikel 471, 8°., van het Wetboek van Strafregt. Lasten en bevelen, dat deze in het Staatsblad zal worden geplaatst, en dat alle ministeriële departementen, autoriteiten, collegien en ambtenaren , wien zulks aangaat, aan de naauwkeurige uitvoering de hand zullen houden. Gegeven te Groningen , den 22sten Mei 1873. WILLEM. De Minister van Justitie, de Vries. Uitgegeven den tienden Junij 1873. De Minister van Justitie, de Vries. Bij Koninklijk besluit van 12 Junij 1873 , n°. 4, zijn de gewijzigde artt. 40 en 46 van, en de gewijzigde tariven n°. 18 en 19, behoorende b'j het reglement van het levensverzekering-genootschap »Prudêntia , te Arnhem , goedgekeurd.
MINISTERIE VAN F IN ANTI EN. De Minister van Finantien brengt bij deze ter kennis van het algemeen, dat volgens mededeeling van het Muntco'legie nu en dan valsche rijksdaalders van verschillende jaartallen in de circulatie worden aangehouden , welke op zeer bedriegelijke wijze de echte nabootsen, en waarschuwt uit dien hoofde, met verwijzing naar art. 21 der wet van 26 November 1847 ( Staatsblad n = . 69), een ieder voor de schade, die hij zich door aanneming van zoodanige stukken zou berokkenen. De hiér bedoelde valsche stukken zijn van echte te onderscheiden: door dat hun gewigt ongeveer drie tot vijf wigtjes (grammen) minder is dan van de echte rijksdaalders (25 grammen); door dat de letters van het randschrift »God zij met ons" in vorm eenigzins afwijken van die der echte stukken , en door dat zij , na eenige circulatie en daardoor veroorzaakte afëlijting der oppervlakkige verzilvering, ter weerszijden de kleur van rood koper en op den rand de kleur van geel koper vertoonen. Bij sommige dier stukken is het op den rand zigtbaar dat de beeld- en wapenzijden als dunne plaatjes op eene dikkere plaat zijn vastgehecht. 's Gravenhage, 10 Junij 1873. De Minister voornoemd, VAN DELDÈN.
---

BUITENLANDSCHE BERIGTEN. FRANKRIJK.
De Nationale Vergadering bragt Dingsdag de behandeling van het wetsontwerp tot goedkeuring eener met de Ooster-spoorwegmaatschappij gesloten overeenkomst ten einde; het werd, behoudens de aanneming van een amendement van den heer Montgolfier op een ondergeschikt punt, onveranderd aangenomen met 478 tegen 130 stemmen. Daarna werden de beraadslagingen hervat over het wetsontwerp tot verscherping der bepalingen tegen de ontduiking der indirecte belastingen. — Aan den Engelschen Economist wordt uit Parys het volgendo geschreven: » Pe voorwaarden der laatste met de bank van Frankrijk gesloten leening zijn thans uitgelekt. De bank zal aan de regering eene som van 200 millioen verstrekken, 151 millioen in goud en 50 in goud of bankbiljetten, naar de keuze der regering De staat zal die som in vijf maandelijksche termijnen in bankbiljetten terugbetalen, van welke termijnen de eerste vervalt in December 1873 en de laatste in April 1874 , en wel uit «Ie gedurende die maanden te ontvangen stortingen op rekening der laatste geldleening van drie milliarden. Deze stortingen, welke 300 millioen bedragen zullen, zijn tevens voor de terugbetaling der schuld verbonden. Indien de schatkist, ten gevolge van vervroegde stortingen, op den lsten December minder dan 300 millioen op de leening te goed mogt hebben, zal zij het verschil b'j de bank moeten storten. Aan de bank wordt voor de geleende gelden eene rente van één percent 'sjaars vergoed. li Het met deze transactie te behalen voordeel bedraagt voor de bank één millioen; echter zou zelfs met het matige agio van de laatste dagen, de verkoop van zoo veel goud haar meer voordeel hebben geleverd. De heer Thiers was voornemens geweest slechts de helft van de som in goud en de wederhelft in papier op te nemen, ten einde de bank niet te zeer van hare specie te berooven en eene mogelijke depreciatie van het bankpapier te voorkomen. Dit denkbeeld was echter niet vrij van bedenkingen, want deze 100 millioen Fransch bankpapier zou in wissels op vreemde landen moeten worden geconverteerd, terwijl er dan bovendien nog voor 100 millioen zouden verschaft moeten worden. De bank had aan den anderen kant er meer belang bij om haar papier dan haar goud te sparen. Haar specie-voorraad bedroeg 820 millioen en haar circulerend papier 2800 millioen, dus eene verhouding van 29'/» tot 100; in de eerste week van Januarij 1872 bedroeg de verhouding , bij eenen specievoorraad van 620 en eene papiercirculatie van 2400 millioen, 25 3 /., tot 100. » De bank zag derhalve in dat, wanneer haar papier in de eerste week van Januarij bij eene verhouding van 25 3 / 4 tot 100 deszelfs nominale waarde behield, haar crediet geen gevaar zou loopen wanneer do specievoorraad tijdelijk tot 227j percent van de papiercirculatie daalde, te minder omdat de politieke omstandigheden sedert dien tijd veel verbeterd zijn er, de bank zeker is dat zij in den loop van dit jaar haren specievoorraad tot een voldoend cijfer kan aanvullen. Hare reserve aan bankpapier is bovendien uiterst gering. Zij mag niet meer papier uiteeven dan 3200 millioen, en hare papiercirculatie bedroeg in de afgeloopen week 2811 millioen, zoodat zij over niet meer dan 389 millioen aan papier beschikken kan„ terwijl de staat nog de bevoegdheid heeft om over 45 millioen te beschikken, welke haar nog ten dienste staan voor dat het voor de voorschotten van de bank vastgestelde maximum van 1530 millioen is bereikt. » De bank heeft zich verbonden aan do spoorwegmaatschappijen 120 ,
aan liet Crédit F onder 30 en aan de stad Parys 60 millioen voor te schieten , zoodat zij slechts 164 millioen beschikbaar heeft voor de depositos van de schatkist en de particulieren alsraedo voor het disconteren. » Het blijkt thans dat de bedoelde 200 millioen door den minister Say werden medegeteld, toen hij mededeelde dat de schatkist reeds 800 millioen beschikbaar had om op rekening van het laatste milliard te worden afgedaan; zijne laatste mededeeling, dat hij bij zijne aftreding 600 millioen in wissels ot specie in kas had, was dus volkomen juist. " — De heer Ranc heeft aan de commissie van praeadvies over de aanvrage om hem in staat van beschuldiging te stellen, welke hem verzocht had hare vergadering bij te wonen ten einde haar mede te deelen wat hij naar aanleiding van die aanvrage in zijn belang dienstig oordeelde, te kennen gegeven dat hij aan dat verzoek niet zou voldoen. Volgens eene correspondentie in de Indépendance Beige beriep hij zich op zijne ongehinderde benoeming tot lid van den gemeenteraad van Parys, op zijne verschijning als getuige en ondervraging voor den krijgsraad, op de goedkeuring'zijner geloofsbrieven als lid der Nationale Vergadering, welke omstandigheden hij meende dat tegen het toestaan der aanvrage pleitten, waartoe hij zelfs der Nationale Vergadering het regt niet toekende. Do commissie had daarop van den minister van justitie de mededeeling van Ranc's dossier gevraagd en , na onderzoek dier stukken , met algemeene stemmen op één na (de heer Pelletan) besloten aan de Nationale Vergadering voor te stellen de door den generaal Ladmirault aangevraagde magtiging te verleenen. De heer Baragnon werd tot rapporteur der commissie benoemd, en bepaald dat hij in de zitting van Woensdag zyn rapport zou uitbrengen DUITSCHLAND. Uit Berlyn wordt gemeld dat dé Keizer zich sedert zijn verblijf op het kasteel Babelsberg veel beter bevindt, en dat men zich vleijen mag zijne ongesteldheid, welke alleen een gevolg is van de velerlei vermoeijenissen der laatste maanden , weldra geheel geweken te zien. De half officiele Provimial Correspondenz bevestigt bij herhaling dat de Keizer in den loop van Augustus, tijdens zijne reis naar de badplaats Gastein, het thans uitgestelde bezoek te Weenen denkt te brengen. — De officietise Spenersche Zeitung berigt dat de domheer van het aartsbisschoppelijke kapittel te Breslau, baron von Richthofen, tegen wien onlangs wegens het openbaar maken eener verklaring waarbij hij de Vaticaansche besluiten verwierp door den aartsbisschop de excommunicatie is uitgesproken , door de regering in al zijne regten als domheer gehandhaafd en beschermd zal worden. «Hij zal dus — zoo schrijft genoemd blad — in het genot blijven van zijn inkomen, hetwelk thans aan al de domheeren regtstreeks door den staat en niet langer door tusschenkomst van den aartsbisschop uitbetaald wordt. Ook zal hij even als vroeger zijn kerkelijk kiesregt enz. in voorkomende gevallen mogen uitoefenen. Daar de maatregelen des aartsbisschopa tegen den heer von Richthofen vóór de uitvaardiging der kerkelijke wetten genomen zijn, zoo zal deze van wege den staat verleende bescherming niet op de bepalingen dier wetten, maar op het dus ver in Pruissen bestaan hebbende regt gegrond zijn." ZWITSERLAND. De tegen 16 Junij te Solothurn belegde Zwitsersche volksvergadering is door ruim 30,000 personen uit alle gedeelten van Zwitserland bijgewoond. Verscheiden mannen van aanzien voerden het woord om de noodzakelijkheid der door de liberalen gewenschte herziening der bondsconstitutie, bepaaldelijk met hot oog op de aanmatigingen der roomscho hiërarchie, te botoogen. Ten slotte werden de volgende door het centrale comité voorgestelde resolutien zonder tegenspraak en eenstemmig aangenomen: » 1. Wij willen eene aan de behoeften des tijds voldoende herziening der bondsconstitutie, door zamenwerking van alle vrijzinnigen in Zwitserland. » 2. Wij verlangen van die herziening: uitbreiding en nationale organisatie van onze verdedigingsmiddelen; voorbereiding eener op eenheid berustende wetgeving; hervorming op volksliuishoudelijk gebied; eene van de confessionele leiding bevrijde volksschool met kosteloos onderwijs en verpiigt schoolbezoek ; invoering van het burgerlijke huwelijk en registers van den burgerlijken stand, door burgerlijke ambtenaren gehouden ; vrijheid voor alle geloofsbelijdenissen; verzekering der regten van den Bond tegenover elke kerkelijke magt en elke geestelijke inrigting , welke niet op nationale en republikeinsche grondslagen berust; afschaffing der pauselijke nuntiatuur en der niet nationaal en republikeinsch georganiseerde bisdommen. »> 3. Wij besluiten eene aan de Bondsvergadering gerigte petitie aan den Bondsraad te zenden , waarbij gevraagd wordt dat de Bondsvergadering in hare eerstvolgende zitting tot de herziening op deze grondslagen moge overgaan. » 4. Wij willen de bemoeijingen van den Zwitserschen Volksverein tot het vormen van sectien in alle kantons van Zwitserland ondersteunen. » 5 Wij beloven elkander eensgezind en getrouw voor de zaak des vooruitgangs werkzaam te zijn en in den strijd voor de onafhankelijkheid onzes volks in het gee.-telijke en staatkundige te volharden." SPANJE. Het Journal des Débats deelt het volgende mede als hoofdinhoud deijongste per telegraaph uit Spanje ontvangen berigten. De minister van finantien heeft aan de Cortes een ontwerp van wet voorgelegd , waarbij het gouvernement gemagtigd wordt om de belastingen te blijven heffen en eenige posten van uitgaaf van de begrooting te schrappen Hij heeft er bij gevoegd dat vóór het einde der maand een volledig plan van finantiele regeling aan de Vergadering ingediend zou worden. Berigten uit Perpignan melden dat de brigadier Campos bij Ripoll den cabecilla Saballs ontmoet en hem op de vlugt gejaagd heeft. De brigadier Cabrinetty had de \lugte!ingen overrompeld, die over Rivas en Bellver den weg naar de Cerdagne ingeslagen hadden. Volgens een schrijven uit Olost had het gevecht bij Orista drie uren
geduurd. De Carlisten, die door Cucala, Miret, Campo en Muxi aangevoerd werden, hadden daarbij 8 dooden en 12 gekwetsten, de repn. blikeinsche troepen daarentegen 15 1 dooden en gekwetsten verloren Bij eene cavaleriecharge zouden de Carlisten 2 kanonnen. 3 kisten met ammunitie, 50 achterlaadgeweren genomen en 17 krijgsgevangenen gemaakt hebben. Eene depêche uit Madrid van 18 Juny meldt dat de pastoor Santa Crtiz het station van Beasain benevens 103 met goederen beladen wagens en 27 personenwagens verbrand heeft. — In de reeds vroeger vermelde overeenkomst betreffende de neutraalverklaring van den Spaansclien Noorderspoorweg komen de bepalingen voor: dat de spoorwegmaatschappij zich verbindt geene troepen noch oorlogsmaterieel te vervoeren , geene veranderingen in de dienstregeling en de vertrekuren te brengen zonder goedkeuring der aangewezene Carlistische agenten, en bij de regering van Madrid er op aan te dringen dat de troepen welke hare spoorweglijn bezetten worden teruggetrokken en de langs don spoorweg aangelegde versterkingen worden geslecht. De maatschappij betaalt verder aan de Carlistische agenten 2000 pesetas daags. De Carlisten kunnen voor hunne verkenningen van de spoortreinen gebruik maken, en laten eenen telegraaphdraad ter beschikking der maatschappij, mits die uitsluitend worde gebezigd voor de diensttelegrammen. De slotbepaling der overeenkomst, welke de dagteekening van 14 Junij draagt, luidt aldus: »Op deze voorwaarden zullen de Carlistische troepen de beambten, do treinen , de baan , do gebouwen , de kunstwerken , het materieel, de telegraaphtoestellen , palen en dradeD der maatschappij ontzien." GRIEKENLAND. In de Indépendance Belqe wordt eene correspondentie uit Athene, den 8sten Junij gedagteekend, opgenomen, aan welke het volgende ontleend is: «De kamer heeft gisteren met nagenoeg algemeene stemmen het adres van antwoord op de troonrede aangenomen. De oppositie heeft bij deze gelegenheid geenen slag willen leveren , doch hare krachten voor eene betere gelegenheid bewaard. Overigens gaf de troonrede niet tot politieke beschouwingen aanleiding en was het adres van antwoord niets meer dan een bloote weerklank op de troonrede. » Gedurende de afgeloopen week zijn ettelijke zeer gewigtige voorstellen bij de kamer ingediend. Daaronder behooren wetsontwerpen tot goedkeuring van overeenkomsten betreffende den aanleg van spoorwegen . van den Piraeus naar Lamia en van Prascia, eene op de oostkust van Attika gelegen haven, over Athene, Eleusis, Megara en Korinthe naar Patras. De laatstgenoemde spoorweg, welke verlengd zal worden door Etolie en Akarnanie tot aan de kaap Actium, zou de reis van Lt>nden naar Britsch Indie door het kanaal van Suez , naar men berekent, met dertig uren bekorten. ii Verder zijn er wetsontwerpen ingediend betreffende de oprigting eener hypotheekbank, tot verbetering van de wegen en gemeenschapsmiddelen binnen 's lands en tot verhooging der begrooting in verband met deze werken. Van den minister van justitie zijn wetsontwerpen ingekomen betreffende de bevoegdheid en de bezoldiging der \rederegters, do reorganisatie van het hof van cassatie, de registers van den burgerlijken stand en houdende eene nieuwe inrigting der regtsplcging door gezworenen. » De minister van finantien heeft behalve de wetten, waarbij magtiging tot het heffen der belastingen gedurende het loopende jaar wordt verleend, ook het budget aan de kamer voorgedragen. Daarop zijn de inkomsten geraamd op 35,937,000 drachmen , en de uitgaven (ten gevolge van eene vermindering met ruim 3'/ 3 millioen, welke volgons den minister bezuinigd kunnen worden) op 34,334,000 drachmen; derhalve bestaat er op het papier een vermoedelijk batig slot van ruim 1 '/ 3 millioen drachmen." Ten aanzien dezer laatste cijfers doet de correspondent echter opmerken dat de voorgangers van den heer Christides voortdurend budgetten hebben voorgedragen, waarop een batig slot voorkwam, doch dat, na eens om deze en dan eens om gene reden, die gunstige verwachting altoos is te leur gesteld geworden. TELEGRAPHISCHE BERIGTEN. Londen, 19 Junij. De Grootvorst Troonsopvolger van Rusland heeft terstond na zijne aankomst een bezoek aan den Schach van Perzie gebragt. Versailles , 18 JuLij. De commissie voor de zaak van den heer Ranc heeft bij monde van den heer Baragnon haar rapport uitgebragt en daarbij geconcludeerd tot het verleenen der gevraagde magtiging om Rune te vervolgen. De discussie over deze conclusie is op morgen bepaald. Parys , 18 Junij. Het te Lyon verschijnende radicale dagblad le Petit Lyonnai.i is voor twoe maanden geschorst. De heer Ranc heeft de wijk naar Londen genomen , om zich aan eene praoventive gevangenzetting te onttrekken. Berlyn, 18 Junij. De Rijksdag heeft heden het ontwerp van wet tot invoering der rijksconstitutie in Elsas-Lotharingen bij derde lezing aangenomen. De Provimial Correspondenz wederspreekt het gerucht dat de vorst Karei van Rumanie de regering zou willen nederleggen. Bern, 18 Junij. De Bondsraad heeft de twee in Genève vastgestelde nieuwe wetten , die tot organisatie van den katholieken eeredienst en die op de gemeentelijke verkiezingen , goedgekeurd. Genève , 18 Junij. De Keizerin van Rusland is op hare reis naar Ems hier aangekomen. Pater Hyacinthe heeft gisteren eer.e speciaal voor de Franschen bestemde openbare voordragt gehouden, onder ontzaggelijken toeloop 4 het publiek, hetwelk hem menigvuldige blijken van bijval schonk, vo abbe Hurtault heeft eenen aanvang gemaakt met het geven van godsdienstonderwijs aan de kinderen van oud-katholieken. Rome , 17 Junij. De Senaat heeft de wet op de geestelijke corporatien met 68 tegen 20 stemmen in haar geheel aangenomen. Rome , 18 Junij. De Kamer van Afgevaardigden heeft heden de
begrooting voor 1873 in haar geheel aangenomen. De uitgaven zijn daarbij op 1552 millioen geraamd. Rome, 18 Junij. De Paus heeft gisteren aan het collegie der cardinalen eene aanspraak gehouden , waarin hij, lof' toezwaaijende aan hunnen ijver voor de handhaving van de regten der kerk, welke zoowel in Italië als buiten's lands navolging vindt, hoofdzakelijk zeide: Dit zijn lichtpunten , welke mij troost verschaffen ; echter ben ik genoodzaakt steeds weder het oog te vestigen op de duizenden rampen, waaronder de kerk zucht. Onze tegenstanders willen niet dat wij die rampen opsommen en tegen hunne aanrandingen protesteren. Maar desniettegenstaande herhalen en bevestigen wij de censuur tegen de overweldigers van den Pauselijken Staat en van de kerkelijke goederen. Wij herhalen die veroordeeling te meer daar wij dagelijks getuigen zijn van nieuwe aanrandingen van den godsdionst. Van dien aard was de begrafenis van Rattazzi, die naar den wil zijner vrienden zonder do genademiddelen van den godsdienst gestorven is. Hij had altijd tegen den vrede van Italië en van den Heiligen Stoel gestreden. Wij kennen de oordeelen Gods over hem niet, en moeten niet trachten die te raden; echter heeft het op mij een pijnlijken indruk gemaakt uit do dagbladen te vernemen, dat de geestelijkheid van Alessandria aan de begrafenis van Rattazzi heeft deol genomen. Die priesters hebben zich meer als hovelingen dan als dienaren Gods gedragen. Ik hoop dat dit berigt moge blijken valsch te zijn. De Paus eindigde zijne toespraak met eene aanbeveling aan zijne toehoorders om God te bidden dat hij hen bewaren moge voor alle denkbeeld van transactie of verzoening met de vijanden der kerk. St Petersburg, 18 Junij. O.ntrent de expeditie tegen Chiwa zijn de volgende berigten ontvangen: Het detachement van Mangischlak heeft zich den 26sten Mei met het Orenburgsche detachement vereenigd. Den 27sten Mei hebben de Russische troepen Godsheili stormenderhand ingenomen en den vijand op de vlugt gejaagd. Den lsten Junij had er een hevig gevecht plaats bij de vermeestering der versterkte stad Mangyt. De generaal Kauffmann was op 35 werst afstands van Chiwa over de Amu-D.trja-rivier getrokken, New York, 18 Junij. De cholera blijft zonder af te nemen te Nashville voortwoeden. De inwoners vlugten uit de stad ; alle zaken staan er stil.
---

