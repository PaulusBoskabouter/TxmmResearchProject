NEDERLANDEN. 's GRAVENHAGE, den 30sten Augustus 1873.
Op Vrijdag den 29sten dezer is door Z. M. den Koning in een bijzonder gehoor ontvangen de heer Target, ten einde aan Hoogstdenzelven te overhandigen zijne geloofsbrieven als buitengewoon Gezant en gevolmagtigd Minister van de Fransehe Republiek. Bij Koninklijk besluit van 26 Augustus 1873, n°. 31, is aan den ingenieur der mijnen in het hertogdom Limburg, P. J. J. Bogaert, het beheer en toezigt der mijnen en groeven in Nederland opgedragen en, in verband daarmede, voormelde titel vervangen door dien van ij ingenieur der mijnen ". Bij Zijner Majesteits besluit van den 29sten Augustus 1873, n°. 29, is aan den heer W. J. van Duysberg, adjunct-commies bij het Ministerie van Buitenlandsche Zaken, vergunning verleend tot het aannemen van het ridderkruis der Leopoldsorde» liem door Z. M. den Koning der Belgen geschonken. Bij Zr. Ms. besluit van den 29sten Augustus 1873, n°. 31. is aan mr. M. A. van den Acker, op zijn daartoe gedaan verzoek, eervol ontslag verleend als lid van het collegie van regenten over het huis van arrest te Breda en benoemd tot lid ran gemeld collegie, mr. E. W. Guljé, advocaat aldaar. Bij Koninklijk besluit van 24 Augustus 1873 , n c . 10 , zijn verleend de volgende pensioenen , als aan: Artt. der wet betreffende NAAM. QUALITEIT. Bedrag van het pensioen. de burgerlijke pensioenen, laatstelijk gewijzigd bij die van den 21 sten Mei 1873 (Stlb. n°. 64). Redenen van pensionering. C. J de Yriese, directeur van het postkantoor te Kampen, f 1087 3 lit. a en 43 ouderdom en diensttijd. T. Kamphuis, brievenbesteller, 79 5 ligchaamsgebrek. M. E. Alberda van ilenkema. wed. van Mr. J. J. Canter Cremers, in leven vroeger agent van het domein te Groningen,laatst betaalmeester te Heerenveen , 319 50 en 51 verkregen regten. E. de Waart, landmeter der 1ste klasse bij het kadaster , 834 3 lit. a en 43 ouderdom en diensttijd. J. ten Brink, postbode, 83 3 lit. a idem. H. van der Burg, controleur der directe belastingen en van het kadaster, 1580 3 lit. a en 43 idem. J. A. van Voorden, postbode, 160 5 ligchaamsgebrek. Bij Koninklijk besluit van 29 Augustus 1873, n°. 21 , is benoemd tot ontvanger der registratie voor de burgerlijke acten n°. 3 , te Amsterdam , de heer J. H. van Nouhuys, thans ontvanger der registratie en domeinen te 's Hertogenbosch. Bij Koninklijk besluit van 30 Augustus 1873, n°. 4, zijn benoemd 'ot ridders der orde van den Nederlandschen Leeuw, de majoors L. M. E. Wilhelmie, commandant van het koloniaal werfdepot, en N. van Rhijn , van het corps ingenieurs, mineurs en sappeurs, werkzaam aan het Departement van Oorlog. Bij Koninklijk besluit van den 30sten Augustus 1873, n°. 2, is tot ridder der orde van den Nederlandschen Leeuw benoemd de heer J. C. Jansen, referendaris bij het Departement van Koloniën. MINISTERIE VAN BINNENLANDSCHE ZAKEN. Bij beschikking van 29 Augustus 1873, n°. 160, 12de afd., is de ^ergunning voor eene stoombootdienst tot vervoer van reizigers, goe'ieren en vee tusschen Rotterdam en Moerdijk , vroeger aan J. Smit Cie. , te Ridderkerk, verleend, verklaard te zijn vervallen met ingang van 26 September a. s.
MINISTERIE VAN MARINE De Minister van Marine brengt ter kennis van belanghebbenden, dat, ten gevolge van het heerschen der cholera te Memel, op de schepen, die sedert den 22sten Augustus jl. van daar zijn vertrokken, bij aankomst in Nederland, de quarantaine-maatregelen zullen worden toegepast. 's Gravenhage, den 29sten Augustus 1873. De Minister voornoemd, B rocx.
---

BUITENLANDSCHE BERIGTEN. FRANKRIJK.
De Donderdag gehouden zitting der permanente commissie werd door alle leden bijgewoond. Bij yelegenheid der goedkeuring van de notulen der vorige zitting, beklaagde de voorzitter Buffet zich dat er omtrent het daarin verhandelde zeer onjuiste berigten in de dagbladen waren medegedeeld geworden, en drong hij er bij de leden op aan dat zij in hetgeen zij aan de dagbladen mededeelden naau wkeurig zouden waken tegen alles wat tot misverstand leiden kon. Een paar leden deden de vraag of het eenige afdoende middel tegen dergelijke onjuistheden niet gelegen was in het uitgeven van een stenographisch verslag van het verhandelde bij de commissie, waartegen de voorzitter en andere leden echter aanvoerden dat de aard der beraadslagingen, welke een meer vertrouwelijk karakter hadden, dit verbood. De voorzitter rigtte daarop tot de leden het verzoek dat diegenen welke inlichtingen aan de minist< rs hadden te vragen . daarvan met opgave van het punt, waaromtrent zij inlichtingen verlangden, mededeeling zouden doen vóór dat de ministers wierden binnengeleid. Twee leden , de heeren Jozon en Say, voldeden na eenige discussie aan dit verzoek, waarop de voorzitter den vicepresident van den ministerraad en den minister van binnenlandsche zaken verzoeken deed in de zitting te willen verschijnen. Toen de ministers waren binnengeleid deed de heer Jozon zijne interpellatie betreffende de door de militaire autoriteiten tegen sommige daybladen genomen maatregelen op grond van eenen staat van beleg, die in de departementen welke hij bedoelde niet behoorlijk afgekondigd was en derhalve niet wettig bestond. De spreker verzocht de regering: 1° de bedoelde maatregelen tegen de pers te willen staken ; 2°. in allen gevalle niet te dulden dat de militaire autoriteit zich het geheele gezag aanmatigde in niet behoorlijk in staat van beleg verklaarde departementen; en 3". openlijk zou mededeelen welke departementen in staat van beleg verkeeren De minister van binnenlandsche zaken deed opmerken dat de dooiden spreker gevraagde inlichtingen eigenlijk nederkwamon op eene interpellatie omtrent den staat van beleg in het algemeen. De Nationale Vergadering had voor eene zoodanige interpellatie magtiging verleend en haar tegen 15 November aan de orde gesteld; de minister kon dorhalve op de zaak niet vooruitloopen en weigerde de interpellatie in haren algemeenen zin te beantwoorden. Hij meende echter dat de interpellant bepaaldelijk het gebeurde in het departement der Vogesen op het oog had, en deelde daaromtrent mede dat het besluit waarbij dat departement in staat van beleg werd verklaard door de regering was genomen en behoorlijk in het departement was afgekondigd. Daar de archiven van het departement tijdeus den oorlog verbrand waren, kon de afkondiging niet bij geschrifte bewezen worden, doch uit de verklaringen van ooggetuigen bleek overtuigend dat de aanplakbiljetten aan het gebouw der prefectuur waren aangeslagen geweest. Nog deelde de minister mede dat op het oogenblik , zoo zijne herinnering hem niet bedroog, twee en veertig departementen in staat van beleg verkeerden. Verdere discussie over dit onderwerp sneed de voorzitter af met de opmerking dat die tot niets leiden zou vermits de permanente commissie niet in staat was een besluit te nemen. De heer Say vroeg daarop of de regering zich geregtigd achtte het differentiele regt voor de met granen beladen schepen af te schaffen en , zoo ja, of zij het oogenblik niet gekomen achtte tot die afschaffing over te gaan. De minister de Broglie gaf een bevestigend antwoord , en deelde mede dat de ministerraad den eigen ochtend tot de afschaffing van het bedoelde regt had besloten. Eene vraag van den heer de Mahy naar de redenen waarom de République Franqaise in het departement Savoye verboden was , werd door den voorzitter afgesneden omdat de permanente commissie niet bevoegd was daaromtrent eene beslissing te nemen. De republikeinsche leden der commissie protesteerden hiertegen , waarna de zitting gesloten werd. — In officieuse dagbladen wordt medegedeeld dat de minister van binnenlandsche zaken de prefecten heeft herinnerd aan de door zyne voorgangers uitgevaardigde instructien betreffende het tegengaan \ an alle manifestatien op den vierden September, en hun tevens aanbevolen heeft met de meeste naauwkeurigheid en gestrengheid op het volgen dezer instructien te letten.
■■— De ontruiming van Verdun, het laatste door de Duitschers nog b r ezette vaste punt in Frankrijk, zal volgens officieuze berigten waarschijnlijk tusschen den elfden en den vijftienden September plaats hebben. ITALIË. Een correspondent van de Times te Turyn geeft mede getuigenis va£ de ongerustheid welke de in Frankrijk voorbereide gebeurtenissen in Italië te weeg brengen. De Italianen zien, volgons dien schijver, zger'gopd in «lat de restauratie der Bourbons op den Franschen troon niet uitsluitend op het politieke maar ook op het kerkelijke gebied ver strekkende gevolgen zou hebben , en dat de bij alle pelgrimstogten in Frankrijk gehoorde leuze Sauvons Rome et la France doet gevoeleji dat, zoodra Hendrik V op den troon van Frankrijk zal verheven zijn, er aanstalten zullen gemaakt worden voor een nieuwen kruistogt tot herstel van 's Pausen wereldlijk gezag. De schrijver voert als reden dezer ongerustheid aan dat Italië Frankrijks bedoelingen niet vertrouwt. De heer Thiers heeft zelf menigmaal verklaard dat hij geen voorstander was van de eenheid van Italië, en haar alleen aanntm als een door Frankrijks zwakheid tot stand gekomen voldongen feit, waarin Frankrijk niet bij magte was iets te veranderen ; en men meent te kunnen onderstellen dat Hendrik V, overtuigd dat Frankrijk als de oudste zoon der kerk bijzondere pligten te vervullen heeft, niet aarzelen zou tegen Italië op te treden. De clericale dagbladen van Rome geven daarenboven onbewimpeld hnnne verwachtingen te kennen ; zij gewagen van den wreker die eerlang komen zal en van de ellende welke door eigen schuld over Italië zal komen ; het leger van den Paus wordt georganiseerd en bij herhaling gemonsterd. » Het is mogelijk, zoo vervolgt de correspondent, dat het gevaar van een Franschen kruistogt en van den Europeschen oorlog, waarvan die het teeken zou zijn , zeer ver af ligt. Want in geval Hendrik V ooit tot koning verheven moge worden, zal hij waarschijnlijk in Frankrijk zelf zoo veel te doen vinden , dat hem weinig tijd zal overblijven voor inmenging in de zaken van andere landen. Maar toch is 1* rank rijks houding vóór Italië eene bron van gevaar. Het vertoon van vijandelijke bedoelingen kan even veel onrust en verontwaardiging wekken als eene openbare oorlogsverklaring. Wanneer Italië zich sterker gevoelde , dan zou het daardoor welligt zoo zeer geprikkeld worden dat het van de gunstige gelegenheid gebruik maakte en den vijand aantastte, welke voorgeeft slechts een gunstig oogenblik voor zijn eigenen aanval af te wachten. n De taal der Italiaansche dagbladen is uiterst bitter. De Perseveranza van Milaan, een der meest gematigde bladen en bekend door de sympathie, welke zij gedurende den oorlog voortdurend voor Frankrijk aan den dag legde , rigt thans tot dat land de waarschuwing dat, zoo het eene jegens Italië min of meer vijandige houding aanneemt, het Italië dwingt tot eene naauwere aansluiting aan Duitschland en tot het identifieren van desze!fs belangen mot die van Duitschland , zoo dat er oen verbond tot stand kome tusschen de twee mogendheden welke d.ior hetzelfde geyaar worden bedreigd en zich tegen denzelfden vijand hebben te beveiligen. Het blad voegt daarbij dat , afgescheiden zelfs van alle overwegingen van eenen internationalen aard , de overheersching in Frankrijk eener partij , welke innig verbonden is aan Italie's onverzoenlijke vijanden, depriesters, natuurlijk van grooten invloed moet zijn op de binnenlandsche politiek der Italiaansche regering Italië zou daardoor gedwongen worden om leger en vloot zoo krachtig mogelijk te versterken , tot groot nadeel voor deszelfs geldmiddelen. Het zou de tot dus verre jegens de clericale partij gevolgde politiek van verzoening en toegeeflijkheid moeten verlaten , een einde maken aan de tot heden onopgemerkt gelaten beleedigingen en lasteringen, waarmede die partij het overlaadt, en do tot dus verre door haar genotene vrijheid moeten beperken » I)e bedoeling van het artikel der Perseveranza is, aan te toonen dat de houding van Frankrijk aan de priesterpartij in Italië eene kracht geeft, welke zij op zich zelve mist, en dat de priesters wederkeerig geen middel onbeproefd zullen laten om de wederzijdsche verbitiering tusschen Frankrijk en Italië tot eene openbare vijandschap aan te blazen, en dus, schoon met veel meer vinnigheid dan zij tot hiertoe deden, hunne taktiek voort te zetten , welke dit land voortdurend en ernstig bedreigt, hetzij met een buitenlandschen, hetzij met een burgeroorlog."
OOSTENRIJK. Aan de Augsburger Allgemeine Zeitung wordt uit Weenen onder dagieekening van 28 Augustus geschreven: «Sedert gisteren bevindt de Vorst van Servie zich in Weenen Uit de omstandigheid, dut zijn diplomatieke agent te Konstantinopel, de senator Ilistic , gelijktijdig hier is aangekomen, wordt afgeleid dat de betrekkingen van Servië tot de Porte een onderwerp van diplomatieke besprekingen zullen uitmaken. Niet dat de Oostenrijksche regering van zins zou wezen om van hare traditionele politiek derwijze af te wijken dat zij zich bij de principiele tegenstanders van het Ottomannische rijk voegde; integendeel is het bekend dat aan den Vorst Milan te verstaan is gegeven dat hij te Weenen een nog meer welkome gast zou wezen , indien hij voorat' aan zijnen suzerein te Konstantinopel in persoon zijne hulde had gebragt. Maar de Oostenrijksche politiek heeft toch, met hot oog op den gang van zaken in Konstantinopel, begonnen ernstig rekening te houden met de gebeurlijkheid, dat de ontbinding van Turkye van zelve en zonder eenen stoot van buiten plaats hebben en Servie geroepen kon worden om in het geding over de opengevallen eifenis eene hoofdrol te spelen. i) Het is thans zeker dat de Koning en de Kroonprins van Italië Weenen en de tentoonstelling zullen bezoeken. De uit Weenen herhaaldelijk daartoe gedane uitnoodiging is van Berlyn uit met warmte ondersteund geworden."' VEREENIGDE STATEN, n In een dagblad van New York worden de volgende cijlers aangaande de in de Vereenigde Staten aangelegde spoorwegen medegedeeld. In 1830 waren er 23 mijlen in exploitatie 2818 in 1810, 9021 in 1850, 30,635 in 1860, 52,398 in 1870: in de beide laatste jaren werden 8279 en 6427 mijlen spoorweg in exploitatie gebragt. De kosten van aanleg van dit uitgebreide spoorwegnet bedroegen tot in 1872 3,159,423,057 dollars, waarvan 1,047,844 dollars in aandeelen en do overige in obligatien werden uitgegeven. De eigenlijke kosten van aanbouw bedroegen gemiddeld 55,116 dollars per mijl (van 1609 m.) De bruto-ontvangsten
\ beliepen jaarlijks 473,241,055 dollars, of 8256 per mijl: de exploitatiekosten 307,486,682 dollars. De bruto-opbrengst bedroeg dus 15 per cent van de kosten van aanleg en materieel, de zuivere winst 5,02 por cent. Aan dividenden werd betaald eene som van 64,118,151 dollars, of 3,91 per cent van het aandeelenkapitaal: het overschietende deel der winst, 101,336,222 dollars, maakt ongeveer 6 per cent uit van de geobligeerde schuld van alle spoorweglijnen. Deze cyfers zijn alle gemiddeld, en over alle spoorwegen dooreen genomen ; de toèstand der verschillende spoorweglijnen is echter zeer verschillend. In de staten van Nieuw-Engeland en in de midden-staten is die veel gunstiger dan in het Zuiden en Westen der Unie. ZUID-AMERIKA. In berigten uit Buenos-Ayres van het laatst der vorige maand wordt het volgende medegedeeld: » De oorlog tegen Lopez Jordan en de opstandelingen in Rntre-Rios heeft tot nog toe, behalve eenige gevechten van weinig belang, bijna geene resultaten opgeleverd en schijnt van zeer langen duur te zullen zijn. Algemeen wordt geklaagd over het gebrek aan voortvarendheid bij den als opperbevelhebber der regeringstroepen fungetenden minister van oorlog, die zich meer met intrigues voor de aanstaande presidentskeuze dan met zijDe taak als veldheer bezig houdt. n De berigten uit Paraguay luiden zeer treurig : de revolutionairen onder den generaal Caballero houden zich staande, en schoon zij bij eenen aanval op de hoofdstad Assuncion afgeslagen werden , is daarmede weinig gewonnen en niets beslist. De staat van zaken daar te lande is van dien aard dat velen twijfelen of Paraguay op den duur als zelfstandige staat zal kunnen blijven bestaan. In allen gevalle schijnt de tegenwoordige regering te Assuncion weldra te zullen vallen om voor eene andere plaats te maken. » Bij het Argentynsche congres zijn tot het midden van Julij ingediend : 1°. eene wet tot regeling van het muntwezen ; 2°. een ontwerp tot bevordering der nationale nijverheid, en wel door gedeeltelijke invoering van een stelsel van bescherming. De regering zou namelijk van 1 Januarij 1874 af eene rente van 7 per cent waarborgen voor kapitalen van minstens 100,000 dollars, welke gebezigd worden in eene reeks van bepaald aangewezen takken van industrie, die in de onderscheiden provinciën naar mate van de behoeften verschillen. Op die wijze wil men de oprigting van groote etablissementen tot het bewerken der door het land voortgebragte grondstoffen, of wel het aanleggen van indigo-, katoen- en suikerplantages uitlokken. Voorts 3°. een ontwerp tot oprigting van een departement van openbare werken , en 4°. een ontwerp tot oprigting van ambachts- en industriescholen in de onderscheiden provinciën. » De toevloed van landverhuizers is in dit jaar veel grooter dan in een der vorige jaren. In de eerste zes maanden telde men, als regtstreeks uit overzeesche havens aankomend, 20.329 immigranten, over Montevideo 13,110, te zamen 33,439. Voorts zijn in verscheiden Italiaansche havens een groot aantal kolonisten aangeworven, welke weldra hier zullen aankomen om in de provincie C.ordova eene landbouwkolonie te stichten."
TELEGRAPHISCHE BERIGTEN. L oxden , 30 Augustus. De heer Stanford , van de conservative partij f is te Shaftesbury tot lid van het parlement verkozen. Volgens eene door den Daily Telegraph medegedeelde depêche uit Taschkent van 26 Aug. hoeft er in Chiwa tijdens de afwezigheid van den generaal Kauffmann een ernstige opstand tegen de Russen plaats gehad, ten gevolge waarvan 600 opstandelingen tel' dood gebragt zijn en de stad Chiwa verwoest is. Parys , 29 Augustus. Heden heeft er eene vergadering van de Union Républicaino plaats gehad. Door het bureau werden brieven van afgevaardigden en kiezers uit de departementen medegedeeld, volgens welke de zaak der republiek dagelijks veld wint en de gemoederen meer en meer tegen het herstel der monarchie worden ingenomen. In die brieven wordt voorts berigt dat men de uitschrijving der verkiezingen ter aanvulling der vacante plaatsen in de Nationale Vergadering met ongeduld te gemoet ziet. Pauys , 30 Augustus. Volgens de Semaine Financiere zal de regering in staat zijn om den 4den September de laatste 250 millioen der oorlogsschatting benevens de verschuldigde renten af te betalen. Parys, ^0 Augustus. Het Journal des De'bats verklaart in een door den heer Lemoinne onderteekend artikel het goddelijk regt der vorsten niet te erkennen. Indien de republiek onmogelijk is moet er in Frankrijk eene liberale monarchie gevestigd worden. Na de erkenning van het beginsel der legitimiteit door den graaf van Parys is in Frankrijk geen andere koning mogelijk dan de graaf van Chambrrd, echter op voorwaarde dat hij zich met het volk versta, hetwelk niet gezind is om van de publieke vrijheden afstand te doen. Dtj graaf van Cbambord kan naar hei voorbeeld van Lodewijk XVIII waarborgen geven door eene constitutie. Deed hij dit niet dan zou hij zich zelf onmogelijk maken. P erpignan , 29 Augustus. Uit Figueras wordt gemeld, dat de Carlisten gisteren bij het station tusschen Hostalrich en Sils op eeneD spoorwegtrein geschoten hebben, waarbij do stoker gedood en er een conducteur gekwetst is. Van do reizigers heeft niemand letsel ontvangen. Perpignan , 29 Augustus Gisteren heeft een detachement republikeinsche vrijwilligers de grenzen overschreden om vlugtende Carlisten te vervolgen en op eenige boeren, die hun tegenstand boden , geschoten. Er zijn maatregelen genomen om de herhaling van dergelijke vo orvallen te beletten. Madrid , 20 Augustus. De Correspondencit meent te weten dat met de betaling der vervallen coupons in de maand September een begin gemaakt zal worden. Het tot de opstandelingen overgegane fregat Numancia is in de haven van Carthagena teruggekeerd en men gelooft dat de vreemde oorlogsschepen aan hetzelve niet zullen vergunnen andermaal uit te loopen. De admiraal Lobo is met zijn eskader niet naar Mahon maar naar Gibraltar gestevend. Volgens berigten uit de omstreken van Carthagena schijnt de generaal Martinez Campos den aanval op die stad heden te willen beginnen. Madrid , 29 Augustus. In de heden gehouden bijeenkomst van de leden der meerderheid heeft de heer Castelar betoogd dat geweld met
geweld gekeerd moet worden. De minister Salmeron deed eene mededeeling aangaande de tot dus ver door het gouvernement verkregen resultaten , en verklaarde dat hetzelve eene kabinetsqnaestie maakte van d 0 schorsing der zitting. De vereeniging besloot daarop met 94 te^en 14 stemmen te bewilligen in eene schorsing van 1 September tot 3 November, en met algemeene steramen het bureau te magtigen om in overleg met de regering de vergadering vroeger bijeen te roepen. Madrid , 30 Augustus. De Cortes hebben het voorstel om de zitting te schorsen in overweging genomen. Kome , 28 Augustus. De Koning heeft zich van ïuryn naar Florence beo -even. De prins Napoleon is naar Frankrijk teruggekeerd. B erlyn , 29 Augustus. De Keizer is heden avond hier aangekomen, gij werd door den prins Karei en den prins van Wiirtemberg benevens de hier aanwezige ministers ontvangen. Eene overgroote volksmenigte begroette Z. M. met geestdrift. Leipzig, 29 Augustus. Gisteren avond en heden nacht was het hier volmaakt rustig. Er hebben geene zamenscholingen plaats gehad. De troepen bleven in de kazerne geconsigneerd. Strasburg , 28 Augustus. De districtsraad van den Beneden-Elsas weid heden geopend. Van de 35 verkozenen hebben 24 den voorgeschreven eed afgelegd. Te Metz hebben bij de opening der zitting van den districtsraad voor Lotharingen slechts 10 van de 33 leden den eed afgelegd , zoodat die raad niet b'y magte is eenig besluit te nemen. Bronswijk, 28 Augustus. De heer Trieps, president van het geregtshof, is heden naar Genève vertrokken om de regten des hertogs Wilhelm op de nalatenschap van zijnen aldaar overleden broeder te doen gelden. Weenen , 29 Augustus. De Koningin van Griekenland komt heden avond hier aan. In den Croatischen Landdag is een wets-ontwerp ingediend tot gelijkstelling der Israëliten met de burgers van andere gezindheden. Ook het met Hongarye gesloten vergelijk is aan de goedkeuring des Landdags onderworpen. Weenen, 29 Augustus. Volgens berigten uit Salonika zullen, op grond van eene tusschen de Porte en Griekenland gesloten overeenkomst, Turksche en Grieksche troepen gemeenschappelijk tegen de rooverbenden in Thessalie werkzaam zijn. Bucharest , 29 Augustus. De Vorst Karei is met zijn gezin uit het buitenland teruggekeerd.
---

