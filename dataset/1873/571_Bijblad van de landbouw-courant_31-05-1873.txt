DE BUITENLANDSCHE KAASBEREIDING VERGELEKEN MET DE NEDERLANDSCHE,
Niettegenstaande al hetgene door mij reeds in vorige geschriften (zie Bijblad Landb.-C. 1873 No. 6 & 7, en Magazijn voor Landbouw en Kruidkunde van Dr. J. C. BALLOT (2" dl. 9" Afl. en 1 Afl. 3 deel) is gezegd, omtrent het onderwerp dat ook aan dit opstel ten titel strekt, zoo is zulks eigenlijk meer in algemeene trekken, en bij wijze van voorbereiding geweest, om later de zaak meer en détail te behandelen. Het onderwerp is toch van hoogstgewigtigen aard; niemand zal zulks betwijfelen, dan zij die op dit gebied volslagen vreemdelingen zijn, en dit ziet niet alleen op hen, wier beroep of bezigheden in geheel andere richtingen liggen, doch ook op velen die bijna hun geheele leven aan het vervaardigen en verhandelen van dit gewichtig voedings- en handelsartikel gewijd hebben. Het zou ongerijmd zijn te veronderstellen dat de boeren althans hier te lande ooit of immer van de kaasbereiding eene ernstige studie hebben gemaakt. Nog ongerijmder zou het zijn zulks te doen van hen, die niets anders verrigten dan de rijpe, eetbare kaas van de boeren natuurlijk zoo goedkoop mogelijk op te koopen, om ze ten spoedigste uit vrees voor wichtverlies door indrooging, en natuurlijk zoo duur mogelijk weder aan hunne buitenlandsche kalanten af te leveren. Sommigen dezer willen wel beweren, als het onderwerp ter sprake komt, dat de oorzaken der ongelijke kwaliteit der kaas gezocht moeten worden in het vee, in het land,
DOOR J. MULLER, te Waddingsveen.
in den boer, in de boerin, of dergelijke redenen meer, doch vraagt men gronden voor hunne beweringen, dan blijven zij het antwoord schuldig. Anderen, en dat zijn de verstandigsten, verklaren eerlijk weg, dat zij het niet weten, doch dat de boeren het ook niet weten. Nu, dáár is ook veel van wáár De boeren weten het ook niet, omdat zij er zich nimmer op hebben toegelegd het te onderzoeken. Zij volgen gedwee de geheel praktische eeuwenoude methoden hunner voorvaderen, weten hun product aan den man te brengen, het ééne jaar wat voordeeliger dan liet andere, naar gelang van omstandigheden geheel onafhankelijk van hunnen wil of kennis, aldus een soort van hazardspel, en daar is de zaak mede uit. Doch is het inderdaad geen hoogstopmerkelijk en vreemd verschijnsel dat hier te lande in bijna alle andere gedeelten van den landbouw, teekenen van vooruitgang en medegaan met den geest des tijds zijn waar te nemen en alleen bij de zuivelbereiding niet? Wat wisten onze boeren eenige jaren geleden van ploeg-, zaai-, egge-, stroosnijmachines, van draineerbuizen in de landerijen, van kunstmatige bemestingen met guano, en andere scheikundige preparaten? Toch komen al die zaken gaandeweg in zwang, en worden van lieverlede door de Hollaudsehe landbouwers en zeer terecht aangenomen, doch spreekt men hen van verbeteringen in de zuivelbereiding, wijst men op het voorbeeld van andere landen, die ons in dat opzicht zoo out-10
zachelijk ver vooruit zijn, dan vindt men een gesloten oor. Is zulks toe te schrijven aan gehechtheid aan het oude, waarom dan ook niet in alle gedeelten van den landbouw bij het oude gebleven? Is gebrek aan onderling vertrouwen er de schuld van of worden de boeren geïnfluenceerd door lieden die er belang bij hebben, de zaken op den ouden sleur te houden? Wij gelooven dat er van dit alles iets áán is, en dat zij daarom op dat punt maar blijven voortdommelen. Eene enkele uitzondering, doch ook ééne enkele slechts, is er gelukkig toch aan te wijzen, en dat wel in Noord-Holland. Men zal reeds begrepen hebben, dat wij daarmede het stelsel van zamenwerkiug of atoperatie bedoelen, doch willen daaromtrent in geene herhalingen vervallen, als hebbende dit punt reeds vroeger meermalen behandeld. Welligt komen wij er straks nog even op terug. Wij zullen thans eenige vraagstukken omtrent de praktische kaasbereiding behandelen en moeten daartoe allereerst onze blikken naar den vreemde wenden, en wel omdat aldaar fijner, smakelijker, en bijgevolg beter betaalde kaas gemaakt wordt dan bij ons, en stellen dan de volgende vragen: 1.. Is de oorzaak daarvan te zoeken in de buitenlandsche melk? 2.. Is de wijze van bereiding aldaar beter en doeltreffender dan de onze? 3°. Wordt daar meer zorg besteed gedurende het zoo kritieke tijdperk van rijpwording der kaas? 4°. Zijn het buitenlandsche vee en weilanden beter dan de onze? s°. Zijn ook hunne inrichtingen, gereedschappen en werktuigen beter dan hier? 6.. Zijn zij oplettender en naauwkeuriger op alle mogelijke zaken, de melk en de kaasbereiding betreffende? en 7°. Hoe behandelen en bewerken zij hunne melk om die betere kaas te maken? Alvorens tot de beantwoording dier vragen over te gaan zij even herinnerd, dat tot de fijnste kaassoorten behooren: de Engelsche Cheddar, Cheshire en Stilton-kaas; de Fransche Roquefort en Fromage de Brie; de Zwitsersche gruyère en de Duitsche Emmenthaler, , om niet te spreken van andere fijne soorten, wier aantal legio is, doch waarvan de namen hier te lande niet eens zijn bekend. Welk voortreffelijk voedingsmiddel de kaas in het algemeen is, is reeds vroeger door mij aangetoond, en op scheikundige gronden bewezen, (zie Mag. v. Landb. en Kruidkunde, 9e Afl. 2e dl. pag. 258) en zoude dus eene nuttelooze herhaling zijn. Over de Hollandsche wijze van kaasmaking nogmaals uit te weiden, beschouw ik eveneens onnoodig, eerstens omdat dit reeds zoo dikwijls gedaan is, en tweedens omdat de zaak te eenvoudig van aard is, om voor eene uitvoerige beschrijving de stof te kunnen leveren. De groote vraag, die wederom het hoofddoel van dit onderhavige, evenals van vorige geschriften uitmaakt, blijft altijd deze: Hoe komt het dat Holland met zijnen prachtigen veestapel, uitmuntende weilanden en heerlijke melk, geene kaassoorten kan te voorschijn brengen, die evenals de Cheddar, de Cheshire, en de Roquefort, onder de fijnere soorten kunnen worden gerangschikt? Want het is reeds meermalen gezegd hoe men de zaak ook wende of keere, de Hollandsche kaas is, en blijft in weerwil van haren aftrek eene der minste kaassoorten op de buitenlandsche markten ; zij wordt in vergelijking met vreemde kaassoorten altijd het minste betaald, en in den regel alleen door de mindere volksklassen gegeten. Wij zijn nu van zelve genaderd tot de beantwoording der hierboven gestelde vragen, waarin ook te gelijkertijd het antwoord op de bovenstaande opgesloten ligt. Wij hebben hierboven onze Hollandsche melk „heerlijk" genoemd, en dat is ze ook, zoodat men gerustelijk op de eerste vraag kan antwoorden: Dat de meerdere voortreffelijkheid der meeste vreemde kaassoorten niet te zoeken is in de betere kwaliteit der buitenlandsche melk. De melk in het algemeen, van welk dier ook afkomstig, is, wat hare bestanddeelen betreft, overal volmaakt dezelfde. Dat wil zeggen dat die bestanddeelen zoo als water, boter, caseïne, zouten, etc. in iedere melksoort gevonden worden; en dat het eenige onderscheid bestaat in de verschillende verhoudingen waarin ze in de diverse melksoorten worden aangetroffen. Er is nogtans een ander verschil in de melk van dezelfde dieren b. v. van koeijen op te merken, doch dat als van meer ondergeschikten aard is te beschouwen, namelijk opzigtens den grond waar die koeijen geweid hebben, of het andere door hen gebruikte voedsel. Dat verschil openbaart zich bij sommige kaassoorten -- want aan de melk is het zoo oppervlakkig niet te ontdekken door een zekere geur of aroma, die men daaraan opmerkt. Die geur of aroma wordt door sommigen zeer verkozen, door anderen verafschuwd, en is dus geheel eene kwestie van smaak. Aan de Amerikaansche en echte Leicester kaas is die eigenaardige geur in het bijzonder zeer waar te nemen. Een ander uitwerksel, dat, zooals sommigen beweren, ontstaat, wanneer de melk waaruit de kaas gemaakt is, afkomstig is van koeijen die op hoog bergachtig, dan wel op laag moerassig land gegraasd hebben, zonde zijn, dat de kaas, van eerstgenoemde melk gemaakt, betere eigenschappen dan de andere bezit, om goed te blijven en bewaard te worden. Wij gelooven dat dit eigenlijk meer in de verbeelding dan in de werkelijkheid bestaat, want wanneer ik zeg dat zoogenaamde Cheddarkaas van ± 30 Ned. zwaar, in de onder mijne leiding werkende fabriek alhier gemaakt, ruim twee jaren is bewaard geworden en, wat de kaaskoopers puntgaaf noemen, is gebleven, dan zal men toch niet kunnen zeggen, dat onze melk van laag land afkomstig, minder goed conserverende eigenschappen aan de daaruit gemaakte kaas afgeeft, dan de kaas die uit de melk der Schotsche Hooglanden gemaakt is, bezit. En mij dunkt dat twee jaren toch een tamelijk gerekte leeftijd voor iedere kaas is. De fijnere kwaliteit der vreemde kaassoorten is dus niet in de grootere deugdelijkheid der melk, waar ze van gemaakt zijn, te zoeken.
Het antwoord op de tweede vraag kan dadelijk volmondig bevestigend gegeven worden, en is eigenlijk de spil waar dit geheele opstel op draait. Men zal het mij derhalve ten goede houden, indien de gewichtige aard van het onderwerp mij noodzaakt er wat langer bij stil te staan, alsook om met feiten te kunnen bewijzen, waarom dit antwoord zoo volmondig bevestigend kon gegeven worden. Ik zal daartoe aanvangen met eene beschrijving der manier waarop de boeren in Engeland de zoogenaamde fijne Cheddars maken, en hoewel de Amerikaansche en Engelsche fabriekskaas ze van lieverlede begint te verdringen, zoo is ze nog altijd eene kaassoort die zeer hoog betaald en door de wezenlijke kenners en lief hebbers zeer gewaardeerd wordt; en het is een opmerkelijk feit dat de meeste vreemdelingen, die eenmaal wezenlijke fijne Engelsche of Amerikaansche Cheddarkaas hebben geproefd, ze altijd boven hunne eigene kaassoorten verkiezen. De volgende zeer omslagtige wijze van Cheddarkaasbereiding is de oude, die evenwel door de Amerikaansche methode veel vereenvoudigd is geworden.
De melk wordt door eene zeef, en door eene door den muur van het kaasvertrek gaande blikken pijp, naar de kaasbakken heengeleid. Het einde dier pijp is nog door eene dunne katoenen lap omwoeld, zoodat eene dubbele voorzorg is genomen tegen het komen van onreinheden in den melkbak. Onmiddellijk nadat de koeijen des morgens zijn gemolken, wordt de melk bij die van den vorigen avond, die den geheelen nacht met behulp van zeer koud water of ijs heeft staan afkoelen, gegoten.
Een weinig der avondmelk heeft men evenwel teruggehouden die op het vuur verwarmd zijnde, bij de geheele massa wordt gegoten, totdat alles ongeveer eene temperatuur van 80' Fah. heeft bereikt. In de lente en in het najaar wordt een weinig annatto in de melk gedaan, om de kleur der kaas te verbeteren. Gewoonlijk wordt dit te gelijk met het stremsel er in gedaan tegen zeven uur des morgens, waarna ze één uur in rust wordt gelaten, om te stremmen. Tegen acht ure wordt de wrongel gedeeltelijk gebroken, en daarop wederom in rust gelaten, opdat men een weinig wei kan bekomen, die daarop verwarmd wordt. Deze afgetapte wei wordt door middel van heet water, waarin de emmer wordt geplaatst, in een aangrenzend vertrek verwarmd. Daarop wordt de wrongel zeer zorgvuldig en fijn gesneden, en zooveel van die verwarmde wei er bij gegoten, totdat alles 80° Fah. warm is, zijnde dezelfde temperatuur waarop de melk gestremd is geworden. Daarop laat men alles wederom gedurende een geheel uur onaangeroerd staan. Vervolgens wordt wederom eenige afgetapte wei warm gemaakt, doch warmer dan de eerste keer, en terwijl de wrongel dan fijn met de handen gebroken wordt, giet een helper intusschen de heete wei er weder bij, en draagt men wel zorg dat gedurende dat ingieten der wei alles goed met harken omgeroerd wordt, opdat alles gelijkmatig verwarmd worde. De temperatuur bedraagt alsdan ongeveer 100° Fah. Dat men aanhoudend een goeden thermometer er bij gebruikt, spreekt van zelf. Men gaat daarop nog eene goede poos voort met roeren, totdat de wrongel eene zekere mate van vastheid heeft verkregen, en laat daarop gedurende een half uur alles stil staan. Na verloop daarvan is al de wrongel op den bodem der kaastobbe gezonken en gaat men over om de wei er af te tappen, die in den regel zeer dun en waterachtig er uitziet. De wrongel wordt daarop droog in stukken gesneden, en in het midden der tobbe, alwaar de bodem wat hooger is, dun in de zijden opgehoopt, en aldaar gedurende een half uur gelaten, om de wei te doen afdruipen. Daarop beschouwt men de wrongel geschikt om geperst te worden, doch groote zorg moet worden gedragen om de wrongel niet te warm in de kaaskoppen te doen, en indien de temperatuur alsdan boven 60° Fah. is, wordt ze een weinig met de hand gebroken, en op eene boden plaat gelegd om af te koelen, totdat de genoemde lagere temperatuur bereikt is. 10*
Men mengt nu het zout door de gebroken wrongel, d. i. ongeveer 1.5 Ned. op 1000 Ned. kan melk gerekend, waarop de wrongel door den wrongelmolen verder fijn gemalen en het zout er op die wijze goed door heen gewerkt wordt. De kaaskoppen worden onder den molen geplaatst en na gevuld te zijn met een doek bedekt, daarna de wrongel in dien doek omgekeerd, en aldus met den doek van onderen , onder de pers gebragt, alwaar men ze ongeveer drie kwartier uur staan laat.
De kaas wordt alsnu uit den kop genomen en een in warm water droog uitgewrongen doek er om heen geslagen. Zulks geschiedt in den namiddag nog twee malen, waarop geheel drooge doeken er om heen blijven. Men zorgt ook voornamelijk dat de koppen goed vol zijn, terwijl de randen der kaas in den namiddag worden afgesneden. Den volgenden morgen wordt de kaas aan twee zijden met zout ingewreven, en dezelfde lap er weder om heen gedaan, en zulks wordt op den derden dag nog eens herhaald. Op den vierden dag wordt de kaas zonder lap weder in den kop gedaan, na met wat zout ingewreven te zijn, om het aanhangen aan den houten kop te beletten. En zulks wordt dagelijks tot op den zevenden dag na het maken herhaald, waarna ze voor goed uit den kop genomen en naar de daartoe ingerichte ,kaaskamer wordt gebragt , om onder de noodige voorzorgen en verdere behandeling rijp te worden, Deze geheele wijze van behandeling is omslachtig en langwijlig genoeg, doch is ook zooals gezegd is, zeer oud. Schrijver dezes heeft in Engeland Cheddars gezien die 24 Eng. duimen hoog, 15 duim in diameter en 153 Eng. zwaar waren, en doorgesneden zijnde, eene oppervlakte vertoonden, waarop niet het minste aan te merken was. Het zal wel overbodig zijn te zeggen dat de smaak overheerlijk en eenigzins pikant was. De uitwendige kleur dier kazen was bijna zwart. Eene andere zeer fijne en duurbetaalde kaassoort is de Engelsche Stilton kaas, die op de volgende wijze wordt gemaakt.
Zij wordt hoofdzakelijk gemaakt in het graafschap Leicestershire, van het volle ochtendmaal melk, waarbij de room der afgekoelde melk van den vorigen avond wordt gevoegd. De gereedschappen en werktuigen zijn nagenoeg dezelfde als bij andere kaasbereiding, uitgezonderd de koppen, die geslagen gegalvaniseerde ijzeren cylinders zijn, van 10 Eng. duimen hoog en 8 Eng. dm. diameter zonder bodem, hebbende alleen eenige gaatjes om de wei door te laten. Het stremsel wordt op de gewone wijze bereid, alleen neemt men lams- in plaats van kalfsmagen daartoe, terwijl behalve het gewone zout voor den pekel men nog een of meer opengesneden citroenen, waarin eenige kruidnagelen zijn gestoken, er bij doet. Men berekent ongeveer 45 Ned. kan melk gemengd met de room van 20 Ned. kan voor een kaas noodig te hebben. Nadat de melk gestremd is, wordt de wrongel in het geheel niet gebroken of gesneden, doch over eene soort van mandje wordt een fijne neteldoeksche lap gelegd, en daarop wordt de wrongel gelegd, wel zorg dragende dezelve zoo weinig mogelijk te breken. De vier punten van den doek worden daarop bijeengebonden en dan laat men alles eenige uren staan, om wat hard te worden. Daarop wordt de uitgezakte en hardgeworden wrongel in schijven gesneden en in den kop gedaan, tusschen iedere schijf een laagje zout strooij ende, en men gaat op die wijs voort, totdat de kop geheel vol is. Het spreekt van zelf dat men den onderkant van den open kop alvorens door een vierkant plankje er tegen aan te drukken, gesloten heeft, hetgeen nadat hij gevuld is, aan den bovenkant eveneens geschiedt. Door die beide plankjes met de handen er tegen aan te houden, na de eene hand er onder tegen aan te hebben gebragt, wordt de kop schielijk omgekeerd, doch geene persing of zwaarte wordt aangebragt en beschouwt men het eigene gewicht der wrongel als genoegzame drukking. Op den •eersten dag wordt de kop op die wijze iedere twee uren omgekeerd en den volgenden dag driemalen, en alzoo vier dagen lang. Na verloop daarvan wordt de kaas uit den kop genomen en een dunnen katoenen lap in het water uitgespoeld en droog uitgewrongen, wordt er dan om heen gespeld. Deze lap blijft er om zitten totdat ze goed droog is. De kaas wordt alsdan tweemalen daags omgekeerd en men doet er niet meer zout of pekel bij, dan wat er tusschen iedere laag wrongel in den kop is ingedaan. Deze kaassoort is zeer lastig te maken, doordat ze aanhoudend van buiten vochtig blijft, waardoor er dikwijls maden ontstaan die de kaas vernielen. Het doel dat men beoogt met de wrongel op de voorschreven wijze te behandelen, en ze in schijven met zout er tusschen , op elkander te leggen bestaat daarin, doordat zich dan spoediger inwendige beschimmeling ontwikkelt, die een der hoofddeugden van goede Stilton uitmaakt, die bij doorschijnendheid zoetheid, en bij vettigheid ook schimmel paren moet. Deze kaas heeft achttien maanden noodig alvorens voor de tafel geschikt te zijn. Echte liefhebbers, nemen eene goede rijpe Stiltonkaas , die —in het voorbijgaan gezegd er uitwendig uitziet als de tak van een boom, snijden die in twee helften, hollen ze in het midden wat uit en gieten er eene halve fiesch oude Portwijn in uit, sluiten de twee helften weder op elkander, en na verloop van eenige dagen is ze dan ook iets fijns voor den smaak geworden. Eene derde zeer fijne kaassoort is de wereldberoemde Frausche Roquefort die reeds ten tijde van PLINIUS den Ouden gemaakt werd. Zij ontleent haren naam naar een dorp dat zoo heet, en waarbij zich die grotten in de gebergten bevinden, waaraan men zegt dat de Roquefort kaas hare beroemdheid verschuldigd is. Deze kaas wordt bereid uit schapenmelk, die op de gewone wijze wordt gestremd, gewoonlijk voegt men, evenals bij de Cheddarkaas, het afgekoelde avondmaal melk van den veligen avond bij de versche van den volgenden ochtend. De wrongel wordt niet gesneden, doch na goed uitgelekt te zijn sterk geperst om zooveel mogelijk de wei er uit te krijgen. Daarop wordt ze evenals de Stilton kaas, in schijven gesneden en in aarden vormen gedaan, doch in plaats van zout tusschen iedere laag wrongel te strooijen , gebruikt men daartoe een blaauwachtig poeder, dat gemaakt wordt door brood eerst te doen beschimmelen, vervolgens hard te droegen, of eigenlijk te verkoelen en daarna fijn te stampen.
De werking van dit poeder veroorzaakt eene zekere gisting en geeft aan de kaas die schoone blaauwe aderen, die door de echte liefhebbers van Roquefort kaas zoo hoog gewaardeerd worden. Gedurende eenige dagen worden zij in de aarden koppen gelaten, doch gestadig omgekeerd en afgeveegd en daarna in wollen lappen gewikkeld om het barsten en scheuren te verhinderen. Om nu verder rijp te worden, worden zij naar die grotten in de bergen gebragt, die door hunne bijzondere temperatuur en eigenaardigheden, de kaas dien bijzonderen, zoo hooggewaardeerden smaak, doen verkrijgen. Zij worden aldaar gezouten en daarna weder naar dieper afgelegen grotten gebragt, alwaar de temperatuur nog lager is. Dat gedurende dit tijdperk de kaas behoorlijk wordt afgeveegd, afgeschrapt en schoon gehouden, spreekt van zelf. Men berekent dat binnen zes weken de kaas ter markt kan worden gebragt. leder kaasje weegt niet meer dan 2.5 á 3 kilo's, en heeft uitwendig wel iets van onze Goudsche kaas, wat den vorm betreft, doch zij zijn zwartachtig grijs van kleur. De Franschen noemen de Roquefort „de Koning der kazen." Nu, lekker zijn ze ook.
De zoogenaamde Fromage de. Brie, mede eene fijne kaassoort, komt weinig in den handel voor, doch wordt voor het grootste gedeelte te Parijs, in welks omtrek ze meest gemaakt wordt, geconsumeerd.
Zij onderscheidt zich door niets anders dan door hare weinige dikte, daar de kaasjes slechts 1 Eng. duim dik zijn, bij eene doorsnede van 11 Eng. duimen, en door de zorg die men er aan besteedt gedurende haar tijdperk van rijp wording. Zij werden derhalve alleen door mij vermeld, om te bewijzen, welk een invloed dat kritieke tijdperk op de kwaliteit van iedere kaas heeft. Deze kaasjes zijn zoo dun, dat ze, na in eene luchtige, goed verlichte kamer op wilgenbladen te hebben gelegen, om te droegen geheel zouden opdroogen , indien er geene buitengewone zorg aan besteed werd. De temperatuur in de kaaskamer moet laag zijn, van daar dat de beste Fromage de Brie in den herfst wordt gemaakt. leder kaasje wordt na verloop van eenige dagen naauwkeurig onderzocht, en daarna in een zindelijk goed droog vat opgestapeld met eene laag fijn gehakt haverstro° tusschen iedere laag kaas, en boven en onder de kaas in ieder vat. Het vat wordt daarop in een koel, doch goed droog vertrek geplaatst en op die wijze wordt de lucht, die nog tot de kaas kan doordringen, genoegzaam van hare zuurstof beroofd; en er bestaat weinig gevaar voor de ontwikkeling van organische zaken die de kaas zouden kunnen schaden, terwijl de gewenschte omzetting der caseïne met de, in de kaas opgesloten vetten en zuren naar wensch plaats grijpt. Indien door de eene of andere oorzaak de temperatuur ter plaatse waar de kaas gestaan heeft, te hoog is geweest, gaat de kaas inwendic, tot ontbindinc, en verrottinc, over en laat van binnen een zeker vocht los, waarin de geheele kaas zich oplost, zoodat er niets dan eene ledige korst overblijft. Men kan de kaas dikwijls nog redden, door ze over te brengen in een vertrek alwaar de lucht met ammonia verzadigd is.
De beantwoording der onder N°. 3 gestelde vraag is reeds voor een groot gedeelte bij de behandeling der tweede vraag gegeven, doch ik zoude hier nog kunnen bijvoegen, dat, hoewel de Hollandsche boeren geen kennis bezitten van het hoe en waarom zij aldus en niet anders handelen, zij op hunne wijze zorg genoeg besteden aan hunne kaas gedurende haar tijdperk van rijpwording. Zij weten door instinkt en ondervinding zeer goed, dat felle zomerhitte hoogst nadeelig voor de: jonge kaas is, en derhalve doen zij alles, om het vertrek waar ze ligt, koel te houden. Evenzoo weten zij ook dat felle kort, scherpe winden en tocht er ook nadeelig voor zijn, en dan bedekken zij ze met wollen dekens en kleeden, doch de juiste temperatuur waarop zij het vertrek houden moeten waar ze rijp worden, hetzij door middelen tot verwarming of tot verkoeling aan te brengen, en om op die wijze eene gelijknzatige kaassoort te voorschijn te brengen, dal weten zij niet. Dat bij kaasbereiding op groote schaal, zooals volgens de Amerikaansche methode, de doelmatige inrigting der kaaskarners nog zooveel te meer de uiterste zorg vereischt, heeft na al het voorgaande wel geen verder betoog noodig. De vraag onder N°. 4 gedaan, of de buitenlandsche gronden en vee beter zijn dan de onze, is ook al reeds voor een groot gedeelte bij de behandeling der vorigen beantwoord. Neen! Dat is het geval geenszins. Integendéel, ons prachtig vee wordt zelfs in veel te groote mate naar het buitenland uitgevoerd, omdat zij het daar noodig hebben, om hunne eigene rassen te verbeteren. Onze weilanden zijn ruim zoo goed als de Engelsche, de Fransche of de Zwitsersche. Het eenig onderscheid ligt in de soorten van gras die hier of elders tot voedsel voor het vee groeijen. De groote scheikundige Prof. A. VOELOKER heeft in het openbaar gezegd, bij gelegenheid eener redevoering over de zuivelbereiding: „Het komt er zoo weinig op aan, van welken grond of „van welk vee de melk afkomstig is, om de beste kaas te „maken , mits het vee slechts in volmaakt gezonden staat „heeft verkeerd, dat de kaasmaker zijn vak verstaat, en „boven alles, dat de kaas onder de noodige voorwaarden „haren behoorlijken graad van rijpheid heeft erlangd." De volgende vraag of de inrichtingen, gereedschappen en werktuigen voor de kaasbereiding buiten s'lands beter zijn dan de onze, kan slechts kortaf met „ja" beantwoord worden, en dat ééne woord zegt alles. Alle moeite en zorg wordt aldaar besteed aan de gestadige verbetering daarvan, en de ontzachelijke vooruitgang, dien men in de kwaliteit der Amerikaansche fabriekskaas in de laatste jaren heeft waargenomen, is voor het grootste gedeelte daaraan te danken. Wij zouden te wijdloopig worden, indien wij daaromtrent in bijzonderheden wilden treden, hoewel het onderwerp er uitlokkend genoeg voor is, en zullen zulks dan maar uitstellen tot later. De beantwoording van vraag N°. 6, vindt men reeds ten volle in de gegeven beschrijvingen der bereiding van eenige vreemde kaassoorten, en oordeele ieder nu maar voor zich zelven; terwijl de oplossing der laatste vraag onder N°. 7 stof genoeg in zich alleen bevat voor eene verhandeling, doch wij kunnen die thans niet leveren om niet te langdradig te worden.
Wij hebben daarom reeds opzettelijk de behandeling der melk en wrongel voor eenige vreemde fijne kaassoorten beschreven, en zullen zonder voor het oogenblik in verdere technische bijzonderheden te vervallen, enkel nog een paar hoofdpunten behandelen. De groote vraag, die reeds langen tijd verlichte landbouwers en groote scheikundigen heeft bezig gehouden, is deze: Is het beter de melk zoo spoedig mogelijk, nadat ze van de koe komt, te verkazen zonder afkoeling, dan wèl om ze onmiddellijk na de melking op °ene zeer lage temperatuur te brengen, en het gemolkene avondmaal te laten staan gedurende den nacht, onder gestadige afkoeling en beweging, om ze dan met het volgende versche ochtendmaal vermengd, in kaas te veranderen? De Hollandsche boeren behandelen de melk, die zij verkazen willen, op de meest eenvoudige wijze, zonder om afkoeling of iets dergelijks te deuken. Hunne melk komt warm van de koe in de kaastobbe, het stremsel gaat er dadelijk in en de kaas wordt gemaakt. Zij zeggen dat zij er zich goed bij bevinden; anderen, inzonderheid in Noord-Holland, laten de avondmelk in den koelbak staan, scheppen den volgenden ochtend de daarop gekomen laag room er af, en gieten liet ochtendmaal er bij, dat dan gezamenlijk tot kaas verwerkt wordt. Het is opmerkelijk, dat Holland het eenige land is, alwaar op die wijze wordt gehandeld. Noch in Engeland, Frankrijk en inzonderheid in Amerika wordt de melk met de natuurlijke warmte der koe bedeeld, onmiddellijk tot kaas verwerkt. Overal laat men het avondmaal staan tot den volgenden ochtend, doch ook overal, zooals men uit de gegeven beschrijvingen der verschillende bewerkingen gezien heeft, wordt ook fijnere en beter betaalde kaas gemaakt dan bij ons. Zoude het inderdaad niet ongerijmd zijn om de schuld daarvan op de kwaliteit onzer melk te willen werpen? Zonde zulks niet veel meer te wijten zijn aan de ruwe, ondoordachte wijze van bewerking? En wat bewijst het ten slotte, wanneer de Hollandsche boerenkaas een gestadigen buitenlandschen aftrek vindt? Niets anders, dan dat de menschen aldaar nimmer iets beters of fijners uit Holland ontvangen hebben, en er eenmaal aan gewend zijn geworden. Gewoonte is eene tweede natuur. Men denke slechts aan iemand die voor de eerste maal tabak rookt, pruimt, of sterke koffij drinkt en welke leelijke gezigten hij trekt. En toch hoe verzot wordt hij er later niet op! Eene andere technische bijzonderheid kan onmogelijk stilzwijgend worden voorbijgegaan, namelijk het zouten der kaas. Evenals Holland het eenige land is dat de versch ge molken melk dadelijk in kaas veranderd, zoo is het ook het eenige land waar de versch gemaakte kaas door indompeling in pekel, en daarna door inwrijving met zout haar hartigen smaak moet verkrijgen. Bijna nergens, en vooral niet in Engeland en Amerika, met hunne heerlijke dure Cheddars , wordt zulks gedaan; aldaar wordt het fijne zout door de wrongel heengewerkt en de betere resultaten zijn bekend. Om nog een sprekend bewijs te leveren van de meerdere voortreffelijkheid der kaasbereiding op groote schaal boven die van iederen boer afzonderlijk, diene het volgende: leder die de moeite wil doen, om de wekelijksche prijscouranten der Londensche kaasmarkt, alwaar men berekent dat ongeveer 60,000 stuks van 25 á 30 kilo's per week van Amerika aankomen, in te zien, zal aanhoudend ontwaren, dat de zoogenaamde Amerikaansche factorij- of fabriekskaas altijdlo á 12 shillings d. i. 6 á 7 gulden per 50 Ned. lq kooger genoteerd staat dan de Dairy-kaas. Met dozen laatsten bedoelt men die kaas, die nog door enkele boeren op eigen gelegenheid te huis wordt gemaakt. Want koppige, eigenwijze lieden, blind voor eigen voordeel, schijnen daar nog even goed te zijn als onderling hunne gezamenlijke melk tot kaas volgens de nieuwste wijzigingen en verbeteringen verwerken, of dat zich maatschappijen vormen, die de melk der boeren opkoopen en zulks voor eigen rekening doen, het staat vast dat op dien weg de toekomst onzer zuivelbereiding ligt, en op die wijs alleen zullen wij met het buitenland in fijne kaassoorten kunnen concurreren, afgescheiden nog van andere indirecte voordeelen daaraan verbonden. Men heeft ook in het buitenland, en niet alleen in Amerika en Engeland, doch ook in Zweden, Denemarken, Zwitserland enz. vereenigingen tot boterbereiding in het groot, en al die ondernemingen verkeeren in zeer bloeijenden toestand. En waarom zou nu Nederland, dat dan toch toont in andere gedeelten van den landbouw voorwaarts te willen, en zich eene menigte zaken uit den vreemde afkomstig ten nutte maakt, alleen op het gebied der Kaas- en Boterbereiding op den ouden, afgesleten weg blijven voortsukkelen, en dat met de prachtigste voorbeelden voor oogen
---

