SCHETSEN VAN HET LANDBOUWERSBEDRIJF IN DE OOSTELIJKE MEIJERIJ.
L
Hoe komt het toch dat de boter in Zuid-Holland zoo lekker is, en hier geen enkel landbouwer dergelijke fijne boter kan maken?
Schertsend gaf ik mijn kennis, die mij deze vraas, deed, ten antwoord: Hier mankeren drie zaken, die in Holland aanwezig zijn, en wel: een hollandsche weide, een hollandsche koe en een hollandsche boerin. Reeds dikwijls zijn hollandsche vaarzen en hollandsche koeijen in deze streken opgezet, terwijl aan dergelijk vee beste gemeste klaver en goed gemest gras gevoerd werd, maar 't werd lang geen hollandsche boter, want de hollandsche zindelijke boerin ontbrak. Wij komen op het botermaken later terug; laat ons eerst den stal bezoeken. Het vee ziet er goed uit. Aantal melkbeesten vier tot zes (waarde eener melkkoe f 150 á ,ƒ 200). Wat wordt gevoerd? Tegenwoordig (eerste helft van December) volop knollen; de spurrie is op; haverstroo, haksel met eve, rogge of havermeel en koek. Des morgens vroeg haverstroohaksel met eve of haver of eve en rogge. (Dit is schadelijk voor den landbouwer, daar niet zelden, vooral als nog groen voeder gevoerd wordt, de granen voor een groot gedeelte onverteerd het lichaam verlaten; daarom veel beter het graan tot meel gemalen en dan met haksel gemengd.) Daarna krijgen de beesten sop. De knollen worden in een sopketel met water heet gemaakt (gebroeid), daarbij koeken, haksel, karnemelk en dikwijls meel gedaan, en dit de k°eijen in bakken voorgegeven. Hier mankeert al de hollandsche boerin. De knollen namelijk worden in een stilstaanden vijver, dikwijls in een vuile sloot, gewasschen, terwijl het water wat met de knollen wordt heet gemaakt, dikwijls zeer slecht, soms stinkend is; hoe kan daarvan lekkere boter komen? Na de sop krijgen de koeijen haverstroo. Aldus viermaal per dag gesopt en telkens stroo nagevoerd, terwijl 's avonds hooi wordt gegeven. Zijn de knollen op, dan komen de mangelwortels en wortels aan de beurt. Van de eerste wordt nog zeer weinig geteeld uit gebrek aan ... geld. Zooals uit alles wat volgt, zal blijken, is in hoofdzaak gebrek aan geld de voorname hinderpaal tot werkelijke verbetering van den landbouw. Daarom kunnen casino's, clubs en dergelijke plaatselijke vereenigingen zooveel nut stichten, omdat daardoor verkregen en aangeschaft kan worden, wat aan de individuele krachten niet gemakkelijk zou vallen. In het voorjaar is het zeer schrale tijd voor het vee. Haver en rogge zijn erg verminderd, de weiden geven nog niets, dan blijft wat meel, wat brood en wat koekennat het sober maal, waaruit volgt sobere melk en boter. Allengs komt de snijrogge, de eerste klaver, en dan de voorjaarsspurrie en dan hebben de koeijen weé'r kennis. Indien nu nog maar de koeken, die tegenwoordig f 8.75 de 104 stuks kosten, goed waren, maar deze, uit Pruissen aangevoerd, geven aan de melk een raren smaak. Zeer nuttig zou het zijn, indien zulk een koek eens physisch en chemisch onderzocht werd
„De landbouwer moet zich meer op voedergewassen toeleggen”! Maar eilieve! hier is alles voedergewas, hier wordt niets verkocht. Stroo wordt gevoerd of gestrooid, rogge door het huishouden en het vee, evenzoo de boekweit en de haver genuttigd, maar te veel land en te weinig vee, of wat hetzelfde is, te weinig mest. Dan kunstmest gekocht! guano of wel stratemnest , beer, enz. Als er maar geld genoeg was, wat zouden de boeren koopeu! want nergens wordt meer met den mest gewoekerd dan in deze streken, hoewel door onkunde nog veel verloren gaat. Evenzoo merkt men den invloed van armoede in alle werktuigen. Een ploeg van 30 á 40 gulden is een luxeartikel, de gewone prijs is .. elf gulden. Moesmakers, wortel- of kuollensnijders, graanbrekers, 't zijn evenzoo veel onbekende zaken. Opvallend is de primitieve manier van hakselsnijden. Een stuk kromhout dient tot fundament voor twee staande geleide borden, van voren met een ijzeren staafje beslagen; in het linkerbord is onderaan een gleuf waar de hand door kan. De hakselsnijder legt de garf tusschen de borden, plaatst zijn linkerknie als drukgewicht op de garf, neemt het snijmes aan ieder einde voorzien van een handvatin de handen en snijdt nu eenigzins schuin van boven naar beneden het stroo door; hierna schuift hij met de linkerhand, door de hand te steken door de straks genoemde gleuf, het stroo wat vooruit, drukt de knie weér aan en snijdt weer. Telkens stomp worden van het mes, dat elk °ogenblik moet aangezet worden, veel arbeid en weinig nuttig effect zijn de kenmerken van deze wijs van snijden. Een voordeel, dat echter gering is, ligt hierin, dat het haksel op elke verkozen lengte kan verkregen worden. Voor het overige is de voedering zoo slecht niet, als slechts alles met veel meer zindelijkheid werd behandeld. De stallen zijn alle potstallen. Het vee staat meestal aan den kop gebonden aan de stijlhouten van lien voorstal, waar gevoederd wordt; ook worden zij dikwijls op den stal verdeeld geplaatst, om overal den mest goed verdeeld en in elkaar getrapt te krijgen.
De emiddelde diepte van den stal is ongeveer 0,5. tot 1,25 meter, d. w. z. de hoogte van den voorstal boven den bodem van den stal. Aangezien deze bodem de natuurlijke grond is, zonder van cement of metselwerk voorzien te zijn, en deze telkens bij het ledigen van den stal goed met den schop wordt uitgekrast, volgt hieruit dat de stal elk jaar wat dieper wordt.
Heiplaggen, strooisel en des winters roggestroo, zijn de stoffen die de excreta moeten opnemen, terwijl vooral zomers veel aarde over den stal wordt gestrooid. In den winter wordt in den regel lange mest gemaakt. Deze, de beste, wordt in 't voorjaar op een hoop gezet om te broeijen en daarbij wat aarde gedaan. Na aldus drie weken gezeten te hebben wordt hij, onder ontwikkeling van veel ammonia, gebroken en, na nog wat gezeten te hebben, als humus naar het weiland gereden. De in den zomer gemaakte korte mest (veel strooisel en plaggen en weinig stroo) dient tot het mesten voor het te zaaijen roggeland en tot bemesting voor de stoppelknollen, die evenals de aardappels, het beste, maar daarom nog niet genoeg, gemest worden. Nemen wij aan een stal van vijftig vierkante meter (vijf koeijen en twee vaarzen), waarop de mest een meter diep zit, dan geeft dit driemaal in het jaar, hem vol aannemende, 50 cubieke meter, of zooals hier de karren laden, 450 karren mest te zamen. Dit is voldoende om drie hectaren te be-. mesten en er moeten daar acht hectaren me'è bemest worden. Voor een vijftig gulden wordt dan guano aangekocht, meestal om daarin rogge te zaaijen als volger op aardappels of knollen, te voren goed gemest. Bij een droog jaar geeft dit weinig, bij een nat een goeden oogst, aangenomen dat de guano goed is. Dit gebrek aan mest verklaart ook het tien tot twaalf maal achtereen zaaijen van rogge op hetzelfde land, zonder gebruik van anderen mest dan guano, alleen met afwisseling van wat herfstspurrie, die ondergeploegd ? mis, die opgegeten wordt. Nu dit jaar overal de rogge prachtig was en een perceel, aldus behandeld, slecht stond, komt men van de guano terug, in plaats van de fout te, zoeken in de onnadenkende wijs van handelen van den landbouwer. Uit de steden en groote gemeenten wordt overal de beer opgekocht, terwijl uit 's Hertogenbosch , Tiel, Dordrecht en andere plaatsen schuiten beer worden aangevoerd. Jammer dat vooreerst deze beer dikwijls bij het ledigen reeds weinig waarde heeft, als komende uit gestapelde putten en ten tweede, onderweg daarvan zoo dikwijls door de schippers verkocht en het afgenomene door water vervangen wordt. Indien zuivere faeces te koopen ware, dan zou de landbouw hier eene enorme verbetering kunnen ondergaan. Deze faeces zouden gegierd, of met aarde vermengd Op het weiland kunnen worden gebragt, terwijl al de stalmest voor het bouwland zou kunnen behouden blijven. Hoe noodzakelijk lessen van bekwame landbouw-leeraars zijn, en hoe nuttig de besprekingen in casino's of clubs kunnen werken, blijkt al uit dit ééne volgende. Door mij is op grasland kalk gestrooid en dit voor den winter getweevoord en hierop den volgenden zomer haver gezaaid, die een uitmuntend beschot gaf. Nu wordt de kalk á tort et h travers aangewend, zoodat weldra deze kostbare stof door verkeerde aanwending als onnut zal worden veroordeeld, terwijl om de vijf of acht jaar aangebragt, met deze bemesting de grond zooveel beter zou worden. Laat ons thans, voordat wij den akker een bezoek brengen, de boerderij eens doorgaan. Overal komt bij ons de wensch op de lippen: was er maar een hollandsche boerin! Een keldertje waar de roomtesten staan, en waar tevens andere huiselijke provisie geborgen wordt, is alles wat voor de zuivelbereiding wordt aangetroffen. De karn, steeds de ouderwetsche staande kam, staat in het woonvertrek. Bij enkele landbouwers is een karnhuisje aanwezig, waar de karn door een trdrad , door een hond' bewogen, wordt in werking gebragt. De roomtesten zijn van inlandséh fabrikaat, waarvan het glazuur dikwijls spoedig loslaat en hierdoor de boter een allerleelijksten, eigenaardig sterken smaak krijgt. Aangezien de melk en room zamen worden gekarnd, zijn de testen totaal overbodig en kunnen keulsche potten even goed dienen om de melk geronnen te krijgen. Nu is het voedsel en het water reeds zeer vuil geweest maar bovendien is de geheele behandeling der karning en de boerin die karnt een zoo onzindelijke, dat nos te verwonderen is, dat de boter zoo dragelijk voor den dag komt. Deze boter wordt in den kelder gezet en eens of tweemaal per week wordt al de verkregen boter nog eens in de karn door elkaar gewerkt, om dan onge• zouten naar den winkel of naar de mijn gebragt te worden. In veel gemeenten is eens in de week mijn. Aldaar wordt de boter door een van de opkoopers met een boo4epel gekeurd, doch niet geproefd, alleen bekeken, en dan wordt zij bij afslag verkocht. De gemiddelde prijs is tegenwoordig vijftig zestig cents. —De opkoopers leveren meestal aan groothandelaars, zooals te Asten, Eindhoven, Geldorp , welke de boter naar Engeland sturen, na haar eerst gezouten te hebben. In enkele gemeenten is de boter steeds hooger in prijs dan in andere, wat niet ligt aan de qualiteit van de boter, maar hierin, dat de boeren verplicht zijn (wel niet door een wetsartikel, maar door de bedreiging dat anders hun boter niet gemijnd wordt dan tegen lager koers) in de winkels (elke opkooper is tevens winkelhouder) , waar zij de boter heenbrengen moeten, ook hun winkelwaren te nemen, zoodat de opkooper zijn meerder uitgaaf van een paar cent per' pond boter ruim vergoed vindt in den winst op de winkelwaren behaald. De karnemelk wordt aan de te mesten varkens gegeven en na den slachttijd, dus in den winter, aan de koeijen in de sop. .D. T. v. A.
---

