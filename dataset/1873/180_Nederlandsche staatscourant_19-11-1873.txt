NEDERLANDEN. 's GRAVENHAGE, den 18den November 1873.
Bij Koninklijk besluit van 15 November 1873, n°. 20, is aan A. C. H. Moll, arts en tweeden heelmeester in het Ziekenhuis te Rotterdam , vergunning verleend tot het aannemen en dragen van de medaille voor niet-strijdenden ter herinnering aan den oorlog van 1870—1871 , hem door Z. M. den Duitschen Keizer, Koning van Pruissen, geschonken. Bij Koninklijk besluit van 16 November 1873, n°. 9, is aan J. G. Stock , te 's Gravenhage, vergunning verleend tot het aannemen en dragen van de medaille voor niet-strijdenden ter herinnering aan den oorlog van 1870—1871, haar door Z. M. den Duitschen Keizer, Koning van Pruissen, geschonken. Bij Koninklijk besluit van 17 November 1873, n°. 18, is aan de na te melden officieren bij do dienstdoende schutterijen, op hun verzoek, eervol ontslag verleend, als: bij die te Delft, aan A. Th. J. H. Thissen, als 2de luitenant; bij die te Amsterdam, aan A. van Vloten, als kapitein, en hem tevens vergund de uniform der schutterij, met de onderscheidingsteekenen aan zijnen raug verbonden, te blijven dragen; aan mr. C. L. Hartogh, als kapitein, onder gehoudenheid tot het volbrengen van de op hem, uit kracht der wet, nog rustende verpligtingen als gewoon lid der schutterij bij de reserve, met al de gevolgen daaraan bij de wet gehecht; bij die to Maastricht, aan mr. W. G. Straetmans, als kapitein. Voorts zijn bij de dienstdoende schutterijen benoemd: bij die te Delft, tot 2den luitenant H. C. Kleyn van Willigen en V. van Meerten , beiden thans schutter; bij die te Amsterdam, tot kapitein H. H. C. Reijers, H. C. Scholten jr en C. J. B. Mijnssen, allen thans 1ste luitenant; tot lsten luitenant P. A. van der Mersch, mr. A. A. van der Mersch, G. L. van Lennep, J. H. Nienwenhuys, J. A. Leliman, M. C. Calkoen en J. R Scholten, allen thans 2de luitenant; tot 2den luitenant J. Wesseling, J. Olie, P. M. V. Mohr, H Kruimel, B. Moltzer, S. L. A. Hepner , J. Meyjes, G. Wendelaar, H. I. Calisch , A. Taunay, W. D. Cramer en I. A. Naudin ten Cate, allen thans schutter: bij die te Goes, tot 2den luitenant P. van der Meulen, thans fourrier ; bij die te Groningen, tot lsten luitenant jhr. mr. W. J. Quintus, thans 2de luitenant; tot 2den luitenant L. H. van Eerde, thans korporaal; bij die te Maastricht, tot kapitein mr. L. J. van Oppen, thans 1ste luitenant; tot lsten luitenant J. L. H. Polis, thans 2de luitenant; tot 2den luitenant M. Scherer, thans sergeant. Bij Koninklijk besluit van 17 November 1873, n°. 19, is J. L. Beijens, vroeger 1ste luitenant der infanterie, benoemd tot majoor commandant der dienstdoende schutterij te Breda. Bij Zijner Majesteits besluit van den 16den November 1873, n°. 22, is, met ingang van 1 Januarij 1874, benoemd tot president van het provinciaal geregtshof in Overijssel mr. I. J. H. de Bruyn, thans raadsheer in gemeld geregtshof. Bij Zijner Majesteits besluit van den lGden November 1873, n°. 25, is benoemd tot raadsheer in het provinciaal geregtshof in Friesland mr. E. Jongsma, thans regter in de arrondissements-regtbank te Leeuwarden. Bij Zijner Majesteits besluit van den 16den November 1873, n°. 26, is benoemd tot tweeden commissaris van politie te Leiden R. N. van der Maaren, thans inspecteur van politie te Rotterdam. Bij Zijner Majesteits besluit van den I6den November 1873 , n°. 27, is benoemd tot regter in de arrondissements-regtbank te Amsterdam mr. C. A. Chais van Buren, thans regter-plaatsvervanger in die regtbank en advocaat aldaar. Bij Zijner Majesteits besluit van den 16den November 1873, n°. 19, is aan den oud-luitenunt ter zee C. W. M. van de Velde vergunning verleend tot het aannemen en dragen der versierselen van de Pruissische Koninklijke Kroon-orde 3de klasse en het Kruis van Verdienste voor 1870,71, hem respectivelijk geschonken door Zijne Majesteit den Keizer van Duitschland, Koning van Pruissen, en Zijne Majesteit den Koning van Beijeren. Bij Koninklijk besluit van 16 November 1873, n°. 15, is aan den
heer H. B. Wilkens, op zijn verzoek, eervol ontslag verleend uit zijne betrekking van directeur van het postkantoor te Oudenbosch. Bij Koninklijk besluit van 16 November 1873, n°. 21, zijn bij het wapen der artillerie benoemd tot lsten luitenant (naar ouderdom van rangl: bij het regement veld-artillerie, de 2de luitenant M. A. Gelinck , van het corps; bij het 2de rogement vesting-artillerie, de 2de luitenants W. J. van Hoytema en S. J. van Nooten, mede van het corps. Bij Koninklijk besluit van den I5den November 1873, n°. 35, is aan den Oost-Indischen ambtenaar C. Moesman, gewezen derden commies bij de Algemeene Rekenkamer te Batavia, thans met verlof hier te lande, op zijn verzoek, met ingang van 1 December 1873, een eervol ontslag verleend uit 's lands dienst, met toekenning van pensioen. Bij Koninklijk besluit van den 16den November 1873, n°. 28, is, op het daartoe door hem gedaan verzoek, aan den luitenant-kolonel der genie bij het leger in Nederlandsch Indie M. A. van Walcheren, thans met verlof hier te lande, met ingang van 1 December 1873, een eervol ontslag verleend uit Zr. Ms. militaire dienst, met toekenning van den titulairen rang van kolonel en van pensioen.
---

BUITENLANDSCHE BERIGTEN. FRANKRIJK
Bij het openen der zitting van de Nationale Vergadering, deed gisteren de minister de Broglie voorlezing van de volgende boodschap van den President der Republiek : »Op het oogenblik , waarop de beraadslaging zal beginnen over het voorstel tot verlenging van mijn gezag, acht ik het pligtmatig mede te deelen op welke voorwaarden ik die verlenging wensch. »Frankrijk, hetwelk behoefte gevoelt aan een wèl gevestigd en krachtig bestuur, zou zijne behoefte niet vervuld zien door een bestuur, welks duurzaamheid terstond afhankelijk zou worden gesteld van de later vast te stellen constitutionele wetten. Men zou daarmede niets anders zeggen dan dat de beslissing von heden binnen weinige dagen weder op nieuw in discussie zou komen » Ik moet meer dan iemand verlangen dat de constitutionele wetten zonder uitstel in behandeling worden genomen. Maar wanneer men de stemming over do verlenging van mijn gezag afhankelijk stelt van die over de constitutionele wetten, maakt men dan de regering niet onbestendig ? )i Indien ik mijne persoonlijke wenschen raadpleegde, zou ik mijne magt niet verlengd willen zien. Ik begrijp de wenschen van hen , die eene verlenging van tien jaren voorslaan opdat handel en nijverheid tot hunne voormalige bedrijvigheid zouden kunnen terugkeeren ; na rijp beraad komt mij echter eene verlenging met zeven jaren voor , meer in verhouding te staan tot de krachten , welke ik nog aan mijn vaderland zal kunnen wijden. » Ik zal het mij toevertrouwde gezag gebruiken om de conservativo beginselen te dienen, daar ik overiuigd ben dat de meerderheid deinatie van die beginselen doordrongen is." Terstond na de voorlezing van dit stuk verzocht de heer Laboulayo dat de boodschap zou worden gesteld in handen der commissie van vijftienen, overeenkomstig welk verzoek de vergadering besloot, tevens de zitting schorsende tot 's namiddags ten vijf ure Na de hervatting der zitting verklaarde de heer Laboulaye dat de commissie bij eene naauwkeurige overweging van de boodschap het noodig achtte de ministers te hooren, welke zij nog niet geraadpleegd had, en hij verzocht daarom uitstel der discussie over het voorstelChangarnier en het rapport der commissie. De vergadering stond dit verzoek toe, zoodat de discussie tot de volgende zitting werd verdaagd. DUITSCHLAND. De volgende officieuse mededeeling komt voor in de Norddeutsclie AUgemeine Zeitung van 18 November: i) Den 3den Augustus dezes jaars werd in de kerken der dioecesen Nancy en Toul, ook in de tot Duitsch Lotharingen behoorende, een mandement van den bisschop van Nancy van de kansels afgelezen, waarbij de geloovigen vermaand werden tot het doen van gebeden vojide hereeniging van Metz en Strasburg met Frankrijk. »In deze manifestatie ligt eene openbare opruijing tot afval van het op grond der verdragen en wettelijk bestaande staatsverband. Do keizerlijke regterlijke autoriteiten hebben dien ten gevolge gerentelijke vervolgingen moeten instellen tegen de geestelijken, welke in de Duitsche districten van het bisdom den bedoelden herderlijken brief' afgekondigd hebben. Dat regtsgeding is nog niet geëindigd »Gelijktijdig heeft de keizerlijke regering niet kunnen nahïten, de
handeling des onder Fransche jurisdictie staanden bisschops van Nancy officieel ter kennis van het Parysche kabinet te brengen. Elke regering is verpligt te zorgen dat Bare onderdanen provocatien der naburen, waardoor de goede internationale betrekkingen gestoord worden, vermijden. Des te meer bestond aan de zijde van Duitscbland in dit geval aanleiding om zich over de handelingen van eenen hoogen geestelijken waardigheidsbekleder te beklagen , welke zijn ambt misbruikt om den met moeite herstelden vrede tusschen de beide volken te bedreigen. » Men moet afwachten , op welke wijze de Fransche regering beantwoorden wil aan den haar kenbaar gemaakten wensch, dat aan den bisschop van Nancy eene teregtwijzing gegeven en hem voor de toekomst een meer betamelijk gedrag ten pligt gesteld worde In elk geval biedt zich haar in dezen eene gelegenheid aan om ondubbelzinnig te doen blijken , dat zij ook van haren kant soortgelijke opruijingen en bedreigingen van de goede vorstandhouding met andere staten voor ongeoorloofd houdt en afkeurt." De zitting van den Mecklenburgschen Landdag is den 12den dezer geopend. » Diegenen — dus meldt men uit Schwerin , — welke verwacht hadden, dat de voordragt der beide Mecklenburgsche regeringen tot verandering der constitutie aan den Landdag in eenigzins gewijzigde gedaante zou worden ingediend, zien zich bedrogen. Dj regeringen willen de onderhandolineen juist op dat punt hervatten, waar men in het vorige jaar was blijven staan en ondervinden moest dat de beide Stenden de regeringsvoorstellen afwezen De Schwerinsche Landdagsboodschap verklaart, dat de Groothertog de door do sluiting des vorigen Landdags afgebrokene onderhandelingen over eene wijziging der bestaande staatsregeling hervatten wil, en er niet aan twijfelt dal over het thans aan de orde zijnde hoofdstuk betrekkelijk de finantien, bij nadere overweging dor op den vorigen Landdag bekend «jemaakte besluiten des Groothertogs , eene overeenstemming tot stand zal komen, en dat verdere onderhandelingen tusschen de Stenden en de regeringscommissarissen ook ten aanzien der andere hoofdstukken van de voordragt dos verleden jaars tot eene overeenkomst zullen loiden. De regering van S'.relitz staat insgelijks nog op het punt, waar zij verleden jaar stond , doch drukt mede de hoop uit dat verdere onderhandelingen tot een bevredigend resultaat zullen leiden. Het schijnt er dus op aangelegd te zijn , de herziening der constitutie tot het onderwerp van langdurige beraadslagingen te maken , en waarschijnlijk zal het ook aan den thans bijeengekomen Landdag niet beschoren zijn, die tot een einde te brengen." ITALIË. In de redevoering, welke de procureur-generaal van het hof van appèl te Rome, volgens het in Italië bestaande gebruik, in de eerste zitting van dat hof na de regterlijke vacantie hield, gaf hij een verslag van den uitslag der pogingen, door de regering aangewend » om de zedelijke en maatschappelijke wedergeboorte van Rome te bevorderen", en wees hij tevens de groote moeijelijkheden aan, waarmede de regering daarbij te kampen had. Zoo deelde hij mede dat, hoewel de wet geen huwelijk als wettig erkent hetwelk niet ten overstaan van een burgerlijk ambtenaar gesloten is, twee derden der te Rome gesloten huwelijken uitsluitend door de geestelijkheid worden voltrokken , zoodat de echtgenooten vrijwillig voor hen en hunne kinderen afzien van alle burgerlijke regten , welke de wet aan de echtelingen en aan de uit een wettig huwelijk geboren kinderen toekent. Tevens gaf de procureur-generaal een gunstig getuigenis van het herleven van handel en bedrijvigheid in de hoofd-tad van Italië, hetwelk hem bleek deels uit het toenemen der burgerlijke processen , deels uit de groote uitbreiding welke de vennootschappen van koophandel of industrie hadden ondergaan. In 1872 werden namelijk 84 nieuwe maatschappijen in de openbare registers ingeschreven tegen 33 in 1871. Minder verblijdend was het door den procureur-generaal geschetste tafereel van de in Rome gepleegde misdrijven en den bij de vervolging daarvan aan liet licht gekomen lagen trap van ontwikkeling dér bevolking De vergrijpen tegen het leven van personen waren toegenomen; hun totaalcijfer bedroeg 1094 in 1872. waarvan 738 moorden gepleegd waren op kerkelijke feestdagen en 356 op gewone dagen. De gevallen van roof met zamenspanning waren afgenomen, en hadden in acht maanden tijds slechts het cijfer van vier bereikt. Verder was het getal vervolgingen wegens "diefstal en wegens verwondingen en beleedigingen aanmerkelijk afgenomen. Deze afneming was echter voor een groot gedeelte toe te schrijven aan de omstandigheid dat er zoowel bij de slagtoffers als bij da getuigen een groote tegenzin bestond om met de justitie in aanraking te komen, welke niet zelden zoo ver ging dat de slagtoffers zich, evengoed als de daders, door de vlugt aan de nasporingen der justitie en politie onttrokken Van de 12,000 getuigen , welke in de instructie getuigenis aflegden, waren er slochts 1096 in staat het proces-verbaal hunner ondervraging te onderteekenen, de 10,904 andere verklaarden niet te kunnen schrijven. Deze omstandigheid meende de procureur-generaal in de hoogste mate bedroevend te moeten noemen , omdat de bedoelde personen niet uitsluitend tot de lagere volksklasse behoorden , maar daaronder aangetroffen werden : » in de stad wonende grondeigenaars, eigenaars van villa's en vaste goederen inde omstreken van Rome, personen, in één woord, welke in het maatschappelijke leven aanzien en vertrouwen genieten." RUSLAND. Naar men uit St. Petersburg berigt. zijn thans al de detachementen, welke aan den veldtogt naar Chiwa deel genomen hebben, in hunne vorige standplaatsen teruggekeerd. Het Orenburger corps had zich bij Emba in drie deelen gesplitst, welke deels naar Orenburg, deels naar Orsk, deels naar Uralsk waren getrokken. Het Mangyschlaksche detachement was naar de Europesche zijde van de Caspische Zee overgezet, en slechts eene afdteling kozakken was aan do andere zijde gebleven om de bezetting van het fort Alexander te versterken. De generaal Kauffmann eindelijk had met die gedeelten van het Turkestansche corps, welke niet in het Khanaat Chiwa gebleven zijn, den lOden October zijnen intogt te Taschkent gehouden. De generaal zou den winter in St. Petersburg komen doorbrengen om aan de werkzaamheden der commissie van organisatie deel te nemen. VEREENIGDE STATEN. Aan de Times wordt, onder dagteekening van 15 en 16 November,
het volgende uit Philadelphia berigt: »Op 18 na zijn thans alle opvarenden van den Virginius ter dood veroordeeld. Maandag werden er 57 te Santiago de Cuba gefusilleerd. Vrijdag heeft het kabinet van Washington besloten zich tot den oorlog toe te rusten in geval de Spaansche regering geene voldoening geven mogt. De oorlogsverklaring kan volgens de constitutie alleen door het Congres worden gedaan, hetwelk den lsten December bijeenkomt. Volgens de in den kabinetsraad genomen besluiten zal de voldoening moeten bestaan in de onmiddellijke inhechtenisneming en teregtstelling van de aanleggers der executien. Aan den gezant Sickles is last gegeven aan de Spaansche regering mede te deelen dat in geval van weigering het kabinet tot maatregelen van geweld zal overgaan , overtuigd dat het Congres die ten volle zal goedkeuren. »In de regeringkringen wordt verzekerd dat de Amerikaansché marine volkomen berekend is om te verrigten wat van haar verwacht zal worden. Zij zal geheel op den voet van oorlog worden gebragt. De vice-admiraal Scott, opperbevelhebber van het West-Indische eskader, zal a. s. Maandag met het vlaggeschip Worcester van Norfolk naar Havana uitzeilen. Dit eskader bestaat uit 5 gepantserde schepen met 13 stukken en 11 houten stoomschepen met 118 stukken. Bovendien is er last gegeven tot de onmiddellijke uitrusting van verscheiden andere oorlogschepon." De garnizoenen op de forten van Florida en Carolina worden, gelijk verder medegedeeld wordt, versterkt, zoodat de regering in staat zal zijn , onmiddellijk nadat het Congres de noodige besluiten zal hebben genomen , met de meeste kracht op te treden. Men verwacht dat, zoodra de vredebreuk zal voorgevallen zijn, er eene landing op Cuba zal worden gedaan. Het expoditieleger zou uit 10,000 man bestaan, en de landing onder bedekking der gepantserde schepen voltrokken worden. — Het voorstel der commissie uit den Senaat, welke belast is geweest met een onderzoek naar eene betere wijze van verkiezing van den President der Unie, komt op het volgende neder: de kiezerscollegien, welke thans door de bevolking worden benoemd en den President verkiezen , worden afgeschaft en de President bij directe verkiezing door de bevolking benoemd. Daartoe wordt elke staat in zoo vele kiesdistricten verdeeld als hij leden in het Congres telt, en in ieder district wordt de daardoor uitgebragte stem aan dien persoon toegekend, welke de volstrekte meerderheid der bij de verkiezing uitgebragte stemmen op zich vereenigd heeft. Bovendien bezit iedere staat nog twee stemmen, welke toegekend worden aan hem , die de volstrekte meerderheid in de kiesdistricten op zich vereenigd heeft. De uiislag dezer verkiezing in alle staten wordt dan zamengevoegd, en de volstrekte meerderheid beslist. Dezelfde bepalingen zullen, volgens het voorstel, ook voor de verkiezing van eenen vice-president gelden. MEXICO. De President der Republiek, de ministers en de leden van het opperste geregtshof hebben den eed afgelegd op de constitutie , welke den 25sten September door de Cortes aangenomen is. Daarop heeft de President eene circulaire aan allo ambtenaren uitgevaardigd, waarin hun de keuze wordt gesteld van hetzij den eed op de grondwet af te leggen, hetzij hun ontslag te nem"n. De niou we grondwet is gevestigd op de volgende beginselen : volledige scheiding tusschen den staat en de kerkgenootschappen ; onbevoegdheid van de wetgevende magt om de uitoefening van eenigen godsdienst te verbieden of bij uitsluiting te vergunnen; invoering van het verpligte burgerlijke huwelijk; verbod van het hebben Van bezittingen voor kerkelijke instellingen; ongeldigheid van de overeenkomsten, waarbij een persoon bewilliging tot zijne verbanning geeft ; afschaffing van den god-<dienstigen eed; verbod van overeenkomsten, waarbij iemnuds vrijheid van bedrijf of handeling aan banden gelegd of eene godsdienstige gelofte afgelegd worden. De grondwet heft alzoo feitelijk de kerkelijke corporatien op ; aan de Jesuiten is bevel gegeven het land te verlaten. De roomsche geestelijkheid heeft allen, welke de nieuwe grondwet aannemen of erkennen , met de excommunicatie bedroigd. TELEGRAPI1ISCHE I5ERIGTEN. Londem , 18 November. De Times zegt dat het geschil in het Zuiden van A.rabie geëindigd schijnt te zijn, daar de Porte de verzekering heeft gegeven dat de Turksche troepen het betwiste gebied in Lahey nabij Aden onverwijld zullen ontruimen. Volgens hetzelfde blad heeft de Britsche admiraal in de Bermuden bevel ontvangen om zijne vloot in de watere^i van Cuba te verzamelen. Uit eene goede bron wordt verzekerd dat de cardinalen met eene groote meerderheid besloten hebben den cardinaal Pecci, aartsbisschop van Perugia , als opvolger van den Paus aan te wijzen. Versailles , 17 November. Uit de inlichtingen, door de ministers in de zamenkomst met de commissie gegeven, blijkt dat het geenszins hunne bedoeling is een gouvernement voor te stellen hetwelk met eene dictatuur gelijk zou staan, en dat zij de uitvaardiging der constitutionele wetten als urgent beschouwen. Huns inziens echter zou hot een blijk van wantrouwen zijn, wanneer men niet vooraf de verlenging der magt van den President vaststelde. Dat de President in dezen met eene boodschap tusschenbeide gekomen is, beduidt dat het besluit niet bloot door het kabinet, maar door het gouvernement in zijn geheel genomen is. De commissie zal morgen voormiddag bijeenkomen om een besluit te nemen. Versailles , 18 November. Men verzekert dat de meerderheid der commissie de verlenging voor zeven jaren aannemen , maar het artikel handhaven wil, volgens hetwelk de verlenging eerst na de constitutionele wetten vastgesteld zou worden Volgens geruchten zoude uiterste regter zijde eene verklaring indienen, waarbij de regten der monarchie worden voorbehouden, als het eenige middel om rust en voorspoed aan Frankrijk te hergeven. Men gelooft dat heden het voorstel gedaan zal worden om eene avondzitting te houden. Parys , 18 Nov. De Republique Franqaise en de Rappel bestrijden met warmte de verlenging van magt zoo als zij in de boodschap van den President verlangd wordt. De conservative dagbladen
ondersteunen die boodschap. Volgens geruchten zullen een groot aantal leden zich van de stemming over het voorstel onthouden. New york , 18 Nov. De president Grant heeft besloten de definitive beslissing in de quaestie betreffende den Virginius aan het Congres over te laten. Er heerscht eene algemeere verontwaardiging In eene alhier gehouden meeting is eene resolutie aangenomen, strekkende om op het onverwijld nemen van krachtige maatregelen aan te dringen Borigten uit Santiago van 12 dezer wederspreken de vroeger medegedeelde tijding dat den 10 dezer nog 57 gevangenen van den Virginius 'gefusilleerd zouden zijn.
---

