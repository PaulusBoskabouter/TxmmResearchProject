
dit nummer bc|P__P hoort een Bijvoegsel, bevattende: 1° Buitenland (Vervolg); 2° Binnenland (Vervolg); 3° Verslag der gisteren gehouden Kamerzitting; -4° Handelsnieuws (Vervolg).
---

AMSTERDAM, 8 Maart. De gezamenlijke Nederlandsche Bisschoppen aan het Duitsche Episkopaat.
Eerwaardige Broeders! Het bisschoppelijk woord, hetwelk gij op uwe jongste vergadering bij het graf van den roemvollen H. Bonifaciuste Fulda gesproken hebt, is ook tot onze ooren doorgedrongen, en heeft ons zoowel met droefheid als met vreugde vervuld, dewijl het onze verbazing over de verblinding der wereld deed stijgen, maar ons ook ruimschoots aanleiding gaf, ons op zoo voortreffelijke prinsen der Kerk te beroemen. Wij betreuren met u de onregtvaardige aanslagen, welke tegen onze Moeder de H. Kerk, de zuil en grondveste der waarheid, de eenige bron der ware orde, het eenige heil der maatschappij, gepleegd worden. Wij betreuren het, dat men uwe vrijheid miskent, en de regten, welke God u geschonken heeft, met voeten treedt. En toch, te midden onzer smart verheugen wij ons bij het aanschouwen van uwen moed, uwe wijsheid en uwe standvastigheid, waarmede gij zoovelen en zoo grooten rampspoeden het hoofd biedt.
Het is ontzettend, wanneer men de onzalige kunstgrepen ziet, met welke de kinderen dezer wereld onder de meest schaamtelooze en nietigste voorwendsels er naar streven de hoogste waarheden als leugens voor te stellen, en de heiligste regten als onregtvaardigheden' te vernietigen. Van den anderen kant echter, wordt ons hart met blijdschap en jubel vervuld, dewijl gij, met ons zonen derzelfde Moeder, deze vlekkelooze bruid des Allerhoogsten, welke de wereld smadelijk onteert, door uw geloof en levenswandel, door uwe vroomheid en kracht van handelen ten zeerste verheerlijkt. ; Even als wij, Eerwaardige Broeders, één zijn met u in de belijdenis van dat geloof, hetwelk de H. Bonifacius uwen en onzen voorouders heeft gepredikt; gelijk wij één zijn in de liefde tot Christus en Zijnen plaatsvervanger op aarde, wien ook onze gemeenschappelijke hemelsche patroon van ganscher harte eerde; gelijk wij eindelijk één zijn in de hoop en de liefde, die liefde, welke, zooals onze Heilige bewezen heeft, sterker is dan alle lijden, sterker zelfs dan den dood, zoo nemen wij ook thans deel in uw lijden, en zijn wij met u vereenigd ¦in uwe gebeden. Maar wij brengen u ook onzen dank, dat gij in dezen heiligen strijd voor het geloof de geheele Kerk verdedigt, en met apostolische geestkracht voor de-regten van allen instaat. Daarom verheugen wij ons, u het woord te kunnen toeroepen, dat paus Gregorius II tot den H. Bonifacius gesproken heeft: »Laat udoor bedreigingen geen vrees aanjagen, door gew®l(* niet nederbuigen, maar predik net woord der waarheid in het volle vertrouwen op God; want met Gods huig zal Gods werk tot voleinding geraken. Terwijl wij in ootmoedig gebed voor u en de uwen tot God onze handen opheffen , bidden wij ook voor uwe vervolgers, het woord gedachtig, dat Paus Zacharias tot den H. Bonifacius gerigt heeft: »Wanneer zij aan uwe prediking gehoor gaven, zouden zij gered worden." Er is geen dankbaarder overwinning dan die, welke de liefde verschaft; die zelfs vervolgers in lammeren van Christus verandert, en zoo medewerkt tot het verheven doel, dat er ten slotte één herder is en eene kudde. Dat is de triomf der liefde, naar welken gij reikhalzend uitziet, en dien wij u van ganscher harte toewenschen. f J. Zwijsen, aartsbisschopbisschop van „Hertogenbosch. f A. I. Schaepman, aartsbisschop van Utrecht. f J. Aug. Paradis, bisschop van Roermond, f Gr. P. Wilmer, bisschop van Haarlem. f J. van' Genk, bisschop van Breda.
---

Het Liberalismus in zijne Ontwikkeling.
Wanneer wij in dit en eenige volgende artikels willen spreken over het liberalismus, hebben wij daarbij niet uitsluitend de liberale partij ten onzent op het oog, ofschoon wij ook haar uit onze beschouwingen niet willen uitsluiten. Het was immers een kunstgreep, meer dan eens door sommige gematigde liberalen te hulp genomen, van te beweren dat, wat bij ons liberaal en liberalismus heet, wel denzeffden naam draagt met iets wat in andere landen onvrede, verdeeldheid, stoornis der orde en algemeene ellende voortbrengt; maar daarvan toch in wezenlijkheid zooveel verschilt, als de dag van den nacht, de winter van denzomer» de bandiet van den eerlijken man. Tegen deze valsche opvatting van ons liberalismus hebben wij in de laatste jaren zeer dikwijls gewaarschuwd én omdat zij met de waarheid in strijd is én omdat zij eene gevaarvolle verleiding kan worden, om iets voor heilzaam en onschuldig aan te nemen, wat in den hoogsten graad * verderlelijk wezen moet.
Wij noemden de voorstelling: dat ons liberalismus van een geheel anderen aard is dan het algemeen europeesch, onwaar. Ziehier eenige bewijzen. En op de eerste plaats kunnen wij ons beroepen, op de getuigenis van hem, die in Nederland met regt als de vader van het liberalismus wordt aangemerkt, van den heer Thorbecke. Nooit heeft zich deze laten voorstaan, dat hij voor Nederland iets nieuws had gevonden. Zeer goed was hij zich bewust en hij verheelde het niet dat hij, het liberalismus in Nederland invoerende, eigenlijk niets anders deed dan zich laten meeslepen door den stroom des tijds, dan gehoorzamen aan hetgeen men zoo gaarne den tijdgeest noemt. Om onder het vele, dat ons ten dienste staat, slechts dit aan te halen: toen in 1857 de heer Groen van Prinsterer uit den aard van het liberale stelsel de toekomstige onheilen voorspelde, waarvan het zwanger ging, werd hem door mr. Thorbecke geantwoord: «Waarom niet het werk, wetgeving en bestuur der liberalen in andere landen.... geraadpleegd ? Dat is de aktualiteit, waaruit en niet uit scheeve (?) redeneringen, het karakter der liberale gedachte zoude behooren opgemaakt te worden." (Bijblad S. C. bl. 207). Maar hoe kunnen wij 's meesters liberale gedachte uit het werk, de wetgeving en het bestuur der liberalen in andere landen leeren kennen, indien zijn liberalismus met dit niet eenzelvig is?
Wat wij daar uit mr. Thorbecke aanhaalden, sprak hij, gelijk wij zeihen, in 1857 uit. Maar was toen in andere landen het liberalismus zóó onschuldig, zóó heilzaam werkend, dat hij het als een navolgenswaardig voorbeeld aan den behoedzamen Nederlander kon voorstellen? Om zich van het tegendeel te overtuigen, was het niet noodig eene lange reis te ondernemen, om met eigen oogen te kunnen zien, wat het liberalismus b.v. van België gemaakt had. Groot en immer toenemend moge daar de stoffelijke welvaart geweest zijn, waarvan zich overigens het liberalismus ten onregte de verdiensten toeeigent: al dit voordeel — al was het ook door het liberalismus, wat wij ontkennen, verkregen — kon niet opwegen tegen de onrust in de gemoederen, het ongeloof, het afnemen der ware welenschap, het knellend despotismus, de diepe verdeeldheid tusschen burger en burger en het wegzinken van allen eerbied voor het gezag, waarvan zonder eenigen twijfel het belgiesch liberalismus de schuld droeg.
Nooit zagen wij met vertrouwen het liberalismus wortel schieten in den nederlandschen bodem. Maar toen wij den heer Thorbecke voor de verdediging van zijn liberalismus zagen wijzen naar het buitenland,* wisten wij, eens voor altijd, wat wij te hopen en te vreezen hadden; en wij schreven als kommentair van die woorden: »Het verwekt bijons ongerustheid, wanneer wij den beradenen heer Thorbecke tot het regt verstand van zijn liberalismus hooren zeggen: .Wanneer niet het werk" enz. Want moge de bezadigdheid van den nederlandschen liberaal hem uit zijn systeem alleen het goede doen kiezen en voor noodlottige konsekwentiën hem behoeden, de heftigheid van vele liberalen in andere landen heeft het liberalismus gebragt tot het staatsdespotismus, dat zedelijk of ten laatste physiek moest moorden."
Een in den regel juiste maatstaf ter bepaling van de rigting eener partij, is de toon harer dagbladen. De man, die met de behandeling van zaken belast is, hetzij hij gezeten is aan het roer van het land of met een ander hoog staatsambt bekleed is, hetzij hij zitting heeft in 's lands vergaderzaal, ziet zich dikwijls verpligt om te rekenen met de omstandigheden van het oogenblik. Wat hij wél zoude wenschen, stoot terug op bezwaren, die hem de ondervinding leert kennen. Meer dan eens ook is geheele of gedeeltelijke geheimhouding zijner beginselen en bedoelingen voor hem eene noodzakelijkheid, die eene schrandere en waakzame oppozitie hem oplegt. Maar al deze hinderpalen kent het dagblad niel. Het is integendeel van zijn standpunt dikwijls meer tot het aanwenden van scherpe kleuren dan tot terughouding genegen. Kan men nu zeggen, dat onze liberale dagbladen een ander liberalismus voorstaan, dan die van België, Frankrijk, Italië, Duitschland? Zouden zij, uit Nederland naar genoemde landen overgebragt wordende, niet de opinie verdedigen en de partij steunen, die daar door de liberale bladen wordt verdedigd en voorgestaan? En wat daar door het liberalismus wordt ondernomen en ten uitvoer gelegd, vindt dit bij ons niet nagenoeg even zoovele lofredenaars als er liberale dagbladschrijvers zijn? Overal hier en elders, waait u dezelfde wind tegen; het is één geest, die tot u spreekt in de verschillende talen.
Ons dunkt: het is een bewezen feit en voor geene ernstige tegenspraak vatbaar, dat er geen twee soorten van liberalismus zijn: het binnen-en het buitenlandsche, en dat het nederlandsche een onderdeel of zelfs een telg is van het kosmopolitiesch liberalismus. Voor heden willen wij uit dit feit slechts ééne gevolgtrekking afleiden. Zij is deze. In vele landen ontwikkelt zich het liberalismus tot eene boosaardigheid, die bij niet weinigen afgrijzen inboezemt. »Zóó ver, zeggen sommigen in Nederland, willen wij niet gaan. De Staat b. v. moet neutraal zijn ten opzigte der godsdienst, maar vijandig mag hij jegens haar niet worden. Wij zijn voorstanders van politieke vrijheid; maar nimmer mag deze zoo vér worden uitgestrekt, dat de konstitutioneele monarchie plaats moet maken voor de republiek. Wij willen uitbreiding van het kiesregt, invloed van het land op de regering ; nimmer echter zal het algemeene stemregt of de demagogie in ons voorstanders, maar krachtige bestrijders vinden." Doch wat zien wij elders ? Dat het liberalismus neigt naar de demokratische republiek, naar het algemeen stemregt; dat het het land regeert met gebruik van straatsteenen; dat het de voorvechter is van het walgelijkst anti-christendom. Maar ons liberalismus is van gelijken aard als het buitenlandsche. Blijft men dus volgeling van ons liberalismus, dan zal men welligt binnen korten tijd door hetzelve worden voortgestoomd, tot 't geen men thans verfoeit.
---

BUITENLAND. Algemeen Overzigt.
De heer Bernards, een lid van de centrumsfraktie der pruissische Kamer van Afgevaardigden, had sedert eenige dagen een voorstel ingediend tot afschaffing van het dagbladzegel, 't Moge vreemd schijnen, dat hier van katholieke zijde een maatregel wordt voorgeslagen, wier gevaarlijke strekking wy vroeger met betrekking tot Nederland genoegzaam hebben aangetoond. Men vergete echter niet, dat Pruissen in een exceptioneelen toestand verkeert. Dadr beschikt de Regering over een aanzienlijk fonds ter bezoldiging harer alles overheerschende officieuze bladen, tegen welke de vrije pers dus onmogelijk konkurreeren kan. De katholieke organen vooral moeten zich ongehoorde offers getroosten, wgl zij steeds bij voorkeur het mikpunt der vervolging zijn. leder oogenblik worden zij om een of ander gewaand vergrijp — het overdrukken van een pauselijke Allokutie bijvoorbeeld, of van eenig ander stuk, dat niet precies naar den smaak der Regering is — tot zware geldboeten veroordeeld, en vaak nog op andere wijze in hun vrge ontwikkeling belemmerd. Men denke o. a. aan de Germania en eenige andere katholieke bladen, die niet meer in den Elzas mogen verschijnen. Onder zulke omstandigheden nog de drukkende zegel belasting te moeten opbrengen, valt waarlijk hard, wanneer men dagelijks te strijden heeft tegen regeringsbladen, voor welke diezelfde belasting geenerlei bezwaar aanbiedt, daar het persfonds, dat de Landdag gewillig en zonder eenige rekenschap van deszelfs aanwending telken jare op de Begrooting toestaat, toereikend is" om alle kosten goed te maken. Er schiet zelfs nog zooveel over, dat prins Bismarck ook buiten Pruissen, te München en te Weenen o. a., er officieuze organen op na kan houden.
Geen wonder dan, dat in Pruissen de Katholieken, van twee kwaden het minste kiezende, naar de opheffing van het dagbladzegel verlangen. De Regering echter vreest niets zoo zeer als eene vermeerdering van den invloed der katholieke pers. Ondanks de ontzettende bezwaren heeft die pers zich in de laatste jaren toch reeds zoo krachtig ontwikkeld, dat zij met goed gevolg den strijd tegen de broodschrijvers van von Bismarck volhoudt, en dat bijv. de Germania, gelijk wij eergisteren meldden, reeds op vijf na het meest gelezen dagblad der pruissische monarchie is geworden — tot groot ongerief van von Bismarck's Nordd. Allg. Zeitung, die byna dagelyks hare slagen gevoelt. Wat zou het dan worden, denkt de Regering, als die pers eens van een drukkende last werd ontheven ? Zou dan niet de regtmatige verontwaardiging der Katholieken zich allerwegen in tallooze nieuwe bladen of blaadjes lucht gaan geven? Doch wat te doen om de aanneming van het voorstel-Bernards, dat niet alleen door Katholieken, maar ook door de naar vrijheid snakkende i ortschrittsmanner en een deel der liberalen gesteund wordt, te verhinderen ?...
Wacht maar, al is von Bismarck geen minister-prezident imeer, hij kan von Roon of Eulenburg de les toch voorzeggen; en dat heeft hy reeds gedaan, in de hoop van er zoo mogelyk een stokje voor te steken I Zien wij slechts wat er gebeurd is.
Donderdag was het voorstel-Bernards aan de orde en werd allereerst door den voorsteller zelven warm verdedigd. Tegen 1° Julg e. k. wilde hij het zegel zien opgeheven, zoowel van de almanakken als van de dagbladen. Hij twijfelde niet, of bij den tegenwoordigen gunstigen staat der financiën zou eindelijk tot dezen reeds herhaaldelijk te vergeefs voorgestelden maatregel worden besloten, daar alle partijen er gelijkelijk bij geïnteresseerd waren.
De heer Berger uit Witten meende, dat er geen reden bestond,* om met dien maatregel tot .1° July te wachten, en stelde daarom voor, dat reeds op 1» April de wet in werking zou treden. Hij maakte nog de opmerking, dat de 900.000 thaler, die door de afschaffing van het dagbladzegel zouden verloren gaan, te onbeduidend waren om in overweging te komen, aangezien het budget door de schulddelging van 12J millioen reeds dadelijk met } millioen verligt werd, en Pruissen bovendien tegenwoordig toch in zijn thalers zwemt.
Dr. Windthorst (Meppen) had gewenscht dat het voorstel van de Regering zelve ware uitgegaan, of dat zg ten minste zich gehaast hadde, om er zich geheel en al mede te vereenigen: dan ware alle verdere diskussie welligt Overbodig geworden. Terwijl op elk ander gebied naar verbetering wordt gestreefd, is voor de pers nog niets gedaan, en moet zij nog altijd een drukkende belasting opbrengen, die geheel overtollig is geworden, sedert het overschot van 20 millioen en den »gouden regen" uit Frankrijk. Het zwijgen der Regering kan spreker dan ook niet anders verklaren, dan als het gevolg eener politieke berekening en als vrees voor konkurrentie.
Windthorst is er volstrekt niet tegen, dat de Regering haren invloed ook »p de pers doet gelden, maar dan moet het zóó geschieden, dat een ieder weet: dit of dat dagblad-artikel is een uitvloeisel van de Regering. Dat de Regering echter evenals de koekkoek hare eijeren telkens in een ander zoogenaamd onafhankelijk orgaan nederlegt, dat is meer dan verwarring: dat is misleiding. Van het persfonds is in den laatsten ty'd een schromelgk misbruik gemaakt, daar de Landdag het steeds goedschiks toestond, zondereenigen waarborg te eischen voor de wijze, waarop het bestierd wordt. Spreker weet er nu niets anders op, dan dat de vrijheid der onafhankelijke pers zooveel mogelyk bevorderd worde, opu uumernr-.ten minste een tegenhanger hebbe. Hy twijfelt niet, of dan zal zelfs de zwakke minderheid tegen de zoo bevoorregte meerderheid den strijd met goed succes weten vol te houden. Spreker weidt uit over de raoeyelykheden, waarmede de journalisten te worstelen hebben, en noemt hen onderwijzers van het volk", op gevaar af, zegt hij, dat de minister van Onderwijs en Eeredienst ook hen misschien aan een staats-examen zal willen onderwerpen. De minister Eulenburg nam nu het woord om katagoriesch te verklaren, dat de Regering tegen het voorstel was;niet alleen hij, maar ook de overige ministers, die er allen homogeen overdachten. Als reden gaf hy op — wie zou het kunnen denken ? — de financieele bezwaren! Er was wel veel in kas, ja, maar er moest ook veel worden uitgegeven, en voor het onderwijs, voor de bezoldiging der onderwijzers moest toch eerst gezorgd worden. Enz.
Nadat de heeren Reichensperger en Braun gerepliceerd, en ook de minister van Financiën en de heer Richter nog gesproken hadden, werd onmiddellijk tot de tweede lezing overgegaan; en na nog een korte rede van deu heer Gottberg, werd het voorstel met 202 tegen 123 stemmen aangenomen. Een leelyk échec dus voor de Regering. Daarop werd — in spyt der bedenkingen van dr. Windthorst, die eerst de grondwetswijziging definitief wenschte gearresteerd en door den Koning bekrachtigd te zien, alvorens over »ongrondwettige" wetten te gaan beraadslagen — het ontwerp betreffende de opleiding en aanstelling van geestelijken tegen ° Vrij dag aan de orde gesteld.
De berlynsche huurkoetsiers hebben overeenkomstig den wensch des Keizers de droschken weder in werking gebragt. Althans voor een deel; want een groot aantal voerlieden weigert nog de zweep op te vatten, zoolang niet het loon op 30 thaler 's maands is gebragt, en de kontróle der policie niet is afgeschaft. De laatste eisch kan natuurlijk nimmer worden ingewilligd.
'Hongarije heeft een nieuwen minister 'van Binnenlandscha Zaken: de heer voü Toth is als zoodanig vervangen door graai Szapori. Donderdag der vorige week heeft de oppozitie der hongaarsche Kamer van Afgevaardigden, gelijk reeds telegrafiesch is meegedeeld, als by verrassing een groote zege behaald. Doordien toevallig niets anders meer aan de orde was, werd onverwachts het voorstel-Iranyi — strekkende om de Regering uit te noodigen tot het spoedig indienen van een ontwe. p tot verpligtstellen van het burgehjk huwelijk — in behandeling genomen. De leden der regterzyde waren bijna allen in de koffijkamer, en — één, twee, drie, was het voorstel met 61 tegen 39 stemmen aangenomen.
De katholieke geestelijken van het zwitsersche kanton Solothurn hebben, gelijk trouwens niet anders te verwachten was, geweigerd exkuus te vragen voor hun openlijk protest tegen de vervolging van Mgr. Lachat. De Regering zal nu van elk hunner 50 gulden boete komen vragen! —Intusschen worden door de Katholieken allerwegen petitiëu geteekend , waarin op de opheffing van de besluiten der Solothurnsche diocezaankonferentie krachtig wordt aangedrongen. Sommige dezer petitiën dragen 4, 6 tot 10-duizend handteekeningen.
Gisteren heeft de fransche Nationale Vergadering het additioneele artikel van Belcastel, nadat èn de Kommissie der Dertig èn de Regering er zich mede vereenigd hadden, aangenomen; zoodat het oppermagtige veto van den prezident der Republiek althans op konstitutioneele wetten niet zal toepasselijk zijn. 't Is trouwens al erg genoeg met dat veto, waardoor de Vergadering voor een goed deel van hare soevereine regten afstand doet! Thiers zal nu voortaan als minister een wet kunnen voorstellen; als prezident er een Boodschap over schrijven, of zelfs na kennisgeving er naar hartelust over redekavelen; als afgevaardigde er over medestemmen, en dan nog als de wet te veel verminkt is, wederom als prezident zeggen: veto, ik wil het niet! De afgevaardigde Raudot had wel gelijk, toen hy Donderdag zeide: smet het verleenen van dat regt tot veto maakt ge uw eigen grafschrift, en door het geheele ontwerp aan te nemen, doet gij niets dan uwe plegtige uitvaart vaststellen."
Nu Thiers zich, in strijd met zijn vroegere dreigementen, dat hij in geen enkele wijziging van het ontwerp zou toestemmen, toch bij het amendement- Belcastel heeft neergelegd, koestert men de hoop, dat misschien nog meerdere amendementen zullen mogelijk worden. De heer Lorgeril heeft bereids twee additioneele artikelen voorgesteld, waarvan het eene bepaalt, dat de prezidentiëele waardigheid met het mandaat van afgevaardigde onvereenigbaar is, en het tweede: dat een afgetreden Prezident eerst drie jaar na zijn aftreding tot afgevaardigde verkiesbaar zal zijn. Daar generaal Du Temple deze voorstellen mede ondersteunt, zal Thiers er waarschijnlijk slechts des te minder over gesticht zyn.
In Spanje is nog altijd de boel in de war. Te Madrid zijn zelfs de rustige burgers druk bezig zich te wapenen, om zich tegen eventueele demagogische overrompelingen te kunnen verdedigen. Het ministerie schijnt nog te leven, maar de Kortes liggen bepaald op hun uiterste. De wanorde in het leger neemt hand over hand toe, en de dezertiën houden daarmee gelijken tred. Het karlistische leger daarentegen groeit gestadig aan, en wordt door de karlistische bladen reeds op 40.000 man geschat. In Andaluzië wint het kommunisme schrikbarend veld, en zelfs te Palma op het eiland Majorka zijn ongeregeldheden uitgebroken, doordien de kavalerie zich tegen het proklameeren der Republiek heeft verzet.
Te Londen zal morgen in het Hydepark een groote meeling gehouden worden ter gunste der gevangen Fenians en der iersche zelfregering (Home-Bulé). De stedelijke overheid heeft uitgebreide voorzorgsmaatregelen genomen. De oppozitie tegen Gladstone's onderwys-wet neemt nog voortdurend toe, en zoo de Premier niet vele en belangrijke amendementen toelaat, zal zijn portefeuille welligt gevaar loopen. Donderdagavond is de beraadslaging in tweede lezing nog niet geëindigd. De liberale afgevaardigden uit lerland hebben aan Gladstone hun leedwezen betuigd, dat ook zy tegen het ontwerp zouden moeten stemmen. De minister heeft daarop een schriftelijke motiveering hunner bezwaren gevraagd , om er in den ministerraad over te kunnen beraadslagen.
In het piinsdom Wallis staan de zaken iets gunstiger. [Zie hieronder.]
---

