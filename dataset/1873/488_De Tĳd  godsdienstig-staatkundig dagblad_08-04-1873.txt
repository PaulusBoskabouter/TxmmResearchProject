AMSTERDAM, 7 April. Een gewigtig Vraagstuk.
Sedert wij, vóór de verkiezing te Leiden, onze meening openbaarden nopens den strijd in dat distrikt hebben wij daar verder geen woord over gerept.' Evenwel hadden wij, naar aanleiding van hetgeen toen geschiedde, no"- veel te zeggen, doch meenden dit°tot na den afloop der herstemming te moeten uitstellen. Alligt toch zou" zoo wij vroeger de pen hadden Wevat, deze of gene volzin uitgelegd zijn geworden als een aanbeveling voor een der twee kandidaten, tusschen welke gekozen moest worden. En zelfs den schijn wilden wij vermijden, alsof wij aan een hunner de voorkeur gaven. Hier dus was zwijgen goud. Nu echter is de tijd- van spreken gekomen. De theorie, dat in een distrikt, waar geen dei' verschillende partijen de meerderheid heeft, elk harer een afzonderlijk kandidaat zal stellen, en van gezamenlijke werking eerst sprake komen kan bij de herstemming, heeft men daar nu zien toepassen. Men kan haar alzoo beoordeelen naar de uitkomsten. _.-a Bii de eerste stemming bleven lU4d kiezers te huis, en namen 1745 aan de stemming deel. De liberale kandidaat ontving 651, de orthodoxe 462, de katholieke 440, de konservatieve 185 stemmen. Indien de katholieke en konservatieve kiezers denzelfden kandidaat hadden gehad, zou tusschen hem en den liberalen herstemd ziin geworden, terwijl hun afzonderlijke kandidaten nu reeds aanstonds werden verslagen. Ook is het zoo soed als zeker, dat de gezamenlijke "kandidaat belangrijk meer stemmen zou hebben verkregen, dan de twee afzonderlijke kandidaten vereenied hebben behaald. Men behoeft er toch niet aan te twijfelen dat onder de 1043 tehuisblijvers katholieke en konservatieve kiezers geweest zijn die "een lust gevoelden, om zich te veraioeijen in een pogen, dat van den aanvang at hopeloos stond. Bij de herstemming hadden de Katholieken geen keus dan tusschen twee voor hen onaannemelijke kandidaten. Wij hebben geoordeeld, ons daarom van raadgev.ngen.te moeten onthouden. Of de heer Neeb, de liberale kandidaat, dan wel de heer Berch van Heemstede, de kandidaat dei- orthodoxen, den palm behaalde, was — zooals uit een volgend opstel zal blijken — volstrekt onverschillig. Van beiden badden de Katholieken even veel of even weinig te verwachten. En toch zijn deze sterk genoeg in het kiesdistrikt Leiden, om bij een welberekend gebruik van hun' stem, een bevredigende uitkomst te verkrijgen. Indien, ten gevolge van een deitigtal stemmen meer aan den katholieken kandidaat, de herstemming had mcelen plaats vinden tusschen de heeren Neeb enNuyens, zou het gevolg zijn geweest, dat de eerste benoemd werd. Immers, ieder die slechts oppervlakkig bekend is met den geest der partijen, en op de cijfers der eerste stemming.acht geeft, kan dit op cic vingers natellen. . Het stellen van een eigen kandidaat in een gemengd distrikt heelt derhalve voor de Katholieken mets opgeleverd, en kon niets anders voor hen opleveren, dan een volslagen nederlaag. Met het oog op de naderende algemeene verkiezingen was het goed, en -zelfs welligt noodzakelijk, dat deze proef eens genomen werd. Overtuigender dan de bondigste redeneeringen toch zijn de feiten. En die feiten geven een les, welke elders behartigd "Worden zal.
In verband daarmede wensehen,wij onzen lezers eenige beknopte beschouwingen aan te bieden over de houding van de katholieke kiezers in de gemengde distrikten. Niemand zal het ons betwisten, dat, al zijn deze in de minderheid, zij nogtans, in den regel, aan de stemming behooren deel te nemen. De gevallen toch, waar de minderheid zelfs de gelegenheid derft om het beste te kiezen van twee kwaden, zijn zeer zeldzaam; onthouding is bijna altoos onverdedigbaar, en staat dus met pligtverzaking gelijk. En de Katholieken, die meenden, dat waar geen hunner nopen kan de meerderheid te verkrijgen, de afloop der verkiezing hun overschillig wezen mag, zouden zich op een dwaalweg bevinden. Zulk een gezindheid, al keuren wij haar ook af, en al zouden wij ons verpligt achten haar te bestrijden, kunnen wij ons echter wel verklaren. Het kiesregt is verleend, opdat de bevolking , zooveel mogelijk in verhouding tot den wezenlijken toestand, vertegenwoordigd zou zijn. Het ideaal bij een natie als de onze, waar een aantal verschillende kerkgenootschappen be: staan, ware, dat de godsdienst bij de keuzen niet in aanmerking kwam, en men in overwegend onkatholieke zoowel katholieke, als in geheel katholieke streken, onkatholieke afgevaardigden zag benoemen. De kieswet, die nergens voorschrijft, dat de gekozenen afkomstig moeten zijn uit de distrikten, welke hen kiezen, schijnt op zulke uitkomsten te rekenen. Wij meenen, dat zij ook bereikt zouden worden, indien slechts, in de gedeelten des lands, waar de bevolking meerendeels onkatholiek is, deze werd overgelaten aan haar eigen gevoel van regtvaardigheid en welwillendheid. Doch telken reis werken de sektehaat en de partijgeest, die met dezen haat zijn voordeel moet doen, zoo geweldig op de gemoederen, dat een Katholiek steeds alle kansen in zijn nadeel heeft. Alleen in de katholieke distrikten is de keus van katholieke afgevaardigden mogelijk, hetgeen van zelve het gevolg voortbrengt, dat die distrikten geen anderen kiezen. Immers, dit is het eenige middel om te verkrijgen, dat de nederlandsche Katholieken, die, volgens hun getal, op de tachtig leden der Tweede Kamer twee en dertig vertegenwoordigers behoorden te bezitten, er tèn minste zestien kunnen aanwijzen. Dat onder de katholieke minderheid elders, die in menig distrikt zeer talrijk is, over zulk een toestand wrevel heerscht, is natuurlijk. Hier beslaat waarlijk reden in overvloed voor. Maar die wrevel mag haar er niet toe leiden, om haar stemregt ongebruikt te laten, of — wat juist hetzelfde is — het slechts te bezigen tot onvruchtbare demonstratiën, ter eere van kandidaten zonder kans. Indien met de talenten — hier de regten — ons toevertrouwd niet te woekeren valt, trachten wij dan er een bescheiden interest van te maken. Doch laat ons ze nooit in den grond begraven, of willens en wetens in ondernemingen steken, die in het geheel geen renten afwerpen. Neen, zoo voor een Katholiek geen meerderheid van stemmen te behalen is, denken wij dan geenszins, dat het overige ons niet aangaat, en het een onbeteekenende zaak wordt, of hij, de liberaal, de Gróeniaan, dan wel de konservatief, met den prijs gaat strijken. Daarvan kan voor het algemeen belang onnoemelijk veel afhangen. Mogen, door omstandigheden, die magtiger zijn dan onze wil, onze beginselen in den man onzer keuze niet ten volle hun uitdrukking vinden, redden wij dan tenminste het grootst mogelijk gedeelte. En zelfs, wanneer de beslissing stond tusschen twee personen van dezelfde, ons regtstreeks vijandige partij, blijven wij ook dan niet werkeloos, maar ondersteunen wij hem, van wien wij verwachten, dat hij, hetzij wegens de gematigdheid van zijn karakter, hetzij wegens andere redenen, het minst onbillijk zal wezen. In politieke aangelegenheden behartigt men zijn voordeel het best, door den regel te volgen, dat degeen, die niet doen kan wat hij wil, doen moet wat hij kan. Het is dezelfde regel, die voor het dagelijksch leven wordt vertolkt in het spreekwoord : beter een half ei, dan een leêge dop.
---

BUITENLAND. Algemeen Overzigt.
De fransche Nationale Vergadering is Zaturdag niet naar huis gegaan, ofschoon het officieel zoo was bepaald; zij is met de behandeling van het «ontwerp tot het verleenen van schadevergoeding aan Parijs en de door den oorlog geteisterde departementen" niet klaar gekomen, en zal daarom heden nog eene zitting houden; misschien zelfs twee, want om 9 uur des morgens zou men al beginnen. Daar het ontwerp echter Zaturdag in beginsel is aangenomen, zal de diskussie van heden weinig belangryks meer aanbieden.
In de zitting van Zaturdag heeft de nieuwgekozen voorzitter Buffet bij de aanvaarding zijner waardigheid eene redevoering gehouden, die door de regterzijde levendig werd toegejuicht, en vooral door tregtercentrum, tot welke fraktiehy, ofschoon bonapartist, tot dusver behoord heeft. Daar hij een persoonlijke tegenstander is van Thiers, valt het echter moeijelyk aan te nemen, dat hy deze betrekking bij w'üze van belooning voor de trouwe dienst van het regter-centrum zou ontvangen hebben. Eer mag men gelooven, dat het regter-centrum, het langer wachten moede, zich zelf deze belooning verschaft heeft, waartoe het door de medewerking der regterzyde werd in staat gesteld. Trouwens het moge dan een belooning zijn of niet, alle f rak tien der regterzijde zijn met den nieuwen voorzitter regt in haar schik; want zg beschouwen hem als een man van karakter en van anti-republikeinsche begrippen, die, beter dan Grévy, tijdens het reces voor de belangen van de partij der orde zal waakzaam zyn. In zyn rede van Zaturdag heeft hij althans reeds zeer scherptegen de spoedige ontbinding der Vergadering gestreden. — Die republikeinen zijn natuurlijk woedend over den uitslag der keuze; vooral omdat de radikale»vrienden" er zelven schuld van zijn. Immers, in de vaste veronderstelling, dat de regeringskandidaat Martel met groote meerderheid zou gekozen worden, hadden de mannen der uiterste linkerzijde, cirka 100 in getal, zich om een of andere tot dusver niet opgehelderde reden eenvoudig van stemming onthouden. Het gevolg daarvan was, dat Buffet 304 en Martel slechts 285 — niet honderd yijf-en-tachtig, zooals we Zaturdag abuzievelijk schreven — stemmen verwierf. *t Was een koddig gezigt, zegt een berigtgever, toen,midden ondereen kalme redevoering van den heer Bardoux, deze uitslag door het bureau werd openbaar gemaakt. De radikalen vlogen ontsteld van hunne banken op, de republikeinen stampvoetten, de ministers zagen eikaar met groote oogen aan, en de regterzijde juichte, dat 't een lust was.
Men hoopte nog, dat Buffet, wegens de geringe meerderheid van 19 stemmen , zou weigeren aan te nemen; maar ook dat is tegengevallen. Evenals 't indertijd voor Mgr. Mermillod en de tot zijn ressort behoorende geestelijken geschiedde, hebben de fransche katholieke bladen thans ook voor de wederregtelijk gesuspendeerde geestelijkheid der katholieke Jura openbare inschrijvingen geopend.
Uit den Elzas weder een treurmare. De paters Redemptoristen, de Zusters van het H. Hart en de leden der orde du précieux sang hebben allen aanschrijving ontvangen om binnen acht dagen het land te verlaten (!)
In de kommissie, welke het pruissische Heerenhuis met het voórloopig onderwerp der konfessioneele wetten heeft belast, ging 't, gelyk men weet, vry zonderling toe. Door de even talrijke vertegenwoordiging van voor-en tegenstanders bragt de afwezigheid van één enkel lid vaak de meest tegenstrijdige rezultaten teweeg. Niet alleen werden op die manier de konfessioneele wetten zoozeer gewijzigd, dat zij bijna onherkenbaar werden, maar ook kon het werk onmogelijk snel vorderen. Bismarck nu heeft haast, en hem moest die staat van zaken dus zeer verdrieten. Hy wist er echter raad op. Zoodra de noodige grondwetwyziging door de Pairs was goedgekeurd, liet hy van liberale zyde het voorstel doen, om de wetten aan de verdere behandeling der kommissie te onttrekken, en ze in vleno te behandelen. De konservatieven wilden van dien maatregel niet hooren, maar Bismarck zou het hun wel leeren. Hy hield, onder groote senzatie der konservatieven, een aanmatigende redevoering, waarin hy op dé aanneming van het voorstel aandrong. Als men soms meende de zaak op de lange baan te kunnen schuiven, zeide hy, dan zou men zich vergissen, want de Regering zou de zitting niet sluiten, al moest het ook September worden.
Daarop werd het voorstel met 74 tegen 38 stemmen aangenomen. Leve de knoet!
Ofschoon Saksen en Wurtemberg in de minister-konferentie met Beyeren gestemd hebben voor de beperking der bevoegdheid van het Opperste Geregtshof tot de rijkswetgeving, werden toch daarvoor zoo uiteenloopende redenen aangegeven , dat men gelooft, dat de tegenstand slechts voorbijgaande zal zgn en de hervorming van het regtswezen daardoor niet zal worden vertraagd.
Het Journal de Florence bevatte dezer dagen een gewaande redevoering van den minister Visconti Venosta naar aanleiding van het dry ven der oppozitie om de begrooting van oorlog te verhoogen. Deze redevoering, welke overvloeide van haat tegen God en godsdienst en van het meest onbeschaamde materialisme, was zoo geheel overeenkomstig de eigenlijke gevoelens van het italiaansche roover- Kabinet, dat een groot aantal katholieke bladen ze voor authentiek beschouwde en daarom reproduceerde; te meer daar het hoog ernstig karakter van het overigens zeer goed ingelichte katholieke Journal boven alle verdenking verheven scheen. Daar échter naar onze opvatting het cynisme zich hier al te naakt vertoonde, en bovendien geen enkel ander orgaan van die godlasterende rede gewaagd had, koesterden wij voor ons aanstonds twyfel omtrent de echtheid van zulke monstruositeit. In een volgend nummer kwam het florentynsch orgaan dan ook met de verklaring voor den dag, dat de geheele redevoering slechts eene verdichting was geweest. Wel had de minister zoo kunnen spreken — dit getuigt de groote schijn van echtheid, die de misleiding mogelijk maakte — maar tot dusver had hjj het niet gedaan, en vermoedelijk zal hij niet onbeschaamd-opregt genoeg zyn om er ooit toe te komen. Teregt zijn de fransche katholieke bladen zeer verontwaardigd over deze mystifikatie der florentijnsche zuster, en betreuren het, dat zy zich aldus heeft laten verleiden om het aanzien der katholieke pers te schaden.
De minister Sella heeft aan de italiaansche Kamer verscheidene wetsontwerpen aangeboden tot dekking der verhoogde uitgaven ' voor oorlog, en tot verhooging van de jaarwedden der ambtenaren. Zy hebben betrekking op de belasting van geweven stoffen en op wijzigingen in de heffing der zegel-en registratieregten. De Kamer heeft voorts een voorstel in overweging genomen tot opheffing van het afzonderlijk komitee dat vóór eenige jaren in de plaats is getreden van de afdeelingen der Kamer. Ue ondervinding heeft, volgens den voorsteller, bewezen, dat deze wijze van beraadslagen onpraktiesch is. Vooralsnog scbijnt men tot geenerlei resultaat te zijn gekomen; zoodat de kwestie eerst na de Paasch-vakantie zal beslist worden, want thans is de Kamer tot 22 April op reces gescheiden.
Het kommunisme, onder de vlag der »federale republiek", breidt zich in Spanje nog voortdurend uit, en gelijk het met de asociale" mannen steeds pleegt te gaan, is de godsdienst meer nog dan »het kapitaal" het slagtoffer hunner aanvallen. Te Barcelona werd de radikale maatregel der overheid, die met gehuichelde belangstelling de kerken in kazernen herschiep, met den kreet: »leve de demokratische en faderala republiek 1" begroet. Geestelij - ken worden naar de gevangenis gesleurd, onder voorwendsel, dat zij door begunstiging van het karlisme verraad plegen aan het vaderland en aan de republiek. In de kloosters wordt huiszoeking gedaan, en vaak worden de bestuurders daarvan in den kerker geworpen; de bisschop van Seo d'Urgell heeft de vlugt' moeten nemen. En men gevoelt maar al te wel, dat 'tgeen thans geschiedt, nog slechts een voorspel is. Te Malaga en Valencia is het niet beter gesteld dan te Barcelona. Te Cadix zijn de liefdezusters uit de stad gedreven, en is haar klooster tot den grond geslecht, terwijl het godsuien-' stig onderwijs op alle scholen streng verboden is. Te Badajoz in Estramadoera is door de zoogenaamde ..sociale likwidatie" en de verwoestingen, waarvan deze diefstal en gros vergezeld gaat, reeds een schade aangerigt van meer dan G millioen realen. In Madrid zelf hebben aanhoudend zamenscholingen en demonstratiën plaats, die de tusschenkomst der militaire magt noodzakelijk maken. De Permanente Kommissie, die de Kortes moet vertegenwoordigen, loopt, evenals de gemeenteraad, gestadig gevaar, door het gepeupel gemolesteerd te worden. En welke de mate van wanorde zal zyn, als de verkiezingen voor de nieuwe Kortes zullen plaats hebben, is niet te zeggen, maar wel te denken! Men gelooft, dat de Regering de verkiezingen niet zal durven uitschrijven, en het ook niet zal durven laten, en twyfelt zeer of, ondanks alle ministeriëele geruststellingen en beloften, de Konstituante vóór Junij zal kunnen worden opgeroepen. En wat doet de Regering tegenover de uitspattingen der demagogen ? Niets ! Integendeel; ten hunnen gemakke voert zij zelfs een loi des suspects tegen de Karlisten in. De minister van Oorlog, Acosta, heeft zich namelyk niet tevreden gesteld met aan de bevelhebbers der troepen de uiterste gestrengheid ten opzigte der karlistische gevangenen te gelasten, maar heeft ook bevolen, dat allen , die van medepligtigheid aan het karlisme verdacht worden, voor den krygsraad moeten gedaagd worden. Daar de meeste karlistische gevangenen * voor zoover zij niet gefuzileerd worden' m ballingschap naar de Philipijnsché Eilanden worden gezonden, heeft den Altonso, de opperbevelhebber van het karlistische leger, last gegeven, om voortaan niet meer de republikeinsche krijgsgevangenen, na ontwapening, vrijelijk te° laten gaan, maar hen naar het gebergte te voeren, om ze voor karlistische gevangenen uit te wisselen. Daarom zijn ook de 500 soldaten, die by de inneming van Berga door de Karlisten zijn krijgsgevangen gemaakt, niet vrijgelaten, maar bewaard.
Behalve die 500 gevangenen hebben de de Karlisten te Berga ook nog 1500 geweren buit gemaakt. Door hare ligging tegen de helling der Pyreneeën en het bezit van twee forten en een citadel, is de pozitie dezer vesting byzonder sterk; 't is een stad van 10.000 zielen, was onder Carlos V de hoofdplaats der provincie Barcelona en droeg in de oudheid den naam van Bergium. De gemeenschap met Frankrijk is bijna geheel verbroken: deels door overstrooming der rivieren, deels door het opbreken der spoorstaven.
---

Hoe lang nog?
Omtrent het bekende allertreurigst schandaal, dat dezer dagen bij de Kerk del Gèsu te Rome heeft plaats gehad, vinden wy eenige verdere bijzonderheden opgeteekend in eene romeinsche korrespondentie van het Journal de Bruxeües. Vóór de kerk uitging, waren reeds eenige troepjes sluipmoordenaars in de nabijheid geposteerd, om den eersteden beste, die den tempel zou verlaten, ter dege onder handen te nemen. Dat lot trof, gelyk men weet, drie jongelieden bijna nog kinderen. Een hunner is dé zoon van graaf Luigi Antonelli, broeder des kardinaals, de tweede een jeugdig Romein, graaf Brassa geheeten, en de derde een engelschman, Arthur Vansittart, ter naauwernood 23 jaren oud. Deze laatste heeft eenige slagen met een zoogenaamden »ploertendooder" gekregen, en een ernstige wonde aan het hootd bekomen, veroorzaakt door een byltje, dat een der aanvallers aan zijn stok had vastgehecht. Bewusteloos en bloedend werd de arme jongeling naar het hotel van den oostenrykschen gezant gedragen, en van daar naar zijne moeder vervoerd. Vansittart, den korrespondent partikulier bekend, is een jongeling vol rr.oed en geloof. Hij voelde zich gelukkig, zc-ide hij tot zijne moeder, dat hy iets voor den Christus had mogen lijden, wien de beulen der Capitale en de Joden van het Ghetto als om strijd hoonen en verguizen. De engelsche gezant is van het gebeurde in kennis gesteld, en men verwacht dat het aanleiding zal geven tot een diplomatieke nota.
De jeugdige graaf Antonelli, in het aangezigt gewond, was met bloed overdekt, terwijl graaf Brassa, bijtijds aan de handen der ellendigen ontrukt, er met eenige kneuzingen is afgekomen. Op het Korso zouden graaf Dominico Antonelli, broeder van den gewonde, en de heer Giovannetti, door een anderen troep gespuis omringd, eveneens gevaar hebben geloopen van mishandeld te worden, zoo niet de policie ter elfder ure ware verschenen, om niet alleen eenige aanvallers, maar ook de slagtoffers te arresteeren. Graaf Dominico werd onmiddellijk weer in vrijheid gesteld, doch de heer Giovannetti heeft nog een poosje in de gevangenis over de regtvaardigheid der italiaansche regtspleging kunnen nadenken. Onder de gearresteerden bevinden zich verscheidene Joden. Den geheelen dag heerschte er groote spanning in de stad, en des avonds werd bet Korso door patroeljes bewaakt. Naar beweerd wordt, zou Viktor Emanuel zeer vertoornd zijn over dit voorval.
---

