NEDERLANDEN. 's GRAVENHAGE, den 23sten September 1873.
Bij Koninklijk besluit van 21 September 1873 , n°. 1, is dr. A. E. Simon Thomas, hoogleeraar aan de hoogeschool te Leiden, benoemd tot ridder in de orde van den Nederlandschen Leeuw. Bij Koninklijk besluit van den 13den September 1873 , n°. 28, is aan E. Criebel , zich schrijvende Kriebel, gewezen onderwijzer in het huis van correctie te Hoorn, verleend een tweede pensioen ten laste van den Staat van f 185 'sjaars, en zulks op grond van artt. 3a, 8, 32 en 47 der wet betreffende de burgerlijke pensioenon , laatstelijk gewijzigd bij die van den 21sten Mei 1873 (Staatsblad n°. 64). MINISTERIE VAN FINANTIEN. Telegrafie. Met ingang van den 25sten dezer zal het Eijkstelegraaf'kantoor te Gemert open zijn: op werkdagen, van 9 ure voor- tot 1V 2 ure namiddags en van 3'/ 2 tot 7 ure namiddags; op Zon- en feestdagen , van 8 tot 12 ure voormiddags. 's Gravenhage, den 22sten September 1873. Namens den Minister van Finantien, De Secretaris-Generaal, Bartstra.
---

BUITENLANDSCHE BERIGTEN. ENGELAND.
Naar aanleiding van de bij de laatste begrooting voor Britsch Indie door de regering gedane mededeeling dat er in 1874 in de buitengewone middelen tot uitvoering van openbare werken, niet als naar gewoonte door het opnemen van geld zou worden voorzien, maar dat daartoe zou worden gebezigd een gedeelte van de in kas aanwezige gelden, welke thans het hooge bedrag van 18 millioen pond sterling beloopen, bevat de Times eene beschouwing van eenen deskundige, waaraan het volgende ontleend is. De schrijver prijst dezen maatregel zeer, echter onder het voorbehoud dat men na een behoorlijk onderzoek tot de overtuiging gekomen zij , dat de na die afzondering overblijvende som van 14 millioen voldoende is om ais administratief kapitaal te dienen en alle openbare kassen in Indie wel voorzien te houden, bij welk onderzoek, gelijk hij doet opmerken, wel degelijk in het oog moet worden gehouden dat een zeker gedeelte der kasgelden slechts door het Indische bestuur wordt beheerd, door de eigenaars ten allen tijde opgevraagd kan worden, en derhalve strikt genomen niet eens tot het administratief kapitaal te rekenen is. Ook wijst hij aan dat eene te groote vermindering der kas in Indie gevaarlijk kan zijn, gelijk de ondervinding in 1868/69 heeft geleerd , toen er daardoor eene paniek ontstond , welke aanleiding gaf dat de kas in volgende jaren tot 18, 19 en 20 millioen werd opgevoerd. Echter doet hij uitkomen dat, wanneer de regering overtuigd is dat hare kas genoeg gevuld is met 14 millioen , een goed finantieel beleid en de billijkheid jegens de bevolking vereischen dat men niet meer in kas houde. Gedurende de laatste tien jaren bedroeg het administratief kapitaal gemiddeld 17 millioen, dus 3 millioen meer dan noodig was. » Wat, vraagt hij, is hiervan de beteekenis ? Een voudig dat het Indische bestuur gestadig 3 millioen per jaar heeft opgenomen,— want geld ongebruikt laten liggen staat met geld opnemen gelijk, — of, om het duidelijker uit te drukken , gedurende tien jaren lang jaarlijks 3 millioen onafgelost heeft gelaten , welke het niet n-jodig had en niet gebruikt heeft. In andere woorden , de inlundsche bevolking vau Britsch Indie is in de laatste 'ien of twaalf jaren gedwongen geworden in belastingen de renten op te brengen van 30 of 40 millioen. welke, op 4'/j per cent berekend, liet minder bedragen dan £ 1,350,000 of £ 1,800,000. Dit is een eenvoudige regel van drieën, welke iedereen met de officiele opgav en voor zich tot op eenen shilling kan uitrekenen De bevolking v 'an Indie heeft jaarlijks £ 150,000 of £ 200,000 te veel aan belastingen betaald met geen ander doel dan om aan het bestuur van Britsch Indie eene ruime kas te verschaffen, waaraan het geene behoefte had en w elke het niet heeft gebruikt." Hij legt op deze beschouwing nog meer ""druk omdat, blijkens de erkenning van lord Mayo, den vorigen gouverneur-generaal, zeiven , het belastingstelsel in Indie zeer drukkend en vexatoir is, en het daarbij niet aangaat dat de schatkist miljoenen op millioenen bespaart. De Times zelve wijdt aan dat onderwerp eenige beschouwingen. Het blad erkent daarin dat dealgemeene beginselen der finantiele wetenschap , Welke overal gangbaar zijn , echter in Indie met eenige voorzigtigheid m oeten worden toegepast, ook waar het de ruimte van kasgeld betr ®ft, vermits in Britsch Indie de staatsinkomsten de elders bestaande
elasticiteit missen en er in dat land meer dan elders de mogelijkheid bestaat dat men op eens, ten gevolge van opstand , oorlog of rustverstoring , aan zetr groote geldsommen behoefte heeft om aan onvoorziene omstandigheden het hoofd te bieden. Echter geeft het blad toe dat de geldgierige politiek van den vader van Frederik den Grooten en van den Engelschen Koning Hendrik VII in Indie niet passen zou. Het komt dus alles neder op de vraag,welke som voldoende te achten is voor de behoeften en derhalve als administratief kapitaal zal moeten beschikbaar zijn, en de Times is met den schrijver van het bedoelde artikel van oordeel dat de door het Indische bestuur vastgestelde som van 14 millioen als zoodanig hoog genoeg is, althans dat men aan die genoegzaamheid niet twijfelen mag sedert die door het Indische bestuur, op zijne verantwoordelijkheid , is uitgesproken. » Wij hopen, zegt het blad ten slotte, dat de bedoelde maatregel niet ondoordacht genomen is; met dit voorbehoud verheugen wij er ons in dat men dien goeden stap gedaan heeft, vooral omdat ons daaruit blijkt dat de gouverneur-generaal zijne krachtige hand aan de Indische finantien geslagen heeft. Het bankiersbedrijf is eene groote kunst, maar de staatsmans wijsheid moet niet minder hoog gesteld worden en behoort daarentegen het bankiersbedrijf in te sluiten. Het geldelijk beheer is een der grondslagen van ons rijk in Indie. De ontheffing der bevolking van zware lasten, het verhoeden dat er geene overtollige en onbehoorlijke uitgaven ten laste van de schatkist komen, zijn, met de zorg voor het behoud van de uitstekende inrigting van ons administratief en militair stelsel, onderwerpen, ten volle het genie van de grootste staatslieden waardig. De gouverneur-generaal kan over eene administrative organisatie beschikken gelijk Akbar die nooit gekend heeft. Doch er bestaat eene groote natuurlijke traagheid in de Indische zaken. De vooruitgang van Indie is zeer langzaam en wordt gevaarlijk wanneer men het land brengen wil op een ander spoor dan dat van deszelfs oude overleveringen. Daarenboven zijn de inboorlingen, hoe bijgeloovig zij in godsdienstige aangelegenheden mogen zijn, bij uitstek praktisch in de zaken van het dagelyksche leven. Hot mag veel moeite kosten hun te beduiden dat eene volkstelling niet de voorbo<le is van belastingverhooging, maar zonder moeite zal men hen doen inzien dat een bestuurder, welke de belastingen vermindert en ijverig waakt tegen geldverspilling, de ware vriend is des volks " F lt A N K R IJ K. In den officieusen Franqais van gisteren wordt gezegd : » Wij nemen met opzet de grootste behoedzaamheid in acht ten aanzien der stappen, welke de voornaamste leden der parlementaire meerderheid op het oogenblik bij den graaf van Chambord doen. Wij zijn van oordeel dat in dergelijke omstandigheden to luidruchtige teekenen van ongeduld en onbescheidenheid der dagbladen veel kwaads kunnen doen. Zonder thans te willen beweren dat alles in orde is, — want bij zulke zaken moei alles zeer duidelijk geregeld worden, — zijn wij echter in staat de berigten tegen te spreken welke den graaf van Chambord voorstellen als ongezind tot eenigen stap tot verzoening De staatslieden welke den graaf van Chambord bezocht hebben zijn met een geheel anderen indruk van hem weggegaan." In hetzelfde blad wordt nog gezegd dat er, in tegenspraak van een door sommige dagbladen verbreid gerucht, niet de minste quaestie was van eene bijeenroeping der Nationale Vergadering. — Het op de kusten van Algerie gestationeerde Fransche eskader heeft den last ontvangen zich naar Alicante te begeven, ten einde, in geval die stad mogt worden gebombardeerd, de aldaar gevestigde Franschen en hunne bezittingen te beschermen. — Le Bien Public , bekend als het orgaan van den heer Thiers, beschouwt den staat van zaken in Frankrijk , ten gevolge van do intrigues der royalisten , als zoo ernstig , dat het noodzakelijk is de Nationale Vergadering bijeen te roepen. » Men heeft de Nationale Vergadering verdaagd — zegt dat blad — dewijl de meerderheid rust behoefde ; maar in plaats van rust te nemen houdt zij zich bezig met intrigues, en dezelfde lieden welke aan eenige departementale raden en zelfs aan hunne ambtgenooten in de permanente commissie verwijten dat zij over politiek spreken, beweren dat zij ongestraft politieke zamenspanningen mogen smeden. Zoo lang deze ontwerpen der royalisten niet aan de volle Nationale Vergadering voorgelegd zijn , kan men ze slechts als complotten beschouwen welke tegen de tegenwoordige regering gerigt zijn , met verguizing van het bekende verdrag van Bordeaux, waarvan de coalitie zoo grooten ophef heeft gemaakt. De bladen , welke daaraan medepligtig zijn , hebben de naïveteit van ons mede te deelen dat de onderscheideu monarchaal-gezinde fractien de behoefte gevoelen zich met elkander te verstaan , en daarom weldra bijeen zullen komen om over het lot van Frankrijk te beslissen. Waartoe deze afzonderlijke vergaderingen ? Indien men de gesteldheid van zaken voor zoo ernstig houdt dat eene oplossing gezocht moet worden , dan behoort de Nationale Vergadering daarvoor te zorgen, en niet eene vergadering van ongeduldige eerzuchtigen , die de eerste rollen in de door hen voorbereide comedie voor zich zelve bestemd hebben. Wij hebben
reeds gezegd dat wij omtrent den eindelijken uitslag niet bevreesd zijn; maar niet een ieder deelt in onze gerustheid, en sedert zes weken neemt de beduchtheid van dag tot dag toe. Het is tijd daaraan een eind te maken; het is tijd dat de vertegenwoordiging der nationale souvereinitoit. hare plaats weder inneme, en dat de zamenzwering plaats make voor de constitutie. Wij rekenen er op dat in de eerstvolgende bijeenkomst der permanente commissie deze overwegingen meer dan éénen weisprekenden verdediger zullen vinden , en niet alleen onder de republikeinen en Bonapartisten, waar ook onder de eerlijke en naauwpezette Orleanisten. Wij hopen dat het ministerie eindelijk voor de woelingen, welke in zijne onmiddellijke nabijheid plaats hebben, de oogen zal openen en niet den schijn hebben wil van complotten te begunstigen , door aan de zamenzweerders den tijd te geven om ze tot rijpheid te brengen en het land tot nog langer durende onzekerheid en bezorgdheid te veroordeelen. Het zal geene zes weken meer duren . of de maarschalk Mac-Mahon zelf zal de eerste zijn die het noodig vindt de Nationale Vergadering met den meesten spoed bijeen te roepen." SPANJE. Uit Madrid wordt onder dagteekening van 20 dezer berigt: » De Cortes hebben gisteren hare werkzaamheden gestaakt. De heer Castelar ondervindt de goedkeuring van alle gematigde partijen wegens de krachtige politiek, door welke hij de orde wil handhaven. » De Carlisten in het Noorden verkeeren in een benarden toestand; er heerscht onder hen eene groote neerslagtigheid, en velen blijven aan den opstand getrouw omdat zij geene keuze hebben. In de Baskische provinciën heerscht aan alles gebrek. De generaal Loma is te Tolosa van allen voorraad rijkelijk voorzien; er bestaat voor hem geen gevaar en de krijgstucht van het Noorderleger is uitmuntend. n De Britsche admiraal heeft het geheele eskader voor Alicante vereenigd; in eene bijeenkomst met de bevelhebbers der insurgentenschepen , welke Alicante dreigden met een bombardement, heeft hij aangedrongen op uitstel van het volvoeren dier bedreiging voor viermaal 24 uren , opdat hij de instructien zijner regering zou kunnen vragen. Het bombardement zou zeer noodlottig zijn voor de belangen van vele vreemdelingen, en de vreemde consuls verlangen dat die daad van vernieling jegens eene niet versterkte en uitsluitend handeldrijvende stad belet zal worden. Te Alicante zijn troepen genoeg om eene landing te beletten , en over de houding der insurgenten , welke alleen om aan den handel en de grondbezitters schade toe te brengen de stad bedreigen , heerscht eene algemeene verontwaardiging. o De insurgenten hebben gisteren aan de landzijde eenen uitval uit Carthagena gedaan, doch zijn onder de bedekking van het geschut der stad teruggedreven. ■) In de Gaceta worden onder anderen afgekondigd een besluit waarbij elk Spanjaard van meer dan 18 jaren verpligt wordt zich van eenen verlofpas te voorzien wanneer hij zijne woonplaats verlaat; een besluit waarbij aan de dagbladen verboden wordt op te wekken tot den opstand , de handelingen der rebellen te verdedigen, andere dan door de regering verstrekte berigten betreffende den opstand en de troepenbewegingen mede te deelen , op straffe van boete en opheffing; een besluit waarbij alle vergunningen tot het dragen van wapenen worden ingetrokken enz. n De minister van binnenlandsche zaken heeft de burgerlijke gouverneurs bij eene circulaire tot krachtig handelen aangespoord." TELEGRAPHISCHE BERIGTEN. Londen , 22 September. Te Dover is de conservative candidaat met groote meerderheid tot lid van het Parlement verkozen. Beri.yn , 22 September. De Koning van Italië is heden namiddag hier aangekomen. Hij werd aan het station ontvangen door den Keizer, den Kroonprins , de verdere prinsen , den veldmaarschalk Wrangel, den graaf von Moltke en andere hooge militairen. De Koning snelde uit het spoorwegrijtuig den Keizer tegemoet, die hem op de hartelijkste wijze begroette. Na vervolgens de prinsen begroet te hebben begaf de Koning zich langs het front der eerewacht naar het koninklijke wachtsalon , van waar hij met den Keizer naar het paleis reed. Bf.rlyn , 23 September. Toen de Keizer gisteren avond met den Koning van Italië in den schouwburg verscheen stond het geheele publiek onder toejuichingen en handgeklap op, hetgeen hier eene zeer buitengewone betooning is. De Koning stond op en boog om zijnen dank te betuigen naar alle zijden. Berlyn , 23 September. De Koning van Italië heeft heden morgen met zijn gevolg en de hem toegevoegde Pruissische officieren eenen wandelrid door de stad gedaan en eenige merkwaardigheden, onder anderen het (iedenkteeken der Overwinningen , in oogenschouw genomen Ten half twee zal Lij aan de Kroonprinses een bezoek brengen. Ten half zes ia er gala-diner in het koninklijke slot. Perpignan , 23 September. Volgens een berigt uit Barcelona van 21 dezer worden de Carlisten nabij Berga bijeen getrokken om eenen aanslag op de stad te beproeven vóór de aankomst der verwachte proviand-colonne , welke door den waarnemenden kapitein-generaal uit Manresa daarheen wordt aangevoerd. Misschien ligt het in de bedoeling der Carlisten de proviand-colonne en hare escorte aan te vallen. New York , 22 September. De effectenbeurs is tot nader order gesloten. Er heerscht nog groote verslagenheid. Ook de goudmarkt is gesloten. Alle vroegere transactiën worden geregeld op den grondslag van den koers van 112. De particuliere banken hebben hare zaken aanmerkelijk verminderd en handelen slechts met willekeurigen koers. Het gouvernement koopt bonds in goud tegen een agio van 11.40. Er is reeds voor een millioen gekocht. New York, 22 September. Al de banken hebben onderling hare rekeningen geregeld. De Trust-Company te Pittsburg heeft hare betalingen gestaakt. Door het gouvernement is reeds 2'/ a millioen aan bonds gekocht. De algemeene stemming wordt beter. New York , 22 September (des avonds). Het vertrouwen is aanmerkelijk toegenomen door de handelingen van het gouvernement, ten gevolge waarvan de aanvragen om inwisseling van papier bij de banken verminderd is. De regering heeft reeds voor 3'/ : millioen dollars aan bonds gekocht. Dezen nacht zullen bij de bijbank te New York 20 millioen dollars aankomen. De kamer van koophandel heeft zich tot Woensdag verdaagd.
New York , 23 September. Men houdt het er voor dat de paniek haar einde bereikt heeft. De regering zal bonds blijven koopen zoo lang zij aangeboden worden. Naar men gelooft zal de beurs morgen weder geopend worden. Volgens berigt uit Havana heeft de kapitein-generaal van Cuba zijn ontslag genomen.
---

