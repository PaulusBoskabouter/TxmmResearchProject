AMSTERDAM, 5 Februarij. De konstitutioneele Monarchie van mr. Thorbeeke.
III.
Ofschoon de konstitutioneele monarchie, op haar zelve beschouwd, niets heeft, wal in strijd is met eene gezonde zedeleer, zoo kan' zij echter van het revolutionaire standpunt worden opgevat, en in dien zin ware zij weinig minder verwerpenswaardig dan de demokratische republiek. In dit. geval is het waar wat, volgens de getuigenis van mr. Thorbecke, thans sommigen beweren: »dat de konstitutioneele monarchie eene kunstige beperking is, die voor den drang der republikeinsche vorderingen weldra wijken moet." (Narede XV.) ¦ ... Inderdaad in het beruchte tijdperk der groote revolutie, op het einde der achttiende eeuw, waren er sommigen, volbloed revolutionnairen gelijk de besten, voorstanders van wat wij thans noemen: den konstitutioneelen regeringsvorm. Wezenlijk gezag erkenden zij evenmin als de roode republikeinen De volkswil was de laatste oorsprong van alle magt; bijgevolg ging alle magt van het volk uit; zijn wil was de opperste wet. Maar zij zagen genoegzaam in, dat het volk voor de onmiddellijke uitvoering dier magt nog niet rijp was. Daarom moest tijdelijk eene, naar den schijn van het volk onafhankelijke magt, die der Kroon, worden geëerbiedigd, om het uitspattende volk in bedwang te houden. Ondertusschen moesten aan het volk gewigtige regten worden toegekend, om de magt der Kroon te beperken. Men ziet liet; in deze theorie stonden de kansen van het volk en der Kroon niet gelijk. Deze laatste had uit haren aard een afnemend en voorbijgaand karakter. Alles moest er op worden aangelegd, om het volk voor te bereiden tot de onmiddel yke en uitsluitende uitoefening der volstrekte en algeheele soevereiniteit. Ontstond er een konflikt tusschen den monarch en de volksvertegenwoordiging; deze laatste moest bovendrijven. Monaichie bestond slechts in naam. De koning, of hoe hij genoemd wordt, was de eerste dienaar des volks De naam van revolutiona.r-konstitutioneele politiek past het best op deze theorie.
Behoort zij tot het verledene? Zijn er thans niet nog velen die haar huldicen*> die haar misschien aankleven tonder zich zelven dit bewust te zijn ? Zii die de konstitutioneele monarchie beschouwen als eene kunstige beperking welke voor den drang der republikeinsche vorderingen weldra wijken moet, handelen, zonder twijfel, onder den invloed van deze theorie. Immers, gelijk mr. Thorbecke zulks te regt opmerkt: »hun eerst en eenig beginsel is, dat de volkswil onbepaald regeere." Wat nog erger is: deze revolutionaire theorie wordt in sommige konstitutiën openlijk beleden. Het eerste artikel van het ontwerp-Grondwet, den 27" Maart 1870 door Napoleon 111 voorgesteld en later aangenomen, luidt: »La constitution reconnait, conflrme et garanüt les grands principes, proclamés en 1789, et gui sont la base dv droit public dcs Francais." Maar het derde van die beginselen van '89 erkent, zonder omwegen, de revolutionaire volkssoevereiniteit. »Le principe de toute souverainete redde essentiellement dans la nation; nul corps, nul individu, ne peul exercer d'autorité gui rien emane expressement." lets dergelijks, ofschoon niet zoo kras uitgedrukt, heeft ook de belgische konstitutie.
Geheel verschillend van de revoluj tionair-konslitulioneele is de konseri vatieve waardeering der konstitutioi neele monarchie. De waarlijk konservatieve politiek heeft voor hoofdbeginsel : de eerbiediging van het wettig gevestigd gezag, even als de revolutie den onbeperkten volkswil tot hoofdbeginselheeft. Maar het isde Grondwet, die het wettig gezag heeft gevestigd. Bijgevolg koestert de konservatief den grootsten eerbied voor de Grondwet. Niet weinig echter zullen in de meeste gevallen zijne uitlegging' en duiding der Grondwet verschillen van die derliberalen. De maatstaf, welken deze ter hand nemen in de bepaling van den zin der Grondwet, isde revolutionaire theorie der volkssoevereiniteit. Duidelijke sporen kunnen wij daarvan reeds in Nederland ontdekken.
Ofschoon men spreekt van de twee onderscheidene maglen: die der Kroon en der Kamers, treedt echter hoe langer zoo meer deze laatste op den voorgrond, en wordt het land met den dag meer ontwend aan zelfstandige handelingen der Kroon. Het is ligt te zien, dat deze magt der Kroon slechtsveen tijdelijk bestaan heeft, en bestemd is, om in een niet ver verwijderd verschiet voor den onbeperkten volkswil te wijken.
De ware konservatief vat de Grondwet op in hare historische beteekenis. Wat de Grondwetgever heeft willen verordenen en instellen, zooals blijkt zoowel uit de letter der Grondwet, als uit de omstandigheden, waaronder zij werd opgesteld: dat en niets anders is haar zin en beteekenis. Daarom hebben, volgens de konservatieve politiek, de Kamers slechts zooveel magt, als haar door de Grondwet wordt toegekend. Verders schrijft zij aan alle magten de zelfbeperking voor. Het »binnen de grenzen" van wijlen minister Borret, werd den grooten man kwalijk genomen. "Wij gelooven, dat nooit in onze Kamer een meer konstitutioneel woord gesproken is dan dit. Het is gedaan met den konstitutioneelen regeringsvorm , wanneer èn Kroon èn Kamer zich niet beperken binnen de lijn, getrokken door den historischen zin der Grondwet. In Pruissen bestaat de konstitutioneele monarchie slechts in naam, dewijl de Kroon zich niet beperkt, maar regeert alsof alle andere magt aan de hare onderworpen moet zijn. Ook in Nederland zal de konstitutioneele monarchie uithebben, wanneer eenmaal ons liberalisme tot zijne uiterste ontwikkeling zal zijn gekomen, dewijl het ten onzent de Tweede Kamer alvermogend heeft gemaakt.
Alleen door zelfbeperking kan eene konstitutioneele monarchie in stand worden gehouden. Immers, naar den eisch der Grondwet zijn èn de magt der Kroon èn de magt der volksvertegenwoordiging zelfstandig. Wil de eene, door de uitbreiding harer attributen, de andere uitsluiten, d. i. aan zich onderwerpen, dan vervallen wij in den éénen absoluten wil, die den konstitutioneelen regeringsvorm poogt uit te sluiten.
In een volgend artikel willen wij dit allergewigiigst punt toelichten uit de leer van Thorbecke zelven. Zij bevat in zich allergewigtigste gevolgtrekkingen, zoowel voor de rigtige opvatting van ons hedendaagsch staatsregt als voor de instandhouding onzer Grondwet.
Ongelukkig genoeg is ons klein land de prooi van partijschappen en verdeeldheid. Één band is er echter, die verreweg de groote meerderheid der bevolking verbindt: het is de liefde voor de Grondwet. Zeer onaanzienlijk is het getal van hen, die niet tevreden zijn met den staat van zaken, door de Grondwet van '48 geschapen.
Maar is die Grondwet het gemeenschappelijk terrein, waarop wij elkander ontmoeten, dan ook is het noodig, dat wij ons niet verdeelen in de opvatting van de Grondwet.
In de Grondwet ligt onze kracht; met vast te houden aan haren geest en hare historische beteekenis, kunnen wij ons vrijwaren tegen de met den dag sterkerder aandringende revolutie.
Doch de Grondwet kan ons dan slechts behoeden, wanneer zij in konservatieven zin wordt geduid. Deze konservatieve zin is de zelfbeperking.
---

BUITENLAND Algemeen Overzigt.
De pruissische Kamer van Afgevaardigden heeft gisteren, gelijk met genoegzame zekerheid te verwachten was, de voorgestelde Grondwet-wrjzigrng met 245 tegen 110 stemmen in derde lezing aangenomen. Thans zal het ontwerp naar het Heerenhuis verzonden worden, waar het alligt opnieuw in handen eener kommissiezal worden gesteld. Heeft 't ten slotte definitief kracht van wet verkregen, eerst dan zal de Kamer van Afgevaardigden de vier konfessioneele wetsontwerpen, welke volgens hare eigen getuigenis met de tegenwoordige Grondwet in strijd zijn, in behandeling kunnen nemen. Inmiddels zet de Kommissie der Een-en-twintig haar voorloopig onderzoek vlijtig voort. Zaturdag heeft zij de beraadslaging over het eerste ontwerp — betreffende de opleiding en aanstelling van geestelijken — ten einde gebragt. In de paragrafen 20, 21, 25 en 26 zijn door haar verschillende meer of minder belangrijke wijzigingen gebragt, van welke sommige tot verscherping, andere tot verduidelijking zullen dienen.
De protesten tegen de voorgenomen kerkvervolging weerklinken intusschen luider en luider. Hierachter zal men het eerste gedeelte van het jongste memorandum van het pruissische episkopaat geanalyseerd vinden. Volgens de Germania is intusschen het eerste plan, om namelijk bij den Keizer zelven een protest in te dienen, geenszins opgegeven; integendeel; dat protest is reeds ir. cirkulatie gebragt om door al de pruissische prelaten geteekend te worden, en zal dus eerstdaags naar den Keizer worden opgezonden.
De solothurnsche diocezaan-konferentie der afgevaardigden uit de Staatsraden van zeven kantons, die in de vorige week zoo wederregtelijk tot de afzetting van Mgr. Lachat besloot, heeft thans eene proklarnatie uitgevaardigd, waarin zij al hare vermeende grieven tegen den bisschop opsomt.
Volgens de Agence Havas heeft intusschen de pausselijke nuntius,Mgr. Agnozzi, den Bondsraad een pauselij ken zendbrief, in dato 16 Jan., overhandigd, houdende kennisgeving, dat, uit aanmerking van den toestand der aangelegenheden in het kanton Genève, het kerkelijk bestuur en de jurisdiktie in dat kanton worden opgedragen aan Mgr. Mermillod, alsapostolie.-ch vikaris, met de regten van een landsbisschop.
De fransche bladen wijden nog steeds nalezingen aan het bekende driedaagsche debat over de Lyonsche levei ingskontrakten, en releveeren vooral de omstandigheid, dat slechts 42 stemmen der uiterste regterzijde tegen de motie stemden, waarbij het radikalisme of de roode revolutie veroordeeld werd. Overigens stemde de gansche Vergadering als één man vóór die veroordeelende motie; zelfs de voorzitter Grévy, die nog slechts viermaal had gestemd zoolang hij zijne funktie bekleedt, meende ditmaal zich niet van de stemming te mogen onthouden. Ook de ministers stemden mede; doch neen, niet a11en1.... Jules Srmon of n°. 606 der Internationale onthield zich. Waarom? Durfde hij zijne Broeders niet veroordeelen? Men begrijpt, dat de antipathie, welke de regterzijde reeds zoo lang tegen dien minister koestert, er niet weinig door gesterkt wordt. Te meer daar ook de cirkulaire, die hij thans weder aan de bisschoppen gerigt heeft .veelvuldige afkeuring ontmoet. De minister vraagt namelijk de meening der prelaten omtrent een eventueel ontwerp, dat zou stnekken om het aantal onafzetbare kerkelijke titularissen te vermeerderen. Daai bij zou echter de Regering gencagtigd moeten worden, om, op aanvrage der bisschoppen, den persoonlijken titel van «pastoor der derde klasse" te verleenen aan kapellaans of assistenten boven de 50 jaar, mits deze 10 achtereenvolgende jaren aan het hoofd eener parochie hebben gestaan. Het traktement dezer derde-klas-geestelijken zou 1000 frs. bedragen en zou regelmatig verhoogd kunnen worden, wanneer de betrokkenen den 60- of7o-jarigen leeftijd bereikt zullen hebber.
De bisschoppen van hunne zijde gaan inmiddels voort met petitioneeren ten gunste der geestelijke orden en generalaten te Rome. Niet alle bisschoppen echter rigten zich regtstreeks tot den Prezident: velen bepalen zich tot een adres van adhaesie aan het primitieve schrijven des bisschops van Versailles, die, gelijk men weet, het eerst van allen de interventie van Thiers heeft ingeroepen. Dit is echter hetzelfde, als rigtten zij zich tot den Prezident zelven; en spoedig zal men kunnen zeggen;, dat het gansche episkopaat van Frankrijk geprotesteerd heeft tegen het schandelijk onregt, dat te Rome gepleegd gaat worden, en waarbij niet alleen de Katholieken van Frankrijk of Italië, maar die der gansche wereld betrokken zijn. Daarom hebben ook de iersche bisschoppen — althans volgens een voorloopig berigt — reeds hun protest doen hooren. Spoedig verwacht men, dat 'ook van elders dergelijke stemmen zullen opgaan. Op Frankrijk rust echter vóór alle andere goevernementen de pligt tot interventie ; doch wat zal Thiers doen ? Thiers, die nog altijd den heer Fournier tegen de Corcelles schijnt in bescherming te nemen. De Courrier de France althans verneemt, dat opnieuw oneenigheden tusschen beide fransche gezanten te Rome zijn uitgebroken.
Uit Spanje ontvingen de fransche legitimistische bladen opnieuw de gunstigste berigten met betrekking tot de Karlisten. De karlistische generaals 0110 en Lasarraga, die respektievelijk in Navarra en Guipuzcoa kommandeerden, hebben zich laatstleden Vrijdag te Lecumberry vereenigd,en uitmuntende stellingen ingenomen, van waar z'rj zich voorstelden de troepen van Moriones aan te vallen. De noorder-spoorweg en die van Saragossa naar Pampeluna zijn door de Karlisten opgebroken of onbruikbaar gemaakt, waardoor aan Moriones de terugtogt is afgesneden, en tevens zijn eventueele versterking wordt onmogelijk gemaakt, j
---

Memorandum van het Pruissiesch Episkopaat.
Het memorandum of gedenkschrift, dat de gezamenlijke aartsbisschoppen van Pruissen, mede namens hunne onderhoorige bisschoppen, onder dagteekening van 30 Januarij 11, tot het pruissiesch ministerie gerigt hebben, is een allermerkwaardigst schrijven, waarvan wij gaarne den kernachtigen en helder logischen tekst woordelijk zouden wedergeven, ware het niet, dat zijne lengte ons deed besluiten, om althans het eerste gedeelte, zooveel de gespierde en doorwrochte stijl dit toelaat, te bekorten.
Hunne Doorluchtige Hoogwaardigheden betreuren het, dat de thans bij den Landdag in behandeling zijnde konfessioneele wetsontwerpen, welke bestemd zijn om de verhoudingen tusschen Kerk en Staat zonder wederzrjdsch overleg, derhalve op onregtmatige wijze, te veranderen, zrjn ingediend, zonder dat den pruissischen bisschoppen gelegenheid geboden is, om over zulke zwaarwigtige, de katholieke Kerk regtstreeks betreffende maatregelen hun gevoelen uit te spreken, en voor de handhaving der katholieke grondstellingen op te treden. Ware dit geschied, dan hadden zij welligt enkele bepalingen dier ontwerpen zonder tekortschieting aan hun pligt kunnen aannemen; voor eenige andere bepalingen ware welligt eene verstandhouding met den Apostolischen Stoel mogelijk geweest. Thans echter blijft den Kerkvoogden niets anders over, dan vormelijk en plegtrg te protesteeren tegen alle wetsbepalingen, die de natuurlijke en wettig verkregen regten der Kerk en de gewetens- en godsdienstvrijheid der Katholieken kwetsen of schenden.
Na drt algemeen protest, treden H.H. D. D. H. H. in een verdere beschouwing der voomaan.ste afzonderlijke punten, zich een latere uitvoeriger uiteenzetting voorbehoudende, daar de weinige beschikbare tijd het voldotnde behandelen van alle punten niet heeft toegelaten. Zij konstateeren dan, dat de katholieke Kerk— krachtens hare geloofsleer; krachtens de natuurlijke regten, den aard der dingen en de wetten der gezonde rede; krachtens het historiesch regt der Kerk in Duitschland; krachtens de tusschen de» Apostolischen Stoel en de Pruissische Kroon getroffen overeenkomsten, en eindelijk krachtens de (nog niet gewijzigde) pruissische Grondwet — het onvervreemdbaar regt bezit, om in de volle integriteit harer geloofs- en zedeleer, harer wetten en discipline, te bestaan, en hare aangelegenheden door hare eigene regtmatige organen te regelen en te besturen. Het allereerste en wezenlijkste regt van elk katholiek bisdom en van eiken Katholiek in het bijzonder, is de volkomen vrijheid medelid te zijn van de ééne roomsch-katholieke Kerk, en daarom met den Paus in eenheid des geloofs in ongestoorde levensverbinding te zijn en te blijven. Het tweede niet minder wezenlijke regt van elk bisdom en van eiken Katholiek is het regt, om in kerkelijke zaken door niemand anders dan door de regtmatige kerkelijke overheid bestuurd en geleid te worden.
Hieruit vloeit voor den bisschop een drievoudige, hem door God zelven opgelegde pligt voort, tot welks vrije vervulling hem het eveneens door God verleende regt niet mag ontnomen worden: Ttn eerste de pligt en het regt, om de geloofs- en zedeleer der katholieke Kerk te verkondigen, te bewaren en hare genademiddelen toe te dienen. Ten tweede de pligt en het regt, om de priesters en bedienaren der Kerk te kiezen, op te leiden en aan te stellen. Ten derde de phgt en het regt, om de onderhoorige geestelijken te vermanen en hen zoo noodig van de gemeenschap der Kerk uit te sluiten, of hen van hun ambt te ontzetten. Deze drie pligtën zijn onafscheidelijk met elkaar verbonden; zoodatgeen derzelven zonder de anderen kan bestaan.
HH. DD. Hoogw. geven hieraan eene nadere toelichting en konstateeren, dat de ingediende wetsontwerpen met deze pligten en regten in strijd zijn. Om dit aan te toonen, treden zij in eene beschouwing der afzonderlijke wetsontwerpen. — Wat het wetsontwerp tot opleiding en aanstelling der geestelijken betreft, dit schijnt den bisschoppen weli» waar het benoemingsregt te laten, maar geeft den Staat liet regt van veto; — iets, wat met de grondwettig gewaarborgde zelfstandigheid in strijd is. Trouwens, al werd aan sommige Regeringen door de Kerk de vrijheid toegestaan, om uit burgerlijke of politieke gronden tegen de aanstelling eens geestelijken bezwaar te maken, dan kan toch de Staat nimmer eigenmagtig aan zichzelven zulk regt toekennen, veel minder aan dat gewaande regt nog eene extia-uitbreiding geven, door zich niet alleen de kontróle over pastoorsbenoemingen, maar die ook over de aanstelling van kapellaans en assistenten aan te matigen.
Doch is reeds de inmenging van den Staat met betrekking tot de aanstelling van geestelijken onwettig; zooveel te meer is zij dit, met betrekking tot de opleiding der geestelijken, welke geheel tot het regtstreeksch toezigt der bisschoppen behoort. De opleiding der geestelijken, zeggen HH. DD. HH.,is een regt, dat in achttien honderd jaren nog nooit in eenig land der wereld aan de Kerk bestreden is, dan alleen tijdens de vorige eeuw in Oostenrijk, en in deze eeuw in sommige duitsche Staten; doch nooit in die mate, als thans in Pruissen wordt beojgd. Overal, waar de katholieke Kerk bestaat, wordt ook haar regt tot vrije opleiding harer geestelijken, als iets wat buiten allen twyfel is, erkend: in Engeland en Amerika, zoowel als in Nederland en België. In Italië, Spanje en Frankrijk, waar de revolutie de Kerk verwoest en vervolgd heeft, werd toch, zoodra de vrije uitoefening der katholieke godsdienst weder geoorloofd was, nooit het regt tot-zelfstandig opleiden der geestelijken bestreden. De Kerk heeft echter niet alleen het regt, maar ook den pligt om hare bedienaren op te leiden: het Koncilie van Trente omschrijft naauwkeurig dien pligt. Dat de pruissische bisschoppen aan de katholieke studenten der godgeleerdheid het bezoeken der universiteiten van Bonn en Breslau en der akademie van Munster toestonden, geschiedde dan ook slechts in de veronderstelling, dat bedoelde fakulteiten aan die staatsinrigtingen zich in theologiesch en godsdienstig opzigt aan het gezag der Kerk onderwierpen , terwijl de studenten zelven door hun plaatsing in welingerigte konvikten voor zedebederf of verwaarloozing der godsdienst gewaarborgd bleven. Wanneer echter, gelijk het in-den jongsten tijd te Bonn geschiedde, de meeste professoren der theologische fakulteit van het geloof der katholreke Kerk zijn afgevallen, en zelfs tegen de Kerk in opstand komen; wanneer zulke professoren desniettemin door den Staat in de theologische fakulteit gehandhaafd blijven, en door de overige professoren zelfs gesteund worden — dan is een ondragelijke toestand geboren, waaraan de bisschoppen zich niet zonder •chuldige pligtverzaking kunnen onderverpen.
Het nieuwe wetsontwerp nu ontzegt der Kerk het regt niet, om theologiesch •nderwijs te geven, maar maakt dat regt door beperkende bepalingen ten eenemale illusoir. Elke theoloog zal voortaan gedurende drie jaren een duitsche uni- Tersiteit moeten bezoeken, en de bisschop mag geen enkelen tot priester wijden, die niet aan die voorwaarde voldaan heeft. Slechts aan reeds bestaande en door den Staat erkende seminariën zullen jongelingen uit hetielfde diocees, waartoe het seminarie behoort, mogen studeeren — een hatelijke uitzondering, ten nadeele dier seminariën, welke dus nog slechts in den uitersten nood geduld worden. Het verbod, dat de studenten eener universiteit niet telijkert'gd de lessen van een seminarie mogen volgen, is niet anders te begrijpen, dan dat men dekonvikten van Bonn en Munster wil opheffen. Voorts worden de katholieke theologen niet dleen aan het gewone examen van alle studenten onderworpen, maar ook aan een onderzoek in de philologische, historische en philosophische vakken, wat van geen andere fakulteit gevorderd wordt. En dat alles geschiedt onder het voorwendsel, dat het der geestelijkheid aan «nationale opleiding" mangelt, aangezien hare tegenwoordige opleiding antinationaal en onpatriottieschis. HH. DD. HH. protesteeren tegen zulk beweren, en betuigen, dat de geloovige Katholieken van alle standen voor niemand in vaderlandsliefde onderdoen, 't Is dan ook slechts een voorwendsel: het eigenlijke doel is niet een mationale opleiding", maar eene Ttonkatholieke opleiding" aan den theologant te geven, en hem zoo mogelijk van onkerkelijke beginselen te doortrekken. Indien werkelijk beoogd wordt den tegenwoordigen geest van trouw aan Rome — dien men den >ultramontaanschen" geest durft noemen — uit te dooven, dan ware dit een voortdurende poging om de tot den geestelijken stand geroepen jongelingen tot afval van hun roep, van hun geloof te brengen. Wat voorts de bepalingen van het wets-ontwerp met betrekking tot de konvikten, klein-seminariën en staats-gymnaziën betreft, zoo dient opgemerkt, dat de bisschoppen zich in Duitschland bijna geheel tot het stichten van konvikten bepaald hebben; waar zij middelbare scholen oprigtten, vroegen en verwierven zij steeds vooraf de toestemming van den Staat. De leerlingen aan al deze kerkelijke inrigtingen hebben steeds met het beste gevolg de staatsexamens doorstaan, en toch wil men thans al deze inrigtingen langzamerhand doen uitsterven. Ook hier is de eenige grief: dat bedoelde jongelingen innig aan hunne Kerk gehecht zijn. En toch, deze konvikten en inrigtingen van onderwijs zijn voor vele kinderen onzer christelrjke familiën, vooral ten plattelande, het eenige middel om den innigsten wensch hunner harten en hun roeping tot den geestelijken stand gevolg te geven. Voor de Kerk zijn deze inrigtingen een voortreffelijk middel, om een voldoend aantal waardige geestelijken te verkrijgen. Het onderdrukken der konvikten is dus een schennis der regten van de Kerk, de geestelijkheid en de Katholieken in het algemeen.
»En", zeggen HH. DD. HH., »welk een onbillijkheid! Onder het onware en beleedigende voorwendsel: dat door de opleiding in de konvikten geest, karakter en vaderlandsliefde geschaad worden, verbiedt men aan de katholieke Kerk, wat op elk ander gebied niet alleen geoorloofd is, maar zelfs voor nuttig en doelmatig gehouden wordt. De Staat kweekt zijne officieren van de vroegste jeugd af in kadettenscholen op; pensionaten van allerlei aard en voor alle beroep mogen vrij bestaan: der Kerk en den Katholieken alleen wordt verboden, pensionaten voor de kinderen van katholieke familiën en voor toekomstige geestelijken te hebben en te houden." Alsnu treden de doorluchtige adressanten in een beschouwing over de ontwerpen betreffende het strafregt en de disciplinaire magt der Kerk. Doch plaatsgebrek noopt ons, het weergeven van dit gedeelte tot morgen uit te stellen.
---

