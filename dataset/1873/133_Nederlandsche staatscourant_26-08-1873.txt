NEDERLANDEN. 's GRAVENHAGE, den 25sten Augustus 1873.
Bij Zijner Majesteits besluit van 6 Mei 1873, n°. 6, is de heer F. W. A. van Dedem van Driesberg, 1ste luitenant bij den staf der infanterie, werkzaam bij het Departement van Oorlog, erkend als te behooreu tot den Nederlandschen adel, met het regt, zoo voor zich als voor zijne wettige zoo mannelijke als vrouwelijke afstammelingen, tot het voeren van de titels van baron en van barones. Bij Zijner Majesteits besluit van den 23sten Augustus 1873, n°. 16, is aan G. J. Kolff, op zijn daartoe gedaan verzoek, eervol ontslag verleend als notaris te Herwijnen, en is benoemd tot notaris binnen het arrondissement Tiel, ter standplaats do gemeente Herwijnen , mr. G. J. Kolff, advocaat en candidaat-notaris aldaar, een en ander in te gaan den lsten October 1873. Bij Zijner Majesteits besluit van den 23sten Augustus 1873, n°. 17, is aan mr. P. M. Schuurman, op zijn daartoe gedaan verzoek, met ingang van 1 October 1873, eervol ontslag verleend als kantonregter te Steenwijk. Bij Zijner Majesteits besluit van den 23sten Augustus 1873, n°. 18, is benoemd tot plaatsvervangend kantonregter te Schagen C. E. Perk, burgemeester der gemeente Anna Paulowna. Bij Koninklijk besluit van 23 Augustus 1873, n°. 11, is met de waarneming van de betrekking van Rijks-advocaat te Rotterdam belast de heer mr. E. E. van Raalte, advocaat en regter-plaatsvervanger aldaar. MINISTERIE VAN BIN NENLANDSCHE ZAKEN. De Minister van Bipnenlandsche Zaken ; Gelet op art. 3 der wet van 2 November 1871 (Staatsblad n°. llö); Gezien het Koninklijk besluit van 31 December 1871 (Staatsblad n°. 202), tot vaststelling der Nederlandsche Pharmacopoea; Brengt ter algèmeene kennis, dat bij den boekhandelaar G. J. Mingelen (firma van Weelden en Mingelen) , te 's Gravenhage, kosteloos verkrijgbaar gesteld is een verbeterblad van de Nederlandsche uitgaaf dier Pharmacopoea. 'sGravenhage , 19 Augustus 1873. Voor den Minister, De Secretaris-Generaal, Hubrecht. Bij beschikking van 23 Augustus 1873 , n°. 165, 12de afdeeling, is de vergunning voor eene stoombootdienst tot vervoer van goederen, vee en geldswaarde en het slepen van schepen tusschen Maastricht en Amsterdam, vroeger verleend aan Gebroeders Oomes, te Maastricht, overgeschreven ten name van de » Maastricht-Amsterdamsche Schroefstoombootmaatschappij " aldaar. H INI S TE III E VAN MARINE De Minister van Marine brengt ter kennis van belanghebbenden, dat, ten gevolge van het heerschen der cholera te Genua, op de schepen , welke sedert den 19den dezer die haven hebben verlaten en in Nederland aankomen , de quarantaine-maatregelen zullen worden toegepast, 's Gravenhage, den 25sten Augustus 1873. De Minister voornoemd, Brocx.
---

BUITENLANDSCHE BERIGTEN. FRANKRIJK.
In het Mémorial Diplomatique wordt het volgende geschreven: «Wij ontvangen uit eene goede bron een den 20sten Augustus geschreven brief uit Weenen, waarin uitgebreide beschouwingen gewijd worden a an de zamenkomst van Frohsdorf en de daarmede verband houdende vraagstukken. «Wjj geven den inhoud van dit schrijven getrouwelijk in weinig woorden terug met te zeggen dat de graaf van Chambord zich geheel v oldaan toont over het hem door den graaf van Parijs gebragte bezoek. Het hoofd van het Huis van Bourbon geeft zijn volle vertrouwen, te kennen op Frankrijks toekomst, en verklaart dat hij alle verpligtingen welke zijne stelling hem jegens de natie oplegt met getrouwheid verhullen zal. In denzelfden brief wordt nog gezegd dat de graaf van Chambord in verschillende gesprekken zeer ruime en vrijzinnige denkbeelden heeft geuit ten aanzien van de kiesbevoegdheid der Franschen."
— De hertog de Broglie heeft op een door den prefect van het departement Eure aan de leden van den departementalen raad gegeven gastmaal eene redevoering uitgesproken , waarvan de inhoud hoofdzakelijk op het volgende nederkomt. De regering, welke met het vertrouwen der Nationale Vergadering bekleed is , voert geen strijd tegen eenige instelling noch staatsvorm noch politieke partij , maar alleen tegen die voor de maatschappelijke orde zoo gevaarlijke beginselen die gedurende de door onze nationale rampen veroorzaakte verwarring zoo veler gemoederen hebben bevangen en reeds op een ongelukkigen dag onze rampen ten top hebben gevoerd. Deze strijd kan niet spoedig afgeloopen zijn noch door een enkelen slag beslist worden, omdat het kwaad zich onder honderdlei vormen vertoont en men het nu hier, dan daar moet weten af te slaan; de strijd kan dan ook niet worden volgehouden wanneer niet alle weidenkenden, inziende dat aller belang bij den uitslag betrokken is, hunne ondersteuning aan de regering verleenen. De regering streeft er daarom naar alle weldenkenden en conservativen, met ter zijde stelling van de onderlinge verschillen, door een band van eenheid te verbinden; zij zal in den strijd persoonlijke wenschen en persoonlijke aanspraken tot zwijgen trachten te brengen om aller aandacht uitsluitend te bepalen op het welzijn der bedreigde maatschappij. Die eenheid vindt, volgens den minister hare volmaakte uitdrukking in den persoon van den President der Republiek. « De dankbaarheid , voegde hij hierbij, is de groote pligt eener natie. De Nationale Vergadering heeft echter, naar het mij voorkomt, dien pligt jegens den vorigen President overdreven tot op eene grens, welke niet, overschreden kon worden zonder hare eigene regten ten offer te brengen en anlere, nog meer gebiedende, pligten te verzuimen", en hij schilderde de verdiensten van den maarschalk Mac-Mahon in de volgende woorden af: » Een man, aan wien niemand, zij het ook langs den zydelingschen weg der insinuatie, noch persoonlijke berekeningen, noch zelfzuchtige bedoelingen ten laste weet te leggen ; wiens nederigheid niet wordt verblind door den glans der hoogste waardigheid en wien zijne krijgsroem bijna tot last schijnt te zijn geworden sedert onze rampen er den glans van hebben doen tanen; niet besmet door de zucht naar volksgunst en de gehechtheid aan het gezag die de staatslieden vaak tot zulke gevaarlijke inschikkingen verleiden ; ziedaar de door de natuur aangewezen leider der weidenkenden in deze gevaarlijke tijdeo." In de radicale dagbladen en correspondentien ui Parijs wordt aan deze redevoering eene hooge beteekenis gehecht. De groote lof. welke daarin aan den President der Republiek werd toegezwaaid en de omstandigheid dat daarbij met geen enkel woord op de fusie en het herstel der monarchie werd gezinspeeld, maar daarentegen gewag werd gemaakt van tusschen de conservativen bestaande onderlinge geschillen , geven aan de radicale schrijvers aanleiding om te beweren dat da fusie geheel mislukt is en dat de meerderheid der Nationale Vergadering zich alleen aan den maarschalk Mac-Mahon vastklampt omdat deze haar het behoud van het gezag waarborgt. De taal van sommige conservative bladen geeft aan deze beweringen eenigen schijn van grond. De met de regering in betrekking staande Assemblee Nationale onder anderen zegt over de fusie het volgende: «Sedert de bijeenkomst te Frohsdorf geven eeuige dagbladen dag aan dag tijdingen over de daden der prinsen . over de door hen gemeenschappelijk onderzochte plannen en tusschen hen ontstane geschillen. «Al deze tijdingen en berigten zijn volkomen ongegrond. Op het oogenblik is er geen ander feit waar dan dat er volmaakte en volstrekte eenheid bestaat tusschen de vorsten van het Huis van Frankrijk. Verder is er geen plan ontworpen, geene beslissing genomen, geene besprekingen hebben zelfs plaats gehad. Hieruit volgt dat er ook geene geschillen kunnen gerezen zijn." D ü I T S C H L A N D. De Kuryer Posnanshi van Posen deelt het volgende schrijven mede, waarbij den 21sten dezer aan den aartsbisschop Dedochowski kennis gegeven werd van de sluiting van het priesterseminarium te Posen. «Naar aanleiding der door Uwe Aartsbisschoppelijke Genade in uw schrijven van 10 Junij 11. gedane verklaring dat gij het regt van oppertoezigt van den Staat over het hier ter stede gevestigde seminarium, ingevolge de bepalingen der wet van 11 Mei jl. betreffende de opleiding en aanstelling van geestelijken, niet erkent; verder naar aanleiding dat het hoofd van het genoemde seminarium , ingevolge den hem gegeven last, de van staatswege bevolen veranderingon in de inrigting der instelling onmogelijk maakt; naar aanleiding ten slotte van uwe, bij schrijven van 8 dezer te kennen gegevene weigering, om met de autoriteiten over die voorgenomen veranderingen in overleg te treden ; — heeft de minister van eeredienst op grond van § 13 der genoemde wet bevolen dat het bedoelde seminarium vaa den 23sten dezer af zal gesloten zijn tot zoodanig tijdstip waarop Uwe Aartsbisschoppelijke Genade en de bestuurder derzeive inrigting u zonder voorbehoud zult hebben onderworpen aan de wet van 11 Mei jl. en aan de ter uitvoering van die wet genomen maatregelen."
ENGELAND. In de London Gazette wordt het Koninklijk besluit vermeld, waarbij aan den minister Bruce en aan zijne wettige mannelijke afstammelingen de titel wordt verleend van baron Aberdare van DufFryn in Glamorgansliire. Ook de benoeming van den minister Ayrton tot advocategeneral wordt in hetzelfde blad medegedeeld. SPANJE. In de dagbladen worden berigten uit Cartha^ena gevonden van d6n 22sten dezer , welke inhouden dat do opstandelingen zich blijven verzetten, hoewel er ernstige en bloedige gevechten hebben plaats gehad tusschen de voormalige manschappen van het leger en der marine, welke tot hen behooren,en de overigen, ontstaan uit den wensch der eerstbedoelden om, zich over te geven. Gebrek aan genoegzame troepen belette den generaal Marlinez Campos de stad aan de landzijde in te sluiten , zoodat benden opstandelingen van uit Carthagena rooftogten doen in de omstreken, waar zij somwijlen door de troepen worden verrast eu verslagen of gevangen genomen. De admiraal Lobos sluit de stad aan de zeezijde in. Met een eigenlijken aanval zal men echter tot den eersten September wachten. Verder bestond er te Madrid eenige ongerustheid wegens den toestand van Alcoy, waar de insurgenten uit Valencia gezegd werden meester te zijn Te Barcelona was een begin van muiterij onder de artilloristen door de krachtige houding van den kapitein-generaal en de getrouw gebleven manschappen der cavalerie onderdrukt. Aangaande het gebeurde bij Berga met de Carlisten bestaan twee lezingen , de eene, van Carlistische zijde gegeven , houdt in dat de troepen door don Alfonso verslagen waren , alhoewel zij bijna driemaal sterker waren , nadat alvorens de Carlisten Berga vermeesterd hadden. Het andere berigt, van den brigadier Reyes zeiven afkomstig, vermeldt dat hij met de proviand- en munitiecolonne Berga is binnengerukt en, na aflossing van een gedeelte der bezetting , die plaats verlaten heeft om de Carlisten die op zijne nadering het beleg hadden opgebroken, te vervolgen. Door eenen correspondent van de Times worden deze twee lezingen in dezer voege met elkander in verband gebragt: den 16den waren de Carlisten werkelijk na een heftigen tegenstand te hebben ontmoet, Berga binnengedrongen. Denzelfden avond had echter don Alfonso de stad ontruimd om den brigadier Reyes, wiens nadering hem was gemeld, te gemoet te trekken. De troepen van Reyes marcheerden in twee colonnes, waarvan de eerste door de Carlisten aangevallen en verslagen werd, doch waarvan de tweede de aanvallers omtrok en Berga bezette. Ofschoon dus de Carlisten in het gevecht overwinnaars gebleven zijn, is het doel van den brigadier Reyes echter bereikt. Tn Navarra werd Estella nog steeds door de Carlisten belegerd. Verder worden er verschillende kleine voordeelen der Carlisten in Maestrazgo, Teruel en Gerona, waar de bevolking over het algemeen op hunne hand is, vermeld. — In de Cortes is thans magtiging tot vervolging van drie bij den opstand te Castellon betrokken afgevaardigden aangevraagd. Wordt zij verleend dan zullen er vervolgingen plaats hebben tegen dertien leden der Cortes als: vijf medepligtigen aan den opstand te Carthagena, twee aan dien te Salamanca. drie aan dien teAlmansa, Lorca en Cordova, en drie aan dien te Castellon. ITALIË. Onder dagteekening van 20 Augustus schrijft men uit Rome het volgende: >■ Op het Vaticaan verwacht men algemeen dat de Paus op den 8sten September tot de benoeming van cardinalen zal overgaan. De cardinaal Antonelli moet zich echter daartegen verzetten. Hij blijft nog altijd bij de meening, dat bij de eerstvolgende verkiezing van eenen Paus de kaoonieke voorschriften zoo getrouw mogelijk moeten opgevolgd worden, en dat alleen dat gedeelte van het ceremonieel, hetwelk op het wereldlijke karakter der pauselijke waardigheid betrekking heeft, mag worden gewijzigd. In de omgeving van den Paus heerscht veel verdeeldheid van gevoelen. In de Gnzetta d'Italia wordt gemeld dat er reeds een consistorie gehouden is, waarin dertig nieuwe cardinalen benoemd zijn, waaronder tien Italianen, twee of drie Franschen en de overigen uit verschillende landen. Het blad voegt er bij, dat die benoemingen vooreerst niet bekend zullen worden gemaakt, doch eerst zullen publiek worden wanneer er in de vacature van den Pauselijken Stoel zal moeten voorzien worden, als wanneer de nieuwbenoemden terstond met de andere cardinalen tot de verkiezing zouden overgaan. Het blad zegt tevens dat dit alzoo door den Paus is besteld in overleg met en op verzoek van eenige vreemde mogendheden. Men kan echter het geheele verhaal gerust als uit de lucht gegrepen beschouwen." Een twee dagen later in de Fcinfulla opgenomen berigt bevestigt, zoo al niet het laatste gedeelte dezer correspondentie, althans de mededeeling dat er nieuwe cardinalen zullen worden benoemd. In dat blad wordt namelijk gezegd dat van uit het Vaticaan tot deFransche regering liet verzoek is gerigt zoo spoedig mogelijk mede te deeien aan welken praelaat <an Frankrijk zij wenscht dat de cardinaalshoed zal worden gezonden. Het voegt daarbij dat men verwacht dat de aartsbisschop van Paiijs en de bisschoppen van Orleans en van Poitiers zullen worden aanbevolen. TELEGRAPIIISCUE BERIGTEN. Madrid , 24 Augustus. Men verzekert dat de Vereenigde Staten alle beschikbare oorlogsschepen naar de Spaansche kusten hebben gedirigeerd. Officiele berigten bevestigen de nederlaag der Carlisten bij Berga. Figueras , 24 Augustus. Eene colonne van 5000 republikeinsche troepen is in de rigting van Estella in gevecht met 3000 Carlisten. Madrid , 25 Augustus. In eene bijeenkomst van de leden van de meerderheid der Cortes is besloten Castelar te verkiezen tot voorzitter en aan de regering de aangevraagde credieten en ligtingen toe te staan. De autoriteiten te Bilbao hebben vier vrije dagen gesteld aan alle vreemde schepen om binnen dien termijn de rivier te verlaten, ten
einde de troepen om Bilbao de geheele vrijheid te geven ter verdediger, in geval er wederom een aanval op de stad mogt gedaan worden. Belgrado , 23 Augustus. De Vorst Milan heeft bij proclamatie aan de bevolking aangezegd dat hij gedurende eenige weken het land zal verlaten, en dat gedurende zijne afwezigheid de ministerraad ingevolge zijne speciale magtiging de regering zal voeren. Kopenhagen , 23 Augustus. Aan eene Deensch-Engelsche combinatie is concessie verleend voor het aanleggen van eenen telegraaph tusschen St. Thomas en St. Croix, tusschen St. Thomas en Para, op het vaste land van Zuid-Amerika en tusschen St. Thomas en Bermudas, welke laatstbedoelde lijn later tot New-York zal kunnen verlengd worden.
---

