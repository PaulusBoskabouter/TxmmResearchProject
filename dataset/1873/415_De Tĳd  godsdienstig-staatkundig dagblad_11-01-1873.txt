
N° 7773.
AHO_ir]lTEjVI-E_t_T_Pß:us PER DRIE MAANDEN: Amsterdam f 5.00 Buitensteden, franco per post . » O.Oï» Enkele nummers e.io ¦¦HIJS HER __»_TO»T___KT____.i Van één tot zes regels .... ƒ 1.00 Elke regel méér O.IS Voor het Buitenland, per regel . » 0.30 Voor groote letters, vignetten enz. betaalt men naar de plaats, die zij beslaan.
Zaturdag II Januarij.
---

AMSTERDAM, 10 Januarg.

---

De „Herh van UtYectit."

---

11. {Slot.)
Bij onze beschouwingen van gisteren over de alles behalve een katholieken geest ademende vrees voor tijdelijk nadeel of moeite, waardoor zich de oude klerezy als eene van de Kerk losgescheurde sekte kenmerkt, hebben wij gebruik gemaakt van brieven door de hoofden der klerezy nog betrekkelijk onlangs geschreven. Die brieven zijn namelijk door den o «„-katholieken pastoor Renftle te Mering, in Beijeren, in eene brochure bijeenverzameld en tegelijk met het verhaal der reis van den heer Loos, onder den titel van Apostolische Reis, eerst in het duitsch uitgegeven en daarna, door een onbekende, in het hollandsch vertaald. Ongetwijfeld zal deze vertaling niet zijn verschenen, voor dat een bevoegd lid der klerezy haar gezien en als goed en getrouw zal hebben gewaarmerkt.
Aan de echtheid der door ons gebruikte stukken valt dus in dien zin niet te twijfelen, dat Renftle aan zijne mannen iets zal hebben laten zeggen, wat zij zelven niet voor de wereld gezegd wilden hebben. Veeleer mag men aannemen, dat hij, indien er mogten hebben bestaan, 'de meest kompromitteerende zinsneden uit de stukken zal hebben geschrapt. Zooveel kon hij echter niet schrappen, of de waarheid moest voor en na met een enkel straaltje door het kleed van schijnreden en zalvende vormen heenschijnen, waarmee de «aartsbisschop" zijn doen en laten zocht te omhullen.
Zoo wordt het verklaarbaar, dat door deze brieven nog veel meer aan het licht kwam, dan waarop wij reeds gewezen hebben.
Vooreerst moet het opvallend zijn voor ieder, die de brochure in handen neemt, dat er aanhoudend, zoowel door de betrokkene personen zelven, als door hen, met wie zij zich verbinden, gesproken wordt van nederlandsche oud-Katholieken.
Wat beduidt die naamsverandering ? Het is toch van algemeene bekendheid, dat zij, wien het hier geldt, zich vroeger gewoonlijk niet aldus noemden. De naam, dien zij zich zelven toevoegden, luidde immer Katholieken der oude klerezy. De volkstaal had nog een ander woord en sprak van Jansenisten. Doch de klerezy beschouwde dit woord steeds als een scheldwoord, en beweerde zelfs, dat de Pausen het gebruik daarvan verboden hadden. Dit is nu wel niet onvoorwaardelijk toe te geven — het dekreet van Paus Innocentius XII bevatte als kondities voor dat verbod vele vereischten, die bij onze .Utrechtenaren" nooit aanwezig waren, en bovendien werd het dekreet van 1694 door een later van 1696 vrij wat gewijzigd — maar het feit, dat de klerezy zich tot voor betrekkelijk korten lijd nog op dat dekreet beriep, toont overtuigend, dat zij er aan hechtte haar naam van oude klerezy te behouden.
En nu, in 1872, breekt zij met die lange overlevering en noemt zich oud-katholiek. Daar moet een reden voor zijn. De naamsverandering wettigt tot het vermoeden van verandering in leer en beginselen. Inderdaad die reden bestaat; de leer der klerezy is veranderd. In zijn brief toch van April '71 schreef de pastoor der klerezy, de heer C. H. van Vlooten aan Renftle: »Wi] gevoelen, dat wij met u op denzellden bodem staan." Welke nu deze .bodem" is, blijkt uit Renftle's antwoord, waarin hij zegt: «o/1 de pogingen lot hervorming. ... niet eens zich naar vroeger dan tot Trente rigten zal (zullen) weet ik niet."
Deze woorden zeggen genoeg voor hen, die steeds beweerden aanhangers te zijn van wat het drie-eeuwenoude Koncilie had geleerd en bevolen. Wel is waar, wordt tegenover de verklaring van Renftle de eisch der «Utrechtenaren" gesteld, om de dekreten van Trente aan te nemen; doch dat die eisch niet ernstig gemeend was, en slechts voor de leus en den schijn werd gedaan, om zich namelijk in de oogen der Katholieken niet al te zeer te bezwaren, dit bleek, behalve op het keulsche Kongres, waar tegen de meest geavanceerde stellingen door de nederlandsche «gedelegeerden" met geen enkel woord werd geprotesteerd, ook nog uit den brief des »aartsbisschops" aan v. Vlooten, dd. 19 Aug. '71. Daar toch heet het:
»Het mag misschien eenigzins vreemd schijnen, dat ik eene confessio Adei (eene geloofsbelijdenis volgens Trente) van hen (de .«„-Katholieken) vorder, alsof ik eenigszins aan hunne katholiciteit twijfelde. Maar dit is het geval niet. Het is zuiver en alleen een maatregel van goede orde."
Een maatregel van goede orde, in den zin als hier, is men in rond hollandsch gewoon te noemen: een maatregel voor de leus en voor den schijn. Dit wordt nog te duidelijker, als men weet, dat in April '72 de heer y. Vlooten aan Renftle, van wien hij het jaar te voren had gehoord, dat men misschien .naar vroeger dan tot Trente" kon gaan, desniettegenstaande deze woorden schrijft: »Wij zijn alzoo met de oud- Katholieken van Duitschland feitelijk vereenigd en maken te zamen ééne Kerk uit."
Misschien zouden onze lezers het geduld verliezen om zich nog langer met deze oud-klerikale briefwisseling bezig te houden. Ook onszelven begint die taal der schijnheiligheid en der chicane te vervelen, en wij eindigen derhalve met eene algemeene opmerking, die echter, als wij ons niet vergissen, nog al van eenig gewigt is. De hoofden' der klerezy spreken nl. bij iedere gelegenheid het voornemen uit, wat zij hebben, om zich niet buiten de katholieke Kerk te stellen. Alsof zij het niet reeds lang gedaan hadden; niet reeds lang altaar tegen altaar, bisschopszetel tegen bisschopszetel hadden opgerigt of opgerigt gehouden. Wij willen dit echter in 't voorbijgaan eens over 't hoofd zien, en de verzekering der oud-klerikalen eens voor mogelijk aannemen, dat zij in de Kerk willen blijven, om daarbinnen, niet daar buiten, zooals zij zeggen, den strijd voort te zetten. Dan doet zich echter eene onoverkomelijke zwarigheid op. De klerezy spreekt het nl. met telkens sterker nadruk uit, dat, volgens haar, de Paus en al de katholieke bisschoppen ketters zijn. Ketters om eene dubbele reden, omdat zij nl. 1° het leerstuk der Onbevlekte Ontvangenis aannemen, en 2° de pauselijke Onfeilbaarheid als dogma hebben verklaard.
En toch legt de klerezy bij herhaling de betuiging af van met dien Paus en bisschoppen, dus met ters"! in kerkelijke gemeenschap te willen blijven. Mag en kan zij dit doen, zonder daardoor zichzelve te onteeren; dat is: zonder zich in hare eigene oogen en in de oogen der geheele wereld als nietswaardige modderaarster te brandmerken . Waar trouwens is in geheel de geschiedenis een tweede geval , een voorbeeld, hiervan te vinden .
Dit modderen heeft echter eene verdere beteekenis. Klaarder dan woorden het kunnen doen, zegt en betuigt het, dat de oude klerezy geslonken is tot een hoopje zoo gering en van zoo weinig aanzien, dat zij alleen als een uitwas der groote katholieke Kerk — een verkankerde uitwas — nog kan worden opgemerkt, nog kan blijven bestaan. Slechts zoolang leeft de schimmelplant, als zij zich vasthecht aan den boom, op wiens schors zij groeit. Daarvan losgerukt, is het met haar leven gedaan; zij sterft, verdort, wordt vertreden en is niet meer.
Dat ziet de klerezy zoo goed als wij. En van daar haar wanhopig zich vastklemmen aan een Kerk, die haar uitdrijft. Van daar haar herhaalde betuiging van met Paus en bisschoppen, met lieden, die zij zelve voor ketters verklaart, toch in gemeenschap te blijven. De ontzettende tegenspraak, in dit gedrag gelegen, laten wij ter oplossing van de klerezy zelve. Met haren welbekenden geest van spitsvondigheid en chicane zal zij het ver brengen, zoo ver, dat zij van de eene tegenspraak in de andere valt, tot dat zij eindelijk óf zich als formeel onkatholiek belijdt, of berouwen hoopvol tot de verlaten Moederkerk terugkeert.
---

DE TIJD
Mfleu et man tiroit.
1873.
Dit Blad verschijnt alle Werkdagen.
Brieven, Postwissels, Gelden enz. frank* aan het Bureau van >De Tijd", IpalitnU BIJ Aa Rounarljnateeg, V «*.
Advertentiën, bestemd voor het nummer van den dag der afzending, moeten vóVJ» één uur bezorgd worden.
OBT' All* Boel-handelaren a_> Po-t-Dlref-teouren _e_«i --.DonneiEtenteii en Advc** tentlën aan.
---

BUITEWT-LAN».

---

Algemeen Overzigt.
»De ex-keizer Napoleon is overleden." Ziedaar de gisterenavond ontvangen telegrafische tijding, welke ons echter te laat gewerd, om nog in ons vorig nummer te worden opgenomen. Karel-Lodewijk-Napoleon 111 — geboren den 20n April 1808, zoon van Lodewijk-Napoleon, koning van Holland, en van koningin Hortensia-Eugenia, gehuwd den 29" Januarij 1853 met keizerin Eugenia-Maria de Guzman, gravin de Montijo — voor wiens wil eens koningen en vorsten bogen, en op wiens geringste daden gansch Europa onophoudelijk den blik gevestigd hield, maar die sedert de twee laatste jaren uit de ry der vorsten was weggeschrapt, en op Cambden-House te Chislehurst schier aan de vergetelheid was prijsgegeven — heeft heden weder het droevig voorregt, om het voorwerp aller aandacht te zijn; niet als de grootmagtige Keizer der Franschen, maar als de gevallen grootheid, die het lot van alle stervelingen heeft moeten deelen, om voor Gods oordeel te verschynen. I
Sedert jaren reeds was de keizer lijdende, en herhaaldelijk werd daarvan de oorzaak gezocht in een ruggemergsontsteking; doch later bleek graveel de ware naam zijner ziekte te zijn, die hem dikwijls het paardryden belette, en waarvoor hy te vergeefs de geneeskracht der baden van Vichy en Plombières inriep. Te Chislehurst nam zijn lijden sterk toe, en ongeveer een maand geleden werd door de vier geneesheeren Thompson, Conneau, Corvisart en Wiliiam Gull besloten, dat hy de operatie van den steen moest ondergaan, welke dan ook aanstonds door middel van lithotritie werd uitgevoerd. — Voor personen,die door deze kwaal waren aangetast, bestond vroeger geen ander middel om aan een wissen en smartelijken dood te ontsnappen, dan een pijnlijke operatie te ondergaan, waarbij in den regel lijders boven den middelbaren leeftijd toch bezweken. Omstreeks het jaar 1825 werd deze ziekte ook op eene andere wijze behandeld, daar men het middel had gevonden om het vreemde voorwerp in het ligchaam van den lyder te verbrijzelen en dan de deeltjes langs natuurlijken weg te verwijderen. In Engeland werd deze methode door Brodie, Ferguson en Thompson als operateurs, en door de heeren Weiss, als uitvinders en makers der instrumenten, ijverig bestudeerd en verbeterd. Napoleon is de tweede vorstelijke patiënt, die door Thompson werd geopereerd; zyn voorganger was de vorige Koning der Belgen. De eerste operatie scheen gunstig afgeloopen, maar zonder voldoende rezultaten; zoodra Sir Thompson durfde konstateeren, dat de krachten van den hoogen lijder zich genoegzaam hadden hersteld, werd dan ook op jongstleden Maandag een tweede operatie ondernomen. Het eerste bulletijn, dat hierna verscheen, meldde, dat de patiënt ontzettende pijnen leed, maar dat zyne krachten zich staande hielden. Tegen den avond verminderde de pijn, en nog denzelfden nacht deden zich zper gunstige verschijnselen voor , ofschoon ook nu nog de verkregen rezultaten onvoldoende werden geacht.
Allengs herstelden _ich Napoleons krachten , en Woensdag-avond genoot hij een rustigen slaap. De geneesheeren besloten, hem Donderdag-morgen (gisteren) een derde operatie te doen ondergaan; doch in plaats daarvan namen gisteren-morgen omstreeks half-elf de krachten plotseling sterk af, en had hij reeds ten kwart vóór elven — een vroeger berigt sprak van half-één ~ opgehouden te leven. Naar het gevoelen der geneesheeren was deze plotselinge wending geenszins het gevolg der laatste operatie, maar van een aanval van beroerte. Dr. Gull en de eerw. heer Goddard waren in allerijl ontboden, en volgens een telegrafiesch berigt had de laatste nog juist den tijd, om den stervende de H. Sakramenten toe te dienen.
Ook de bijna zeventienjarige keizerlijke prins, die, evenals dr. Gull, in vertrouwen op den gunstigen stand der ziekte Cambden-House reeds verlaten had, en naar de militaire school te Woolwich was weergekeerd, was per telegraaf ontboden; doch deze kwam te laat, om nog van den laatsten snik des Keizers getuige te zijn. De Keizerin en de leden van het Huis des Keizers waren echter allen tegenwoordig.
Groot was de senzatie, welke zich aanstonds door gansch Europa verbreidde. Koningin Viktoria en de prins van Wallis haastten zich om onmiddellijk per telegraaf hunne deelneming te betuigen. De hoofden der bonapartistische party in Frankrijk, Rouher, Fleury en anderen, die reeds dezer dagen gezegd werden te Chislehurst te zijn aangekomen om de noodige maatregelen van staatkundigen aard te nemen, moeten zich andermaal derwaarts begeven hebben om den ontslapene de laatste eerte bewijzen, en met de ex-Keizerin te beraadslagen over de onmiddellijke uitvaardiging van een proklamatie, waarby zy afstand zal doen van den franschen troon ten behoeve van haren zoon, Eugenius- Lodewyk-Jan-Jozef-Napoleon, die den 468 Maart 1856 geboren werd, en den naam van Napoleon IV zal aannemen.
In de fransche Nationale Vergadering zyn gisteren de debatten over de wederinstelling van den Hoogen Raad van Onderwijs voortgezet [zie telegrammen] . Behalve Mgr. Dupanloup en den hertog de Broglie, heeft ook Gambetta zich inden strijd gemengd. Nadere bijzonderheden ontbreken vooralsnog. Omtrent de beraadslagingen der tweede sub-kommissie van de Kommissie der Dertig, die met het onderzoek van het voorstel Barthe belast is, wordt gemeld, dat zij de instelling van een Hoogere Kamer in beginsel heeft aangenomen; evenwel niet geheel in den zin der Regering, maar met de bepaling, dat die Kamer slechts bij wyze van Permanente Kommissie zal ageeren, gedureude den tijd, welke tusschen de ontbinding der tegenwoordige Vergadering en de verkiezing eener nieuwe zal moeten verloopen. Alzoo: de ontbinding der Vergadering wordt door de republikeinsche minderheid van de Kommissie der Dertig weder op het tapijt gebragt. Thiers zou er zich, om met zijn onlangs gedane verklaringen konsekwent te zijn, tegen moeten verzetten; maar de sub-kommissie heeft gezorgd, dat ze hem 't plannetje smakelijk maakte, door de by gevoegde clausule, dat Thiers de prezidentiëele waardigheid zal behouden, totdat de nieuwgekozen Vergadering een nieuwen prezident zal benoemd hebben. Zij weet wel, dat, wanneer Thiers aan 't roer blijft, de verkiezingen alligt in Thiers-gezinde rigting zullen uitvallen, en daarom de nieuwe prezidentskeuze eveneens. Thiers heeft dus op die wyze alle kans om de Vergadering te overleven; iets wat zyn ijdelheid niet weinig zou streelen.
Aangaande het incident-Bourgoing, bevat het jongste nummer der Correspondance de Genève belangrijke bijzonderheden , waaruit o. a. blykt, dat de kwestie der Orénoque reeds ten vorigen jare door den ridder de Nigra, den italiaanschen gezant te Parijs, is opgeworpen. Den 30" Dec. '71 beklaagde zich Nigra regtstreeks bij den franschen minister van Buitenlandsche Zaken, de Rémusat, over de voortdurende aanwezigheid van het fransche fregat in de wateren van Civita- Vecchia. De italiaansche Regering, meende hij, kon daarin niets anders zien dan een openlijke beleediging, daar er ontegenzeggelijk een manifestatie ten gunste van den Paus en tegen den Koning in gelegen was. Kon men het fregat volstrekt niet terugroepen, meende de sluwe Nigra verder, dan kon men toch minstens de bemanning zoowel den Koning als den Paus de Nieuwjaarshulcje doen bewijzen, Destijds was de tegenwoordige fransche minister van Financiën, de Goulard, nog bij Viktor Emanuel geakkrediteerd; maar dewijl hij hardnekkig geweigerd had den piëmonteeschen Koning naar Rome te volgen, was hij afwezig, en ontving de plaatsvervangende zaakgelastigde, de Sayve, het bevel, om zich bij de Nieuwjaars-receptie ten Hove door de bemanning der Orénoque te doen vergezellen. De kommandant van 't tregat stond echter nog altijd onder de bevelen van den franschen gezant bij den Paus, den baron d'Harcourt, en deze weigerde kategoriesch zijn toestemming tot de schandelijke intrige te geven. Inmiddels is Goulard door Fournier vervangen, en deze waande zich sterk genoeg om dat zaakje te klaren. Hg zoowel als Thiers hadden echter buiten den waard, d. i. buiten de fermeteit van den graaf de Bourgoing gerekend, die, toen zgn herhaald en meest dringend protest zonder gevolg bleef, zijn ontslag nam. De Rémusat, door Nigra aangehitst, bleef nog volhouden, en trok zijn bevel eerst in, toen hij vernam, dat de H. Stoel zelf zich gereed maakte om ten aanhoore der wereld te protesteeren. Uit het geheel blykt dus, dat Nigra de eigenlijke dryver der gansche zaak is geweest.
In een schrijven uit Katalonië aan den Univers wordt gemeld, dat de karlistische generaal Savalls reeds weder 7000 strijders om zich verzameld heeft, wier geestdrift en trouw hem voldoende in staat stellen om aan de 10.000 man amadeïstische troepen, welke te zijner bestrijding zyn afgezonden, het hoofd te bieden. Daar hy echter weinig kavalerie en slechts vier stukken geschut heeft, kan hij over het algemeen niet aanvallender wijze te werk gaan, en moet hy zich alweder tot den eindeloozen, maar den vijand zoo zeer afmattenden guerilla-kryg bepalen. Niettemin behaalt hy in tallooze kleine gevechten of overrompelingen belangrijke voordcelen. Zyn hoofdkwartier is thans gevestigd in de nabijheid van Olot, welke stau sedert den 28" der vorige maand door 2000 zyner manschappen belegerd wordt; daar de bezetting niet meer dan 500 man sterk is, zal zy, zoo geen hulp komt opdagen! zich welligt spoedig moeten overgeven
Door de Dingsdag in den pruissischen Landdag gehouden interpellatie was me_, gelijk uit de gisteren door ons gedane vermelding voldoende blijkt, niet veel wijzer geworden; nog altyd bleef het de vraag, of de Regering al dan niet op den weg der vervolging zou volharden. Thans is echter de bezorgdheid der nationaal-libeialen reeds geheel geweken; want gisteren heeft de minister van Eeredienst drie wets.ontwerpen ingediend: 1° over het uittreden uit de Kerk; 2° over de opleiding en aanstelling van geestelijken; 3° over de kerkelijke disciplinaire magt en het instellen van een Opperst Geregtshof voor kerkelijke aangelegenheden. De minister betoogde, dat het noodzakelijk is, om de tot dusverre gevolgde toegeeflijkheid (!) te doen eindigen, en om aan de .aanmatigingen van Rome, die zich thans onbemanteld op den voorgrond stellen", en .die een ingrijpen van den Staat noodzakelijk maken," het hoofd te bieden. De wetsvoorstellen zyn echter, zeide de minister, geene door den nood geëischte wetten, maar zullen veeleer strekken om eene grondige regeling te bewerken van de aangelegenheden van alle konfessiën, welke de regten van korporatiën bezitten. Men ziet het, de liberalen kunnen tevreden zijn! De Regering zal intusschen heden of morgen geïnterpelleerd worden over het nemen van maatregelen tegen de dagbladen , wegens het afdrukken der pauselijke Allokutie.
Overigens wint het gevoelen veld, dat de benoeming van generaal Kamecke tot minister van Oorlog geen ander doel heeft gehad, dan zich den steun van het leger te verzekeren, zoo eens de liberalen weèibarstig mogten worden. Indien dan alle koorden breken, heeft men toch den sabel nog!
---

Dilke te Derby.
Gelijk wij gisteren onder de telegrammen meldden, heeft zich de engelsche demokraat Dilke na eenigen tijd van schijnbare rust eindelijk weer geroerd. Verleden jaar- was hij door een krachtige demonstratie der openbare meening gedwongen geworden eene speech over de hervorming der pachtwet op stapel te laten. Diezelfde speech nu trachtte hy thans te Derby aan den man te brengen in Temperance-Hall, — ondeugende speling van het toeval: republikeinsche sprekers in Temperance-Hall! — in de veronderstelling welligt, dat sedert zijn laatste échec het republikanisme wel dieper wortels zou geschoten hebben. Bovendien was nog aangekondigd, dat een andere broeder koryphee, zekere Joseph Arch, stichter en prezident der «National Agricultural Labourers' Union", op de meeting het woord zou voeren.
Zoodra de deuren van Temperance- Hall geopend waren, stormde een talryke en woelige menigte naar binnen, en lang voor het uur, waarop men zou beginnen, was de beschikbare ruimte stampvol, maar van alles behalve vreedzame elementen, 't Duurde dan ook niet lang of het oude spelletje van verleden jaar nam weer een aanvang, en »Rule Brittania", plus eenige andere nationale liederen weergalmden dreigend door de zaal. Spoedig daarop ontstond eene dringende beweging naar de estrade der sprekers, en werd er met stokken en knuppels gevochten, dat het een lust was. Door de ondervinding wijs geworden, hadden de Dilkisten evenwel gedienstige geesten gehuurd, om een ieder, die den voortgang van zaken verstoorde, het zwijgen op te leggen, en, dank zy dien maatregel, behielden zy ten slotte het veld. Nadat verscheidene belhamels deroppozitie de deur waren uitgeworpen, was er een oogenblik stilte, welke Dilke, Jozet Arch en de heer Cox, een jeugdige regtsgeleerde, met zeer geavanceerde begrippen, zich ten nutte maakten, om op de estrade plaats te nemen. De heer Cox werd vervolgens tot prezident gekozen, waarna Jozef Arch en zekere Russell — mede een leider van de landarbeidersbeweging — te midden van herhaaldelijke interruptiën de meeting toespraken over den ellendigen toestand der klasse, waartoe zy, sprekers, behoorden. Voorts hield Dilke zijne speech over de hervorming der pachtwet, en bragt die met veel tobben ten einde; want niet zelden raakten dë wederzijdsche partijen, by wijze van afwisseling, slaags, en werden van buiten steenen door de vensters geworpen; of wel, men had op de gaanderijen de aardigheid vrij kwistig met Cayenne-peper te strooijen. Ten slotte werden rezolutiën aangenomen ten gunste van het beginsel der vereeniging, en in veroordeelenden geest van de bestaande pachtwetten. Dilke en ega — want zij schijnt de gevaren, die haar echtvriend liep, te hebben willen deelen — werden door een troep met stokken gewapende vrienden naar een der hotels geëskorteerd.
---

