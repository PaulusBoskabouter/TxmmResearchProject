NEDERLANDEN. 's GRAVENHAGE, den 20sten Mei 1873. (Staatsblad no. 46.) BESLUIT van den 8sten Mei 1873, houdende bepalingen omtrent de heffing en verzekering van den accijns op inlandschen wijn.
Wij WILLEM III, bij de gratie Gods, Koning der Nederlanden, Prins van Oraxje-Nassau, Groot-IIertog van Luxemburg, enz., enz., enz. Op de voordragt van Onzen Minister van Financien , van den 20sten Maart 1873, n°. 11, I. U. R. on Aec.; Gezien de artt. 1, 29 en 30 der wet van 20 Ju lij 1870 ( Staatsblad n». 127), houdende bepalingen omtrent den accij'ns op den wijn; Den Raad van State gehoord (advies van den 15den April 1873, n°. 8) ; Gelet op het nader rapport van Onzen voornoemden Minister, van den 3den Mei 1873, n°. 10, I. U. R. en Acc.: Hebben besloten en besluiten : Artikel 1. Hij, die elders dan in eene azijnmakerij sappen trekt uit of aftreksels maakt van druiven, rozijnen, krenten of andere versche of zoogde boomvruchten, behalve aalbessen of frambozen, en niet valt onder de uitzondering van art. 29, tweede zinsnede, der wet van 20 Julij 1870 { Staatsblad n°. 127), levert vóór dat hij zijne fabriek in werking brengt ten kantore van den ontvanger voor de gemeente waar de fabriek gelegen is, tegen bewijs, eene onderteekende aangifte in, vermeldende: a. den naam en de woonplaats van den fabriekant ;• b. de gemeente en de straat of andere aanwijzing van de ligging, benevens de kadastrale omschrijving der fabriek; c. de panden en erven, welke tot de fabriek behooren, waaronder mede zijn te begrijpen die, welke met de fabriek gemeenschap hebben ; d. de soort van de vruchten, die uitgeperst of waarvan aftreksels vervaardigd zullen worden; e. de bakken of andere werktuigen, waarin de vruchten zullen worden geweekt; f. do persen of de werktuigen, die deze vervangen; g. de verzamelbakken, waardoor in dit besluit worden verstaan de iuipen, fusten of vaten, waarin de sappen of de aftreksels worden overgebragt uit de werktuigen, bedoeld onder e en f , ton einde vóór alle verdere bewerking de hoeveelheid op te nemen; h. de plaats en de dagteekening der aangifte. Voor de bestaande fabrieken wordt de voormelde aangilte gedaan vóór den veertienden dag na dien waarop dit besluit in werking komt. De fabriekant, die verandering wil brengen in hetgeen volgens dit artikel is aangegeven, levert daarvan eene aanvullingsaangifte in vóór (lat tot die verandering wordt overgegaan. Artikel 2. Boven of op elk der werktuigen, bedoeld bij litt. e,feng van het vorig artikel, wordt de bestemming duidelijk zigtbaar in olieverw aangewezen. Werktuigen van dezelfde soort en bestemming verkrijgen een doorloopend nommer, dat mede in het opschrift vermeld wordt. Op do verzamelbakken , bedoeld bij lit g, wordt bovendien de inhondsruimte vermeld, volgens meting of waterijking door ambtenaren. Artikel 3 Wanneer de fabriekant vruchten in bewerking wil brengen , levert hij uiterlijk op den laatsten dag vóór den aanvang der werkzaamheden , zondagen niet mede gerekend , ten kantore van den ontvanger eene onderteekende aangifte in , vermeldende, behalve de dagteekening en de aanwijzing der fabriek, o. de soort der vruchten, die bewerkt zullen worden; b- de nommers der te' gebruiken weekbakkon en den dag en het uur van iedere storting van vruchten in deze bakken; c- de nommers der te gebruiken persen of werktuigen, die deze vervangen, en, voor zoover de opgaaf volgens lit. b niet te pas komt, den dag en het uur van iedere storting van vruchten in deze persen of werktuigen; d. de dagen waarop de vruchten uitgeperst en de sappen of aftreksels in de verzamelbakken overgebragt zullen worden, met opgaaf van liet uur van aanvang en van afloop dier werkzaamheden op eiken dag; e - de nommers der verzamelbakken, die achtereenvolgens met sappen of aftreksels zullen gevuld worden; . f- de hoeveelheid sappen of aftreksels, die bij het doen der aangifte in de fabriek of de daarmêe gemeenschap hebbende panden voorbanden zijn. De verzamelbakken, in iedere aangifte begrepen, moeten worden gebruikt in de orde van hunne volgnommers. Artikel 4. De aangifte volgens art. 3 loopt over geen langer tïjdvak ^ dan vier weken. Alvorens zij kan worden aangenomen moet de 'abriekant zekerheid stellen voor den accijns van de te vervaardigen sappen of aftreksols. Het bedrag dezer zekerheid wordt berekend over eene hoeveelheid sappen of aftreksels, gelijkstaande met de geheele mhoudsruimte der te bezigen verzamelbakken, iedere bak zooveel maal genomen als hij volgens de aangifte zal gebruikt worden.
Artikel 5. De ontvanger geeft den fabriekant een gewaarmerkt dubbel der aangifte. _ Dit dubbel moet van den aanvang der werkzaamheden tot de inlevering volgens art. 10, tweede zinsnede, in de fabriek aanwezig zijn op eene daartoe door den controleur met den fabriekant te bepalen plaats. Het moet den ambtenaren gedurende dien tijd steeds'op de eerste aanvraag worden vertoond. Artikel 6. In de fabrieken moet een door den fabriekant Verstrekte on van wege het bestuur der belastingen gewaarmerkte peilstok voorhanden zijn, geschikt om de hoogte der vloeistof in de verzamelbakken in centimeters op te nemen. Het is verboden dien peilstok te vervalschen of te verminken. Artikel 7. De sappen of aftreksels worden uit de werktuigen, waarin de vruchten zijn geperst of uitgetrokken , door middel van goten , buizen of emmers regtstreeks in verzamelbakken overgebragt. Zoodra een bak gevuld is, vermeldt de fabriekant dit bij gewaar-» merkte aanteekening op den rug van het dubbel der aangifte, met opgaaf van het tijdstip en van do hoeveelheid sappen of aftreksels in den bak aanwezig. Met het vullen van een' volgenden bak mag niet worden aangevangen vóór dat deze aanteekening op de aangifte gesteld is. De sappen of aftreksels mogen niet vroeger uit den verzamelbak verwijderd worden dan twee uren na de aanteekening, voorgeschreven bij de tweede zinsnede van dit artikel, tenzij dj hoeveelheid in dien bak door ambtenaren vroeger is opgenomen. Vóór dat tot het ledigen van een' verzamelbak wordt overgegaan, stelt de fabriekant daarvan aanteekening op het dubbel der aangifte, met Opgaaf van het nommer van den bak en het tijdstip van aanvang. Artikel 8. Van de inlevering der aangifte tot het einde van den derden dag na den laatsten dag, in de aangifte vermeld, mogen geen sappen of aftreksels uit de fabriek worden uitgeslagen dan met geleibiljet , af te geven door den ontvanger, en waarin de soort en hoeveelheid der vloeistof en het tijdstip van uitslag zijn vermeld. Artikel 9. De ambtenaren zijn bevoegd de hoeveelheid sappen en aftreksels in de verzamelbakken en andere fusten en werktuigen op te nemen. "
Worden bij dergelijke opneming gedurende het tijdsverloop, bepaald bij art. 8, in één of meer verzamelbakken , of in de fabriek en de daarmêe gemeenschap hebbende panden, méér sappen of aftreksels bevonden dan daarin volgens de artt. 3 , 7 en 8 aanwezig mogen zijn , dan vermelden de ambtenaren dit meerdere op het dubbo! der aangifte en leveren bovendien van hunne bevinding een relaas in bij den ontvanger. Artikel 10.De ontvanger houdt met den fabriekant eene rekening, waarop in debet worden gebragt de hoeveelheden sappen of aftreksels, volgens de aanteekeningen op het dubbel der aangifte. De fabriekant levert daartoe dat dubbel tegen bewijs bij den ontvanger in , uiterlijk op den vijfden kantoordag na den laatsten dag in de aangifte vermeld. Is de fabriekant nalatig in het inleveren van het dubbel, dan wórdt hij voor de toepassing der eersto zinsnede van dit artikel geacht eene hoeveelheid sappen of aftreksels te hebben verkregen, gelijkstaande met die, waarnaar volgens art. 4 de zekerheid is berekend, of zoo veel méér als door de ambtenaren bij opneming volgens de tweede zinsnede van art. 9 bevonden is. Artikel 11. Op het debet der rekening wordt eene korting verleend van vijf ten honderd , voor verlies en intering bij de verdere bewerking van de sappen of aftreksels. Voor hot overige wordt de rekening aangezuiverd door betaling van den accijns, ten bedrage van twintig gulden per hectoliter, binneni negen maanden na de dagteekening der aangifte volgens art. 3. Artikel 12. Wegens het verrigten van hetgeen bij de voorgaande artikelen verboden of wegens het niet nakomen van hetgeen daarbij voorgeschreven is, wordt bekeuring ingesteld tot toepassing van straf, volgens art. 43 der wet van 20 Julij 1870 (Staatsblad n°. 127). Verschillen van minder dan één twintigste , bevonden bij opneming van sappen of aftreksels volgens de tweede zinsnede van art. 9 worden niet als overtreding beschouwd. Art. 13. De bepalingen van dit besluit zijn ook van toepassing voor de sappen of aftreksels van de vruchten, die bij het in werking komen dier bepalingen in bewerking zijn. In de aangifte volgens art. 3 wordt de aanwezigheid van dergelijke vruchten vermeld, met opgaaf van de werktuigen waarin deze zich bevinden. Onze Minister van Financien is belast met de uitvoering van dit besluit, dat in het Staatsblad zal worden geplaatst en waarvan afschrift zal worden gezonden aan den Raad van State. Gegeven te Assen, den 8sten Mei 1873. WILLEM. De Minister van Financien, van Deldex. Uitgegeven den een en twintigsten Mei 1873. De Minister van Justitie, de Vries.
Bij Koninklijk besluit van 19 Mei 1873, n°. 18, is aan M. C. L. Catshoek, op zijn verzoek, eervol ontslag verleend als auditeur bij deu schuttersraad der dienstdoende schutterij te Doesburg. Bij Zijner Majesteits besluit van den 18den Mei 1873, n°. 14, is benoemd tot regter-plaatsvervanger in de arrondissements-regtbank te 's G-ravenhage mr. P. W. van Heusde, advocaat aldaar. Bij Zijner Majesteits besluit van den 17den Mei 1873, n°. 17, is, met ingang van den 16den Junij aanstaande, aan den gepensioneerden officier van administratie der 1ste klasse B L. van Daalen Wetters opgedragen de betrekking van administrateur bij het hospitaal der marine te Willemsoord. MINISTERIE VAN BIN NENLANDSCHE ZAKEN. Rijkskweekscholen ter opleiding van onderwijzers te 's Hertogenbosch, Haarlem en Groningen. De Minister van Binnenlandsche Zaken brengt ter algemeene kennis, dat aan de Rijkskweekscholen voor onderwijzers met het begin van den cursus 1873/74, aanvang nemende 1 September 1873, gelegenheid zal zijn tot plaatsing in het eerste studiejaar van negen kweekelingen te 's Hertogenbosch, negen te Haarlem en tien te Groningen, ten einde daar, op kosten van het Rijk, opleiding tot hulponderwijzer te ontvangen. De leermiddelen worden kosteloos aan de kweekelingen verstrekt. Aan ieder hunner, behalve aan hen wier ouders in de gemeente wonen waar de kweekschool gevestigd is, wordt te Haarlem eene Rijkstoelage van f 280 , en te 's Hertogenbosch en te Groningen eene Rijkstoelage van f 250'sjaars toegekend, ten einde zich, onder goedkeuring van den directeur der kweekschool, voeding, inwoning en bewassching binnen de gemeente te verschaffen. Tot het examen ter plaatsing aan de kweekschool worden toegelaten zij die, blijkens over te leggen geboorteacte, tusschen 1 January 1857 en 15 Maart 1859 geboren zijn. Voorts moet worden overgelegd eene verklaring van een geneesheer, waaruit blijke dat de adspirant een goed gehoor en gezigt, eene goede gezondheid en geene ligchaanjsgebreken heeft, die hem voor het onderwijzersvak of het deelnemen aan gymnastische oefeningen minder geschikt maken en een getuigschrift van goed gedrag, afgegeven door het dagelyksch bestuur der gemeente zijner inwoning en , indien hij reeds aan eene school is werkzaam geweest, een getuigschrift van den districtsschoolopziener of hoofdonderwijzer dier school. De stukken moeten vóór 10 Junij 1873 vrachtvrij worden toegezonden aan den directeur der kweekschool, bij welke men geplaatst wenscht te worden. Aan hen , die zich zullen hebben aangemeld , zal later worden bekend gemaakt waar en wanneer het examen zal plaats hebben. Het examen betreft al de vakken , vermeld onder a—i in art. 1 der wet tot regeling van het lager onderwijs. De toelagen worden verleend onder voorwaarde dat de geheele cursus tot hut einde worde bijgewoond. Blijft men te dien aanzien , na geplaatst te zijn , in gebreke, of wordt men wegens slecht gedrag, gebrek aan vlijt of andere dergelijke gewigtige redenen niet langer tot de lessen der Rijkskweekschool toegelaten , dan moeten de reeds ontvangen gelden aan den Staat terug betaald worden. 's Graveuhage , 15 Mei 1873. Voor den Minister, De Secretaris-Generaal, Hubrecht. MINISTERIE VAN FINANTI EN. De Minister van Finantien maakt bekend, dat bij hem, door tusschenkomst van den heer J. J. Sletering, R. K. pastoor te Harlingen, een bankbiljet groot f 40 ten behoeve van 's Rijks schatkist is ontvangen. 's Gravenhage, den 20sten Mei 1873. De Minister voornoemd, van Delden. Telegrafie. Ten gevolge van ijsgang en overstrooming is de telegraaflijn door Siberië, thans nog de eenige weg voor het telegrafisch verkeer met Nederlandsch Indie, in de rivier de Amur gebroken. Tusschen voorloopige telegraafkantoren, welke op de beide oevers zijn gevestigd, worden de telegrammen naar Indie, gelijk ook die voor Japan, China en verder gelegen bestemmingen per vaartuig overgebragt. Vertraging is hiervan het onvermijdelijk gevolg. 's Gravenhage, den 19den Mei 1873. Namens den Minister, De Secretaris-Generaal, Bartstra.
---

