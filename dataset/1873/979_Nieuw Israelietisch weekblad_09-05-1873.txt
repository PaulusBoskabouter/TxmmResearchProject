
KENNISGEVING. De Hoofdcommissie voor de zaken van het Portng-. Israël. Kerkgenootschap in Nederland roept bij deze op alle personen, die verlangen toegelaten te worden tot het afleggen van Examen ter bekoming van een der rangen van Portu<r. Israël. Godgeleerde of van Godsdienstonderwijzer of Onderwijzeresse, om zich daartoe, met franco brieven en met overlegging der vereischte akten, bij haar aan te melden vóór 1 Juniaanst. De Hoofdcommissie voorn., S. MENDES DA COSTA, Voorzitter. De Secretaris: I. H. MENDES DA COSTA. Amsterdam, 8 Mei 1873. [1084] KENNISGEVING. Het Kerkbestuur der Nederl. Israël. HoofdsynagOge alhier vestigt de aandacht der elders wonende geïmmatriculeerde leden dier Hoofdsynagoge op de bepaling van art. 6 van het in 1862 in werking getreden reglement, luidende: Geïmmatriculeerde leden, die deze stad met der woon verlaten, behouden hun regt tegen eene jaarhjksche retributie van ƒ2.50 tot ƒlO, te bepalen door het Kerkbestuur. Hunne ongehuwde kinderen behouden insgelijks dat regt, doch zijn, na den ouderdom van 18 jaren, verpligt, om, zoolang zij elders wonen, eene jaarlijksche retributie, als bij de vorige zinsnede bepaald, te betalen. Onvermogenden kunnen worden ontslagen van die retributie, wanneer zij ten genoege des kerkbestuurs hun onvermogen bewijzen. Naar aanleiding van het bepaalde in de 2e alinea worden mits deze opgeroepen alle zoodanige leden, welke ongehuwde zoons of dochters boven de 18 jaren bezitten, die de immatriculatierechten wenschen te behouden en daartoe nog geene aanvrage hebben gedaan, om zich, vóór 1 Juni aanst., deswege bij het Kerkbestuur aan te melden. Het Kerkbestuur heeft wijders, ter gevolggeving aan het voorgeschrevene bij de 3de alinea, besloten, dat allen, die weleer uithoofde van onvermogen van de betaling der jaarlijksche retributie zijn vrijgesteld, voortaan elk jaar in den loop der maand Mei zullen hebben in te zenden een behoorlijk bewijs, dat zij alsnog onmachtig zijn tot die betaling, als wanneer zij over het loopende jaar hiervan zullen worden vrijgesteld; zullende de nalatigen van hun lidmaatschap worden vervallen verklaard. Eindelijk brengt het in herinnering, dat allen, die, na voorafgegane aanmaning vanwege de Commissie van Financiën gedurende drie achtereenvolgende jaren in gebreke blijven, hunne retributie aan te zuiveren, tevens het genot dor immatriculatieregten verliezen en ophouden leden der opgenoemde Hoofdsynagoge te zijn. Het Kerkbestuur voornoemd, M. I. GOTJDSMIT, Voorzitter. De Secretaris: M. L. VAN AMERINGEN. Amsterdam, Mei- 1873.
---

Het concordaat en het nieuw Israël, kerkgenootschap voor Portug. en andere Israëlieten, „Beth Tephila”, te Rotterdam. 1)
I.
Op den 15 Jan. 1810 is tusschen de voormalige consuleerende commissie van het Holl.-Portug.-Israël. kerkgenootschap en het voormalig opper-consistorie van het Holl.-Hoogd.-Israël. kerkgenootschap een overeenkomst gesloten, thans meer bekend onder den naam van het «concordaat." Bij deze overeenkomst is in art. 1 uitdrukkelijk bepaald, »dat niemand, die tot eene dier gemeenten heeft behoord, bij de andere kan worden aangenomen". Een kort woord over het ontstaan. De Portug. gemeente te Amsterdam, en"misschien ook die te's-Gravenhage, nam geene Israëlieten van Hoogduitschen oorsprong in haar midden op; huwelijken met Israël, vrouwen van Hoogd. afkomst werden niet erkend. Dat dit tot groote verwarring en ongelegenheid aanleiding gaf, zal wel terstond gevoeld worden. Ouder koning Lodewijk werd eene poging aangewend tot vereeniging der Portug. en lïoogd. gemeenten; deze poging mislukte echter, en het eenige, wat er kon tot stand gebracht worden, was de bedoelde overeenkomst, waarbij in art. 3 bepaald werd, dat »door het huwelijk de vrouw wordt gerekend zoo voor zich als voor hare kinderen, uit dat huwelijk te verwekken, in de gemeente, waartoe de man behoort, te zijn overgegaan". Wat de aard dier overeenkomst is, leert ons een op den 4 Juli 1827 door het voormalige hooggerechtshof te 's-Hage gewezen arrest. Door parnassim der Ned. Port. Isr. gemeente te Amsterdam werd, ter gelegenheid dat eene Port. Isr.vrouw, gehuwd met eenen Hoogd. Isr. man, de uitkeering eischte van eene rente, bepaald door de bloedverwanten van zekeren testateur, i)welke zouden wezen of worden opgevoed in de Porlugeesche Joodsehe religie en daarin blijven volharden", beweerd: dat zij ten gevolge van haar huwelijk) opgehouden had, die religie te belijdsn. Het hof bevestigde een op den 21 April 1825 door de rechtbank te Amsterdam gewezen vonnis, hetwelk aan de eisscheresse hare vordering had toegestaan, onder anderen op grond, »dat de overeenkomst, gesloten tusschen het voormalig opperconsistorie der Holl. Hoogd. Isr. gemeente in Holland en de Port. Isr. gemeente te Amsterdam dd. 15 Jan. 1810 en door 't gouvernement bekrachtigd, daarstelt een reglement, strekkende om de regtenen betrekkingen der Port. en Hoogd. Isr. gemeenten onderling, zoo ter bewaring der orde tusschen de gemeenten als tot instandhouding derzeive te bepalen, doch dat die overeenkomst geenszints strekt om de godsdienst-belijdenis der ledematen van die gemeenten te regelen of daarin eenige verandering daar te stellen". Verschillende koninklijke besluitenen ministriëele dispositiën hebben het concordaat als wettige overeenkomst, geldig voor alle Isr. gemeenten van. ons vaderland, beschouwd. Het is niet alleen
>) In den sfon jaargang, nO. 35, van dit blad hebben wij het concordaat van 1810 reeds behandeld en ouzei* lezers gaheel op de hoogte van dii onderwerp gebracht.
door het gouvernement van koning Lodewijk goedgekeurd en bekrachtigd, maar zelfs nog na de op den 3<ien Nov. 1848 plaats gehad hebbende afkondiging der thans nog vigeerende grondwet, als geldig opgenomen in art. 10 van het reglement, op 11 Juli 1849 door den kerkeraad der Portug. Israël, gemeente te Amsterdam vastgesteld.
De geschiedenis van het ontstaan en den aard van het concordaat hebben wij gemeend aan onze beschouwingen te moeten laten voorafgaan. Zij is ontleend aan het verslag der commissie, door de vergadering ter reorganisatie van het Isr. kerkgenootschap in Nederland benoemd, tot het samenstellan van een wetsontwerp voor het bestuur van het Isr. kerkgenootschap in Nederland. In weerwil van deze verschillende gouvernements-besiuiten, in weerwil van een arrest van het hooggerechtshof te 's-Hage, wordt de wettigheid en geldigheid van het concordaat in twijfel getrokken. Ten bewijze daarvan strekke, dat in de vergadering ter reorganisatie van liet Isr. kerkgenootschap — wij bedoelen de eerste constitueerende vergadering — zeer belangrijke debatten over de wettigheid van dit concordaat zijn gehouden. De commissie van redactie voor het ontwerp van een algemeen reglement voor het bestuur van het Israël, kerkgenootschap in Nederland heeft in art. 4 van haar ontwerp het concordaat gehandhaafd. Zij heeft voorgesteld, dat deze overeenkomst in haar geheel in stand zal blijven. Deze beslissing is echter niet met algemeene stemmen genomen. De minderheid der commissie, bestaande uit de heeren mr. M. H. Godefroi en dr. S. I. Mulder, was een ander gevoelen toegedaan. Zij beschouwde die overeenkomst als strijdig met het welbegrepen belang van het Israël, kerkgenootschap. De meerderheid der commissie, bestaande uit de heeren mr. S. E. Nijkerk, mr. M. J, van Gigh en T. Polak Daniëls heelt echter gemeend, de overeenkomst van 15 Januari 1810 bepaald te moeten handhaven.
---

Buitenland. Duitschland.
Den 16den April jl. stonden twee der jongelieden, die eenigen tijd geleden te Stuttgart ongeregeldheden hebben veroorzaakt, terecht. De een, Gotlob Blum, van Markgröningen, 20 jaren oud, is beschuldigd van op den avond van 26 Maart het publiek, dat op de marktplaats aanwezig was, openlijk aangehitst te hebben, om de politie, die tot handhaving der orde tegenwoordig was, in de uitoefening van haar plicht te hinderen en de aanwezigen door het roepen van: «Was skan der sagen, Drauf!" tot het bieden van weerstand geprovoceerd had.
Nadat de rechtbank de verklaringen van den opperwachtmeester der politie, den heer Kraus, en van nog twee politiedienaren gehoord had, veroordeelde zij Blum tot vier maanden gevangenisstraf.
De tweede aangeklaagde was de zeventienjarige boekdrukkersleerling Jacob Maier, van Waiblingen. Hij was beschuldigd, van op den avond van 25 Maart, des avonds ten 11 uren, deelgenomen te hebben aan eene samenscholing vóór het huis van een Israëliet en aan de aldaar gepleegde gewelddadigheden. De aangeklaagde bekende, wel is waar, dat hij met een steen geworpen had, maar gaf voor, daartoe geprovoceerd te zijn geweest, doordien hij door een steen getroffen was.
Niettegenstaande de verdediger des beklaagden diens handelingen trachtte te ver goelijken, veroordeelde de rechtbank ook hem tot een gevangenisstraf van vier maanden.
— Bij het bieroproer, hetwelk den 27sten April jl. te Frankfort a/M. plaats had, wilde zeker individu het opgewonden gepeupel aanhitsen, de woningen der rijke Joden te plunderen. Op den oogenblik bevindt zich de onruststoker in verzekerde bewaring en zal weldra zijn straf ontvangen.
— Dezer dagen overleed te Munchen de beroemde geleerde, professor Justus vrijlieer von Liebig, president der akademie van wetenschappen aldaar. Reeds op2l-jarigen leeftijd werd hij tot buitengewoon professor en op 23-jarigen leeftijd tot professor in de chemie benoemd. Op het gebied der wetenschap heeft hij vele en gewichtige ontdekkingen gedaan. Zijn vleesch-extraet behoort tegenwoordig tot de voornaamste uitvindingen onzer eeuw.
— In de nGrensbote" leest men het e-en en ander omtrent Lasker, die in den laatsten tijd op parlementair gebied zulk een grooten naam verworven heeft. Lasker werd in het stadje Jacoscyn, een paar mijlen vau de Poolsche grenzen, geboren. Zijn vader was een voornaam Joodsch koopman, die wegens zijn bekwaamheid, humaniteit en vroomheid bekend stond. Pas had Lasker de universiteitsstudiën volbracht, of zijn vader stierf; zijn moeder was reeds overleden, toen hij tien jaren oud was. Laskers natuur is eene combinatie van die zijns vaders en moeders. //Des lebens ernste Führung" heeft hij van zijn vader, het temperament en het vlugge verstand van zijn moeder, die in de gemeente »diekluge tiebekka" genoemd werd. De vader onderscheidde zich door strengheid van zeden en getrouwe plichtsbetrachting; in een proces deed hij nooit een eed en volgens de Bijbelserie voorschriften gaf hij den armen de tienden van zijn inkomsten. Toen Eduard Lasker 10 jaren oud was, verklaarde ssijn hui3offderwijzer, dat hij den vader het geld zou ontstelen, indien hij hem, Eduard, langer onderwijs wilde geven; het kind wist meer dan hij. Op 12-jarigen leeftijd bezocht Lasker het gymnasium, alwaar hij spoedig alle klassen doorliep. Hij wilde in de medicijnen studeeren; daar echler zijn vader met dit verlangen niet instemde, legde hij zich gedurende twee jaren te Breslau op matbesis en astronomie toe. In hel omwentelingsjaar 1848 kwam hij als 19-jarig jongeling naar Weenen en trad in ' het studenten-legioen, alwaar hij in een bloedig gevecht onder liobert Blum de vuurproef doorstond. Het jaar 1848, in hetwelk de grondvesten der maatschappij en van den staat aan het wankelen gebracht waren, gaf hem aanleiding in derechten te studeeren, om, zooals hij zeide: »das Hechte zu erkennen." In den tijd van twee jaren had hij ïijn akademische studiën volbracht en betrad zijn juristenloopbaan. Veel geduld en volharding moet hij bezeten hebben, om gedurende den halven leeftijd eens menschen, nu hier, dan daar, zijn diensten kosteloos te verleenen. Overal echter,-waar hij kwam, werden weldra zijn buitengewoon groote kundigheden, zijn lust tot werken en zijn trouwe plichtsvervulliug gewaardeerd, en hij vond hierin een belooning, dat zijn superieuren hem met het verrichten van het moeilijkste werk vereerden. Op deze wijze ontwikkelde zich uit den scholier, die arts wilde worden, een mathematicus, uit den mathematicus een jurist, uit den jurist een praktisch ambtenaar; boven alles bleef hij een degelijk geleerde. In de politieke wereld heeft Oppenheini hem geïntroduceerd In dieus jaarboeken verschenen Laskers eerste brieven over de staatsinrichting en het staatsbeheer en trokken zij de opmerkzaamheid vau kenners tot zich, ten gevolge waarvan hij 1865 tot lid van den landdag gekozen werd.
Zijn groote verrichtingen op parlementair gebied zijn ieder bekend.
---

