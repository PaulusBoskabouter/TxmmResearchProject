Het concordaat en het nieuw Israël, kerkgenootschap voor Portug. en andere Israëlieten, „Beth Tephila”, te Rotterdam.
IV.
Hoe dacht de tweede constitueerende vergadering voor de beide Israëlietische kerkgenootschappen over het concordaat? Dat is uit het volgende op te maken. Als art. 2 van het wetsontwerp werd voorgesteld: »De Israël, gemeenten worden onderscheiden in Nederlandsch Israëlietische en Nederlandsen Portugeesch-Israëlietische; de eerste behooren tot het Nederl.-Israëlietisch, de laatste tot het Nederl. Portugeesch- Israëlietisch kerkgenootschap". Het is blijkbaar, dat de zucht om iets tot stand te brengen, dat allen partijen zou voldoen, mannen als de Pinto, van Nierop en Tels genoopt heeft, om over het concordaat het stilzwijgen te bewaren. Zij, die vroeger op zoo welsprekende wijze het onwettige van die overeenkomst hadden aangetoond, gevoelden nu niet den minsten lust, om nogmaals een lans voor hun principe te breken. Dre tweede constitueerende vergadering werd door ééne gedachte beheerscht, namehjk: alles los te laten, wat een der partijen aanstoot kon geven. Men gaf veel aan Amsterdam toe, om zich van zijn medewerking te verzekeren; nu en dan ook werd aan de kleinere gemeenten het hof gemaakt, want ook deze legden gewicht in de schaal. Door loven en bieden kreeg men een reglement, dat bij slot van rekening slechts aan weinigen voldeed. Bij de discussiën over art. 2 merkte de heer Bodding op, dat hier eene bepaling gemist werd omtrent de op 15 Jan. 1810 gesloten overeenkomst tusschen de beide gemeenten te Amsterdam; hij wenschte, dat de instandhouding dier overeenkomst hier gereglementeerd zou worden, gelijk ook de vorige constituante in het reglement heeft gedaan. Men merkt reeds dadelijk op, dat de heer Bodding hier eene onjuistheid heeft gezegd. De vorige constitueerende vergadering toch had in dat opzicht niets bepaald. De heer Bodding, zeer ingenomen met het concordaat, deed het voorstel, om deze overeenkomst door de vergadering als wettig te doen erkennen. De vergadering, getrouw aan haar gedragslijn, kon met dit voorstel geen genoegen nemen; het werd, als niet genoegzaam ondersteund, niet in behandeling gebracht. Hiermede waren de discussiën over het concordaat afgeloopen. De vergadering bleef zich echter niet consequent. Bij art. 4 maakte zij een inbreuk op een der bepalingen van het concordaat. In bedoeld artikel werd, op voorstel van de heeren Cosman en Nijkerk, bijgevoegd, »dat er geene individuen buiten hunne gemeenten als Nederl. Israëlieten of Nederl. Port.-Israëlieten zullen worden beschouwd, indien zij overigens het radicaal als zoodanig niet door afstamming bezitten". Hier is geheel over het hoofd gezien, dat weduwen tot de gemeente van haren man behooren. Men kon dus Hoogd. of Port. Israëliet zijn en als zoodanig moeten erkend worden, zonder door afstamming het radicaal daartoe te bezitten. Zooals onzen lezers bekend is, heeft ook deze tweede vergadering geen practische gevolgen gehad. Amsterdam was nog niet voldaan. Enkele onderwerpen van zeer ingrijpenden aard werden door de vergadering, in strijd met het gevoel van beide Israël, gemeenten te Amsterdam, geregeld. Het gevolg daarvan was ook, dat Amsterdam vooralsnog weigerde toe te treden. Nu volgde veel geschrijf over en weer, doch de beide Amsterdamsche kerkeraden bleven bij hun besluit. Zij begrepen, dat zij niet moesten toegeven. Men was dus wel verplicht, ten derde male bijeen te komen; want een Israël, kerkgenootschap zonder Amsterdam te willen conslitueeren was een onding. In deze derde vergadering, bijna samengesteld uit dezelfde leden als de tweude, werden de meeste, zoo niet alle voorstellen van den Ned. Israël, kerkeraad te Amsterdam aangenomen, nu en dan wel met eenigen tegenzin, doch daar was geen middenweg mogelijk. had zijn toetreding van het overnemen zijner voorstollen afhankelijk gemaakt. De Port. Israël, kerkeraad was niet zoo gelukkig. De meeste van zijn voorstellen werden verworpen. De vergadering, die al het mogelijke deed, om de Ned. Israël, gemeente te believen, was onmeêdoogend voor den Port. Israël, kerkeraad. De toekomst zal moeten leeren, of daardoor waarlijk de belangen van het Jodendom in Nederland zijn behartigd. In deze vergadering werd geen woord over de al of niet wettigheid van het concordaat gerept. De artikelen 2 en 4 werden, zooals zij vroeger waren vastgesteld, onveranderlijk aangenomen. De toetreding van de groote Ned. Israël, gemeente te Amsterdam was nu verzekerd, maar die der minder talrijke doch oudere, die der Port. Israël, gemeente was nu bijna eene onmogelijkheid geworden. De Port. Israël, gemeente was niet zonder reden bevreesd, dat de houding dezer vergadering bewees, dat aan geene samenwerking te denken viel, wanneer de belangen van de minderheid zoo weinig in het oog werden gehouden. Het natuurlijk gevolg was dan ook, dat de beide Port. Israël, gemeenten in Nederland zich hebben afgescheiden, en een bijzonder kerkgenootschap hebben opgericht. Het concordaat werd nu door beide kerkgenootschappen stilzwijgend in bescherming genomen. In het reglement voor het Ned. Israël, kerkgenootschap komt niets voor, dat ons, met het oog op het concordaat, noodzaakt daarbij stil te staan. Dit is niet het geval met het reglement van het Port. Israël, kerkgenootschap in Nederland. In art. 2 reglement lezen wij het volgende: Eene nieuwe Port. Israël, kerkelijke gemeente kan als zoodanig door de commissie worden erkend, wanneer hare leden bestaan uit Portugesche of Spaansche Israëlieten door afstamming enz." Wij hebben er reeds vroeger op gewezen, dat het woord afstamming hier niet geheel juist is. Het concordaat erkent ook als tot de Port. Israël, gemeente te behooren personen, die niet door afstamming dit radicaal verkregen hebben. Met het oog op al het voorgaande, is het ontegenzeggelijk waar, dat er in Nederland thans geen kans bestaat, om van de Port. Israël, gemeente tot de Hoogd. gemeente, of omgekeerd, over te gaan. In Engeland echter is er gelegenheid om voor eenige ponden sterling van gemeente tot gemeente over te gaan. Verschillende Hoogd. Israëlieten hebben zich te Londen in de Port. Isr. gemeente laten opnemen. Menigmaal reeds zat in het kerkbestuur een door geboorte Hoogd. Israëliet naast een volbloed Port. Israëliet. Zoover wij weten, heeft deze gang van zaken niet ongunstig op de Port. gemeente te Londen gewerkt. Deze Engelsch-Port. Israëlieten, die dit niet door afstamming, maar door overgang zijn, mogen die, met het oog op het concordaat, door het Port. Israël, kerkgenootschap in Nederland, zoo zij zich in Amsterdam of 's-Gravenhage metterwoon vestigen, als Port. Israëlieten beschouwd worden ? (Slot volgt.)
---

Algemeene vergadering der vereeniging voor 't Nederl. volksonderwijs.
Onder bovensfannd opschrift komt in n°. 28 van het Schoolblad, courant voor lager-, middelbaar- en gymnasiaal onderwijs, een artikel voor, geteekend Q. N. en geschreven naar aanleiding van de vergadering, door de vereeniging voor 't Nederl. volksonderwijs, Dinsdag 24 Juni, in het lokaal »dé Keizerskroon" alhier gehouden. Wij meenen, dat het inderdaad der moeite waardig is, dit artikel onder de oogen lezers te brengen, omdat zij daaruit ten duidelijkste zullen zien, dat mannen, waarvan men terecht zou kunnen verwachten, dat zij voldoende ontwikkeld zijn, om afschuw te hebben voor de middeneeuwsche begrippen van godsdiensthaat en onverdraagzaamheid, evenwel nog zoo bekrompen, zoo weinig ontwikkeld zijn en zoozeer met middeneeuwsche blindheid zijn geslagen, dat zij zich niet ontzien, de verdiensten van andersdenkenden te verkleinen, aan hetgeen deze in het belang van het publiek gedaan hebben, door verdachtmaking, alle waarde te ontnemen, en hetgeen deze gesproken hebben in een bespottelijk daglicht te stellen. De aanleiding tot het schrijven van bovenbedoeld artikel was de volgende: In de vergadering, gehouden in het belang van het volksonderwijs, werd door mr. J. A. Levy, een der afgevaardigden der Amsterdamsche afdeeling, een rede gehouden, waarin spreker de richting critiseerde, die bedoelde "vereeniging tot hiertoe gevolgd was, namelijk die van herhaald petitionnement. Ook had de heer Levy in den loop der vergadering gelegenheid, om tegen een voorstel van het hoofdbestuur, betreffende den leerplicht op te komen, terwijl hij in qualiteit van afgevaardigde van Amsterdam, het voorstel dier afdeeling, om het hoofdbestuur te 's-Gravenhage te vestigen, verdedigde. Een der aanwezigen nu, die den moed niet eens bezit zijn naam te noemen, schijnt er bijzonder nijdig over geweest te zijn, dat de heer mr. Levy, met zijn gewone welsprekendheid, bij herhaling het woord heeft gevoerd, en kon zijn van woede overkropt gemoed niet beter lucht geven, dan door het schrijven van het volgende artikel: i/De Hemel beware u voor praatzieke advocaten en zelfbebagelijke redenaars! Ziedaar de indruk, waaronder ieder deelnemer aan bovengenoemde vergadering, heden in de Keizerskroon gehouden, haar moet verlaten hebben. Nauw was zij nog met een opwekkende rede door den voorzitter geopend, en een aanvang der werkzaamheden der begrooting gemaakt,,of daar stond reeds een man uit den met name Levy, mijnheer den voorzitter", met groote bewegelijkheid van houding en. gebaren te betoogen, dat men best zou doen die maar geheel te verwerpen, en kon — hoe herhaaldelijk in de langgerekte en tot geenerlei uitkomst leidende rede gevallen — maar niet besluiten, haar aftebreken en ons zijn verder gerammel te sparen. Behalve zijn welbekenden, radbespraakten stamgenoot, jhr. Mozes Salvador, ken ik niemand, met hem in breedsprakigheid te vergelijken, terwijl hij dezen daarbij verre in ij delziek zelfbehagen overtreft. Groote woorden en holle klanken geen gebrek, en allen met denzelfden glimlach der zelfbewondering tot ziju deerniswaarde hoorders gericht, die te beleefd waren hem te smeekeu, toch een einde te maken aan zijn gepra'.t. En gelijk hij 't begon, zoo zette hij 't voort, en eindigde hij ; alles natuurlijk — gelijk het wel bij een dergelijke welsprekendheid verwachten liet — even vruchteloos. Zijn onbesuisde aanval op de begrooting, en naar hare aanleiding op de vereeniging, bleek even ondoeltreffend, ais zijn latere pogingen, om zijn AinsterdtfßßSClieo wrok tegeu het ministerie op de vergaring over te brengen, en de vereeniging zelve te steunen iv hare rustige werkzaamheid. De Amsterdammers, men weet het, hebben bij de regeering schipbreuk geledeu op hun aanvraag om gilden voor een gemeentelijke kweekschool, en de minister kou ook, iv hun oog, gein goed meer doen, en moest thans ook, van de zij der vereeniging, maar met geen verdere aanzoeken worden KiSiig gevallen. Z mderhnge redeueeriug, Waartegen een der leden vau 't hoofdbestuur terecht deed opmerken, (lat men integendeel niet moest ophouden met aauvragen, teu einde zuo door aanhoudiug te verkrijgen, wat men op ziju eerste poging nog niet dadelijk erlangde. Dat hoofdbestuur stilde verder voor, om overtuigd van de noodzakelijkheid der leerplichtigheid, ecu stap te doen om de invoering van deze te bespoedigen, en onze breedsprakige woordvoerder verklaarde zich geen minder voorstander dier zaak, maar wilde juist daarom dien stap nog niet gedaan zien, vooral ook — naar hij z?ï — omdat hij — ecu advocaat! 1! — voor chicanes vreesde. Geen vau zijn grondeu ging — als wij zeiden — echter op; de vergadering nam met groote meerderheid, zoowel de begrootiug als de uitvaardiging van eau adres aan de regeering en het opdragen van een mandaat aan eenige leden tot het opstellen van een wetsontwerp voor leerplichtigheid aan; ja, hij zou zelfs ten slotte zijn voorstel, om het centraalpunt der vereeniging te Leeuwarden te vestigen, nadat 's-Gravenhage het verstand had gehad voor die eer te bedanken, niet doordrijven, en keerde zoo onverrichter zake, naar huis terag. Moge 't hem een waarschuwing zijn, ziju woord- en gcbarer.rijkc praatjes voortaan liever voor de balie te besnaren, en, weet hij zich niet wat meer te bedwingen, de algemeene vergaderingen voor volksonderwijs van ziju tegenwoordigheid te verschoonen. Of meu op die in zijne afdeeling meer gesteld is, kan ik niet beslissen; zeker is dan de smaak der leden anders dan de mijne." leder nu, die den heer mr. J. A. Levy kent, weet, wat hij van dit hatelijk artikel gelooven moet; ziet daarin de duidelijkste sporen van verdachtmaking, wangunst, bekrompenheid en relegiehaat Uitdrukkingen als: »een man uit den volke Jakobs, met name Levy", »zijn verder gerammel", «deerniswaarde hoorders ...., die te beleefd waren, hem te smeeken toch een einde te maken aan zijn gepraat", »zijn woord en gebarenrijke praatjes", zeggen duidelijk genoeg, onder welk een invloed bedoeld pamflet geschreven is, toonen ten duidelijkste, dat aldaar geen kalm en bedaard overleg heeft voorgezeten, maar dat de schrijver werd beheerscht d00r.... ja, wij weten niet of wij moeten zeggen, door wangunst, dan wel door religiehaat of door beiden te gelijk. Wat wij echter zeer betreuren is, dat een redactie, samengesteld uit mannen, die geroepen zijn, beschaving en verlichting onder het volk te verspreiden, nog zoo weinig intelligentie bezit, nog zoo geheel en al onbekend is met hetgeen zij als fatsoenlijke redactie doen en laten mag, dat zij niet geschroomd heeft, een dergelijk insinueerend artikel een plaats in haar blad, gewijd aan de belangen van het onderwijs!! in te ruimen. Dat nu zijn de mannen, waaraan het geven van neutraal onderwijs is toevertrouwd; dat zijn de mannen, die geroepen zijn, voor den confessioneelen vrede te zorgen!
---

