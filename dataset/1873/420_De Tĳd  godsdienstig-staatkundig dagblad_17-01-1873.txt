AMSTERDAM, 16 Januarij. Het jaar 1873.
VII (Slot).
Het zuidelijk Europa blijft nog altijd het troetelkind van den modernen geest. Daar heerscht de revolutie in ongestoorde vrijheid; met milde hand strooit zij er hare gaven rond. De wisseling van gestalten is onophoudelijk ; voortdurend volgen op dat zonnig tooneel nieuwe verschijnselen elkander op. Men wordt meer dan verzadigd van verrassingen. Maar de verrassingen zijn niet aangenaam, ze dragen een den chaos voorspellende tint.
Spanje had gedurende dit jaar wel iets anders te doen dan van de Iberische eenheid te droomen. De «vreemdeling" voelde zijn troon wankelen. Bij al de stormen der liberale en radikale partijen voegde zich nog de karlistische oorlog. Met een open oorlogsverklaring aan den overweldiger, met een beroep op de aloude trouw van het spaansche volk betrad don Carlos VII zijn vaderland èn zijn koningrijk. Het ministerie-Sagasta, het tweede reeds in 1872 —op 't eind van Januarij was Malcampo vooreen votum van wantrouwen gevallen — viel, en maakte plaats voor Topete, die geen maand later reeds door Zorrilla werd opgevolgd. Een aanslag op 's Konings leven, een reis door de provinciën, deed de doornen om 's Konings hoofd geen plaats maken voor een bloemenkrans. De Spanjaard is te fier om vreugde te huichelen of smart te toonen. Hij roept den vreemdeling geen »leve!" toe, maar bejegent hem met een ijskoude onverschilligheid. Het is een kwaad, dat hij zich-zelven op den hals haalde; hij draagt het in sombere stille en verstikt de morrende klagt, die hem naar de lippen dringt.
Volgens berigt op berigt heeft men de karlistische beweging misschien reeds zeven malen overwonnen, onderdrukt, vernietigd. En altijd verschijnen .de karlisten weer, dan in grooter, dan in kleiner getal, verdwenen zijn zij nooit. Onuitroeibaar en onverdelgbaar schijnt hunne kracht. Misschien zal zij eenmaal ook onoverwinnelijk en onloochenbaar onoverwinnelijk blijken. Er ligt iets opwekkends in deze karlistische beweging. De zonen der vorstelijke geslachten, ook waar zij de dragers zijn der. regtmatige beginselen, schitteren in onze dagen meer door kalmte en rustige fierheid dan door kracht, die tot werkzaamheid en daden dringt. Don Carlos toont, dat het hem vreeselijk ernst is met zijn aanspraken op den spaanschen troon. Het maakt echter van den anderen kant een minder aangenamen indruk, dat op deze pogingen, herhaalde pogingen , geen welslagen, zelfs geen begin van volkomen welslagen volgt. Dit doet denken aan voortvarendheid en onbedachtzaamheid. Misschien zijn wijzelven wel wat voortvarend in onze hoop, — het ligt in de lucht—.maar, hoe het zij, de indruk blijft. Dat deze niet regtvaardig is, is wel buiten twijfel. Men vergeet maar te veel, dat voor het welslagen van den karlistischen oorlog een herleving van het spaansche volk boven alles noodig is. Het is beter dat deze herleving aan de overwinning van don Carlos voorafga, daar zij altijd met strijd gepaard, nu tegelijk met den kamp tegen den vreemdeling volstreden wordt. Maar dan blijve't ook wel bedacht , dat eene herleving altijd een langzaam en lang proces in de geschiedenis vormt. »Och, arm Italië...!" De klagt is meer gewettigd dan ooit. Geen ongelukkiger koningrijk dan dit koningrijk der vrijheid. Drie ijzeren gordels omklemmen het: het staatsbankroet, de sociale beweging, het pruissiesch-duilsche Keizerrijk. ledere poging ter bevrijding wringt het vaster in die banden, en maakt de verlossing meer onwaarschijnlijk, meer hopeloos.
Hel staatsbankroet klopt met zijn magere knokels steeds grimmiger aan de deur. Het nadert met onverbiddelijken drang. De ijzeren gordel wordt tot worgens toe digtgehaald. Hier baten geen kerkelijke goederen, geen rooftogten. Het einde is onverbiddelijk. Bij een schuldenlast van meer dan 9 milliarden — 1871 — wijst het budget van 1872 een deficit aan van 273 millioen, een bedrag, 'twelk dat der beide vorige jaren met meer dan honderd millioen overtreft. Alleen een italiaansch minister van Financiën, te Rome rezideerend, kan tegenover dergelijke feiten nog hopen op uitkomst.
Met nog erger kwalen dan het staatsbankroet dreigt de sociale beweging. Beide voltooijen zoowel den zedelijken als den stoffelijken onderdergang van het volk. Terwijl de ministers in de Wetgevende Kamer met de steeds stouter wordende eischen der uiterste linkerzijde hebben te kampen, woelt door al de schichten van het volk de sociale revolutie voort. In de raadzalen en de kabinetten heet het wachtwoord: «Republiek"; op de pleinen en in de arbeiderslokalen heet het ¦» Commune". Mazzini is gestorven, maar zijn geest waart overal rond; en ieder, die dien togt gevoelt, gevoelt hem op zijne wijze. Zeker anders in het Parlementsgebouw op Monte-Citorio, anders in het Colosseum en in de zaal der Argentina. Maar beide togten vormen denzelfden storm, die straks het één Italië in zijn vernielende wieling zal nemen, om het in flarden gescheurd achter te laten — een prooi voor den wachtenden gier.
De italiaansche staatslieden gaan groot op hun bondgenootschappelijke verhouding tot het pruissiesch-duitsche Rijk. Het is moeijelijk meer onbeschaamdheid en meer waanzin op het voorhoofd te dragen. Want waanzin is het, groot te gaan ep een verbond, dat niet anders dan een slavernij kan zijn. Bij ieder verbond is de zwakkere der beide bondgenooten de slaaf en het slagtoffer van den sterkste. Waar de sterkste het wil, daar heeft de zwakkere te volgen. Als de sterke wordt aangevallen, dan is de zwakkere de voorhoede, Ie corps perdu. De sterke helpt den zwakke alleen, zoolang zijn belang en zijn voordeel het vorderen. Daarna blijve de zwakke de prooi van wie hem durft nemen, of hij wordt, bij wijze van beter bescherming, door den sterke zelven ingelijfd. Deze laatste regel geldt vooral van de bismarckiaansche politiek, die nog altijd haar eersten titel op den naam van trouw en edelmoedig te verdienen heeft. Zou zelfs een italiaansch minister kunnen waneri, dat Italië het in kracht tegen pruissiesch Duitschland zou kunnen opnemen? Misschien in list. Daar rust nu te Chislehurst een lijk, dat van de wonderen der pruissische list verhalen kan. De onbeschaamdheid echter, die in dit hoog opgeven van de pruissische vriendschap steekt, is beneden alle verachting laag. Het eerste wachtwoord der italiaansche revolutie was het motte ai Tedeschi — dood den Duitschers! — Nog in 1866 klonk het uit den mond der vlugtende dapperen. Is die leus nu vergeten en weggestorven, door dat Duitschland niet langer Oostenrijk, maarPruissen heet, omdat ook Pruissen de revolutie is ? Kent dan de italiaansche revolutionair de revolutie nog niet genoeg, om te weten, dat zij onverbiddelijk is, waar de stem van den roofzuchtigen hartstogt gebiedt?
Italië, dat de eer had, de onvergelijkelijke eer de zetel van Christus' Stedehouder te zijn, is nu gedaald en weggezonken tot den rang van een pruissiesch wingewest. Rome en het Vatikaan! Onze blik blijft gevestigd op u, o onze Vader, die daar zetelt in uw paleis, een gevangene in uw eigen rijk, uw eigen stad! Onze blik blijft gevestigd op u; bij het wisselen der jaren blijft gij onwankelbaar, in uw grijze jeugd, in uw onsterfelijke glorie! Tot u zien wij op, onzen heervoerder in den strijd, onzen Koning door uw opperpriesteriijke waardigheid , onzen Koning door uw heldenmoed en kracht! Uw woord klinkt ons toe boven al het ruischen en warrelen der vliedende geruchten, uw woord in den tijd een echo der eeuwigheid, een echo van Christus' woord, dat ons den strijd voorspelde, maar in den strijd de onverganklijkheid, na den strijd de zegepraal! De jaren vergaan, dat woord blijft! De nederlandsche Staat en de nederlandsche staatkunde in 1872 verdienen een afzonderlijke beschouwing, die binnen eenige dagen zal verschijnen. Al heeft Nederland voor Europa weinig beteekenis, voor ons is het onder alle europeesche Staten de dierbaarste, het vaderland.
---

BUITENLAND. Algemeen Overzigt.
Blijkens eene voorloopige telegrafische mededeeling, heeft de interpellatie-Belcastel gisteren in de fransche Nationale Vergadering niet die heftige diskussiën uitgelokt, als van verschillende zyden verwacht werden. De ophelderingen, door Thiers aan de bekende deputatie der regterzijde gegeven, schijnen ook op den interpellant niet zonder uitwerking te zijn gebleven. Hij verklaarde zyne interpellatie tot twee vragen te zullen beperken, namelijk: »1° Waren de instrukties van den kornmandant der Orénoque van dien aard, dat zij voortvloeiden uit een gewijzigde staatkunde, welke den Paus niet meer beschermen wil? en 2° heeft de tegenwoordige gezant bij denH. Stoel al dan niet het beschermheerschap over de franschegodsdienstigeinstellingenteßome aan een ander moeten afstaan?" — Hierna nam de minister van Justicie, Dufaure, het woord, om te verklaren, dat de Regering opzigtens den H. Stoel niet van staatkunde veranderd is, en dat de nieuwe gezant Corcelles, evenals diens voorganger, het beschermheerschap over de fransche stichtingen behouden heeft. Met deze verklaring moest de interpellant zich natuurlijk tevreden stellen; waarna de afgevaardigde Chesnelong, den minister dankende, nog een hartelijk woord tot de Regering rigtte om haar aan te sporen ook voor de toekomst de belangen van Frankrijk niet van die der Katholieken af te scheiden. Niet Daily Telegraph, maar de parijsche Liberté bevat thans het aangekondigde verweerschrift van den hertog de Gramont. Het brengt echter ditmaal geen nieuwe dokumenten aan het licht, en beroept zich, om Oostenrijks beloften van interventie te bewijzen, op persoonlijke nota's, waaraan geenerlei officieel karakter is toe te kennen; zoodat von Beust ten slotte in 't gelijk schijnt te -lyven. De spaansche Regering heeftopnieuw, en thans door den mond des ministers van Buitenlandsche Zaken zelven, in de Kortes verzekerd, dat Amerika zich niet langs diplomatieken weg in de kubaansche aangelegenheden gemengd heeft. Er had geenerlei wisseling van nota's plaats gehad, en ook door generaal Sickles, den amerikaansche gezant te Madrid, was geen nota van Hamilton Fish ontvangen. Amerika zal zich dus niet tegen de voorgenomen hervormingen op Porto-Rico verzetten, en evenmiu de uitbreiding dier hervormingen tot het eiland Cuba eischen. Men gelooft thans, dat het eerste valsche berigt is uitgegaan van de onlangs gevormde Ligue, welke zich de bestrijding van het ontwerp tot afschaffing der slavernij ten doel stelt, en daarom, naar men wil, ook bedoeld berigt heeft verspreid , om de publieke opinie met een »heilzame" vrees voor Amerika te vervullen. — Van deze Ligue is een paar dagen geleden een manifest verschenen, waarin zy de gansche natie oproept, om, langs wettigen en geoorloofden weg, het ontwerp te bestrijden, daar zij de plotselinge en algeheele afschaffing der slavernij verderfelijk acht; zij beschouwt eene trapsgewijze ontwikkeling der vrijlating als de eenigst mogelyke verstandige oplossing. De regerings- en regeringsgezinde bladen bevatten in de laatste dagen allerlei lamentabele histories over zoogenaamde sstrooperijen" «wreedheden" »onmenschelykheden", enz., welke door de karlistische benden heeten gepleegd te worden. Men zal natuurlijk die berigten nemen voor 't geen zij zyn.
Te Rome zijn de italiaansche Kamers heropend, en zal het bekende Komitee-generaal zyne beraadslagingen over het ontwerp-kloosterwet voortzetten. Inmiddels cirkuleeren in Rome en omliggenne provinciën reeds vele petitiën, met talrijke handteekeningen overdekt, waarbij met kracht tegen dat ontwerp wordt geprotesteerd en de verwerping gevraagd. Ook tegen de eventuëele verdrijving der Jezuïeten wordt geprotesteerd. Een desbetreffend protest, door 30,000 Romeinen geteekend, zal eerstdaags den Heiligen Vader worden aangeboden.
Het gevaar voor overstrooming is thans te Rome geweken, maar in verschillende streken van Italië dreigen telkens nieuwe rampen, terwijl de vroegere zich nog zoo nypend doen gevoelen. In het noorden vooral is de nood tot een uiterste gestegen: er zyn streken, die tot vier malen toe overstroomd zijn. In het zwitsersche kanton Solothurn duurt de officieele handhaving van den geëxkommuniceerden ouc£-katholieken pastoor Gschwindt van Starrkirch nog immer voort. Telken Zondag leest de rampzalige de H. Mis, al moet hij ook door de gendarmen tegen de verontwaardiging der Katholieken beschermd worden. En de onderwy'zer der plaats wordt, onder bedreiging van ambtsontzetting, gedwongen de schooljeugd persoonlijk ter kerk te leiden; zoodat den katholieken ouders niets overblijft, dan hunne kinderen geheel te huis te houden. Te Genève zal de Groote Raad eerstdaags te beslissen hebben over de bekende wet tot invoering der pastoorsverkiezingen. Dat de benoeming van den konservatieven heer Königsmarck tot ministar van Landbouw ook aan prins Bismarck niet aangenaam is geweest, maar door den Keizer zelven hardnekkig werd doorgedreven, berust niet geheel en al op onwaarschijnlijke gronden. Sedert geruimen tijd reeds werd door verschillende doorgaans goed ingelichte korrespondenten verzekerd, dat Bismarcks éénige tegenstand op den weg der hervorming en vervolging de Keizer was, en dat de Prins van dien kant meer pillen te slikken krijgt, dan de buitenwereld weet. Onlangs verhaalde een der duitsche bladen zelfs, dat Bismarck het ministerprezidentschap enkel en alleen had neergelegd, omdat hij door 's Keizers naaste omgeving te zeer in zyn vervolgingsplannen werd gekontrariëerd. Een kamerheer der Keizerin zou een belangrijke som naar Posen gezonden hebben, om de beweging tegen de wet op het schooltoezigt te steunen, en geldboeten te betalen voor zekere door deregtbanken veroordeelde overtreders van deze en andere nieuwere wetten. Bismarck zou zich beklaagd hebben, maar de Keizer antwoordde, dat hy dit den kamerheer zyner ecbtgenoote onmogelijk kon beletten. Het berigtje bleef schier onopgemerkt, maar weldra gaf Bismarck zelf er een officieel karakter aan, door openlijk in den Beichsanzeiger een rektifikatie te plaatsen, waaruit blijkt, dat hij werkelijk in de hoogste kringen een levendige tegenwerking ontmoet. Mogt dan de hoop van dr. Windthorst vervuld worden, en de Keizer hem weldra een »haltl" toeroepen! De buitengewone russische gezant SchouwalofF, die zich sedert eenige dagen in Engeland bevindt, werd aanvankelijk gegezegd met voorstellen, betreffende een huwelijk tusschen een russischen grootvorst en een dochter van Koningin Viktoria, gekomen te zihi; doch thans twijfelt niemand meer, of ïtusland's expeditie in Centraal-Azië is het eenig motief zijner zending. Uit Berlyn wordt aan de lndépendance Beige geschreven, dat SchouwalofF namens Rusland de verzekering moet overbrengen, dat ten opzigte van Khiva niet anders dan metßokhara en Kachgar zal gehandeld worden; d.i. dat Rusland zich met deugdelyke waarborgen voor de toekomst zal tevreden stellen, en alleen beoogt, zijn handel niet langer door trouwelooze rooversbenden te laten verontrusten. De Tsaar wil met de middelpunten der mahomedaansche beschaving handelsbetrekkingen aanknoopen gèlyk aan die, welke hy met andere beschaafde volken heett gesloten. SchouwalofF zou voorts in herinnering brengen, dat Rusland ten aanzien van Bokhara evenzoo gehandeld heeft, door na het einde der vijandelijkheden de veroverde steden terug te geven, zich met een traktaat en zekere waarborgen tevreden stellende; overigens behoefde Engeland zich niet zoo ongerust te maken, daar tusschen Khiva en Afghanisten nog uitgestrekte woestijnen liggen. Een ander berlijnsch berigtgever voegt er bij, dat men te St.Petersburg Schouwaloffs zending als gelukt beschouwd, en dat het gerucht, volgens 'twelk Engeland vooraf het vaststellen van een demarkatielijn zou vragen, geheel uit de lucht gegrepen is. Daily- News vernam nog, dat het antwoord van Engeland reeds in den loop dezer week naar Rusland zal verzonden worden.
---

De Universiteit te Leuven.
In eene korrespondentie uit Leuven aan den Univers vinden wy eenige belangrijke bijzonderheden opgeteekend, over den bloei der katholieke leuvensche hoogeschool. Het getal studenten overtreft verre dat der vorige jaren. De lokalen voor de verschillende klassen zijn alle veel te klein. Er zijn meer dan 70 professoren, en 1100 ingeschreven studenten, waaronder 900 Belgen; de overige 200 worden aangevuld door jongelieden uit Engeland, Duitschland, Australië, Oostenrijk, Baden, Beijeren, Brazilië, Chili, de Vereenigde Staten, Frankrijk, Guatemala, lerland, Italië, I,'ixemburg, Paraguay, Nederland, Peru, Polen, Portugal, Rome, Rusland en Zwitserland. In den loop van het akademische jaar 1871—1872 zijn er 9 promotion geweest in de theologie en het kanonnieke regt, 11 in staatkundige wetenschappen, onder welke verscheidene met het schitterendst succes, 1 in de plantenkunde. Van de drie-honderdtwee-en-tachtig, door de van staatswege aangestelde jury's geëxamineerden in de regten, philosophie, letteren, medicijnen enz., hebben 235 den derden graad, 118 den graad cum laude en 29 den graad summa cum laude — den hoogsten namelyk — behaald.
Zulke rezultaten maken elke verdere lofprijzing overbodig.
Mgr. Naméche, de rektor magnifikus der hoogeschool, bevindt zich op het oogenblik te Rome aan het hoofd eener deputatie van belgische Katholieken, gekomen, om den vereerenswaardigen gevangene van het Vatikaan eerbiedige hulde te brengen.
---

De Engelsche Prinsen op Cambden-House.
Eergisteren morgen ten ongeveer 11J uur werden de prins van Wallis en diens broeder Alfred, hertog van Edinburg, alsmede prins Christiaan van Denemarken op Cambden-House verwacht. Van de keizerin af, merkt de Times niet weinig trotsch op, tot den lakei in rouwliverij toe, gevoelde alles, dat het oogenblik, hoe smarteïy'k overigens, toch ook zijne grootsche zijde had, en een ieder beyverde zich de hem opgedragen taak met de naauwkeurigste zorg te vervuilen. De eerste pligt der étiquette was den keizerlijken prins te gaan afhalen. Daarmede waren belast de prinsen uit den bonapartischen bloede, en ten 10i uur gingen prins Napoleon, prins Lucien; prins Charles en de prinses Murat, vergezeld van hun gevolg, te voet naar de woning van graaf Clary, waar «Napoleon IV" zich bevond. Even over elven keerden zy terug; de keizerlijke prins liep aan de zyde van prins Napoleon, achter hen kwamen de beide andere Bonapartes en eindelyk prinses Murat. Door een zijdeur, den eenigen ingang gedurenden den dag, Cambden- House binnentredende, begaven zy' zich naar de voor hen alleen bestemde salon;' en zaten daar zwijgend neder.
De antichambres ter regterzijde van d gedrapeerde passage naar den salon wa ren reeds. o vervuld, maar de voornaamste personen, als Rouher, Pietri, de graaf d'Avilliers, de hertog van Bassa»©, de hertog de Cambacérès enz., allen overdekt met schitterende sterren, glinsterden in de passage zelve; ook de kamerdienaar van het engelsch hof,;4ord Sydney, was daar om de prinsen te ontvangen, doch in streng niet-officiëele kleeding. De laatste minuten voor de komst der hooge gasten vormden de dragers van sterren en roode lintjes zich tot sterrebeelden, voor de prinsen een doortogt naar de salon openlatende. Zoodra de prins van Wallis en de hertog van Edinburg uit het rijtuig stapten, stond de keizerlijke prins van zijn zetel op, en door de andere prinsen van zijn Huis, naar gelang van hun rang, gevolgd, ontmoette hij Engelands kroonprins, at the right — wight zeggen de engelsche aristokraten — moment and ai the right spot — op het juiste oogenblik en op de juiste plek. De hand van den keizerlijken prins in de zijne nemende, boog de prins van Wallis zich voorover en kuste den vaderlooze op de wang, terwijl de hertog van Edinburg hem op beide wangen kuste; »a een handdruk tusschen de bezoekers en de prinsen Bonaparte traden de acht telgen van keizerlijken en koninklijken bloede de inner drawing-room binnen. De Times zegt, hoewel zeer nieuwsgierig er naar, niet te weten of de kus der engelsche prinsen koninklijk of alleen vastelandsch — continental — was, en evenmin of het verschil tusschen den eenen kus van den prins van Wallis en de twee van diens broeder slechts aan toeval of wel aan étiquette moet geweten worden. Kort daarop arriveerde ook prins Christiaan, en voegde zich by het vorstelijk achttal. Een weinig later werden de engelsche prinsen naar de kamer geleid, waar de keizer lag. Achtereenvolgens traden de prins Van Wallis, de hertog van Edinburg en prins Christiaan op de kist toe, en bleven eenige oogenblikken staren op het zielloos lijk van den man, die eens Europa kon doen sidderen. Met een kort bezoek der drie prinsen aan de keizerin in hare apartementen was de visite de condoleance geëindigd.
---

