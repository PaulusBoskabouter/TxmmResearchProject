NEDERLANDEN. 's GRAVENHAGE, den 26sten September 1873.
Door eene Commissie uit de Tweede Kamer der Staten-Generaal is gisteren namiddag het navolgende adres dier Kamer, ter beantwoording van de Troonrede , aan Zijne Majesteit den Koning aangeboden : Sire! De Tweede Kamer der Staten-Generaal stelt het op hoogen prijs, dat Uwe Majesteit, bij de hervatting der werkzaamheden van de Volksvertegenwoordiging in haar midden verschenen , gunstige mededeelingen heeft kunnen doen aangaande den toestand des lands. Inzonderheid was het streelend voor ons gevoel, Uwe Majesteit te hooren gewagen van de blijken van bloeien welvaart, bij haar bezoek aan de noordelijke gewesten des Rijks allerwege ontmoet, en van de levendige en ondubbelzinnige bewijzen van liefde en verknochtheid, waarmede in het Noorden en in het Zuiden door geheel de bevolking de Koning werd begroet. Wij deelen in den wensch, dat de havenwerken van Vlissingen, aan welker plegtige opening Uwer Majesteits tegenwoordigheid luister heeft bijgezet, aan hunne bestemming mogen beantwoorden. Ook met het oog op de verwikkelingen in den Indischen Archipel , was ons de verzekering aangenaam , dat Uwe Majesteit voortdurend van alle vreemde Mogendheden bewijzen van belangstelling en vriendschap mogt ontvangen. Wij houden ons overtuigd, dat zee- en landmagt steeds hier en in de overzeesche gewesten op loffelijke wijze aan hare roeping beantwoorden. De levendige belangstelling, door Uwe Majesteit voor het openbaar en bijzonder onderwijs aan den dag gelegd, vindt bij ons onverdeelden weerklank. Onder de voorregten, waarvoor wij erkentelijk zijn. behoort dat de gesteldheid onzer geldmiddelen, niettegenstaande de buitengewone uitgaven en de stijgende behoeften der gewone dienst, zoo hier te lande als in Indie, gunstig kon worden genoemd. Dat de kusten van Atchin thans met goed gevolg door de zeemagt worden geblokkeerd, vernamen wij met genoegen Vurig wenschen wij, dat door de genomene of te nemen voorzieningen spoedig aan den krijg met dat Rijk een eervol einde zal worden gemaakt. De verdere mededeelingen, door Uwe Majesteit omtrent den toestand der Oost-Indische bezittingen en West-Indische koloniën gedaan, wijzen, tegenover enkele schaduwzijden, vele lichtpunten aan. Hartelijk wenschen wij met Uwe Majesteit, dat onze beraadslagingen in het ingetreden zittingjaar, onder Hoogeren zegen, vruchtbaar mogen zijn voor de belangen van het dierbaar vaderland. Zijne Majesteit heeft daarop het volgende geantwoord: Mijne IIeeren ! Ik verzoek U aan de Tweede Kamer Mijnen dank over te brengen voor haar adres van antwoord en haar te verzekeren dat Ik met genoegen de vernieuwde betuiging ontvang van hare bereidvaardigheid tot hervatting van hare werkzaamheden. Bij Koninklijk besluit van 26 September 1873, n°. 6, is aan de na te melden officieren bij de dienstdoende schutterijen, op hun verzoek, eervol ontslag verleend, onder gehoudenheid tot het volbrengen van de op hen nog rustende verpligtingen als gewoon lid der schutterij bij de reserve, met al de gevolgen daaraan bij de wet gehecht, als; bij die te Nijmegen, aan F. Ph. Thijssen, als 2de luitenant; bij die te Rotterdam, aan mr. C. E. Havelaar, als 1ste luitenant; bij die te Goes, aan J. J. Ochtman, als 2de luitenant. Voorts zijn bij de dienstdoende schutterij te Rotterdam benoemd: tot kapitein J. van Alphen, thans 1ste luitenant; tot lsten luitenant A. A. Maas Geesteranus en A. Polak, beiden thans 2de luitenant; tot 2den luitenant J. H. Everts en mr. J. Rombach, beiden thans sergeant. Bij Zijner Majesteits besluit van den 22sten September 1873 , n°. 7, ' s aan jhr. mr. D. A. W. van Tets, secretaris van legatie te Weenen, v ergunning verleend tot het aannemen van het ridderkruis der Leopolds°rde, hem door Z. M. den Koning der Belgen geschonken. Bij besluit van den 25sten September 1873 , n°. 21, heeft Zijne Majesteit goedgevonden, met ingang van den lsten October aanstaande, bij het departement van Marine te bevorderen . tot commies, den adjunct-commies F. K. C. de Jongh van Arkel: en tot adjunct-commies , den eersten klerk J. A. Sillevis.
Bij Koninklijk besluit van den 25sten September 1873, n°. 7, is de heer E. R. Groth, medicinae doctor, benoemd tot officier van gezondheid der 2de klasse bij de militaire geneeskundige dienst van het leger in Nederlandsch Indie. MINISTERIE VAN MARINE. Bij beschikking van den Minister van Marine, is, met ingang van den lsten October aanstaande, bevorderd tot eersten klerk bij het Departement van Marine de tweede klerk bij dat Departement T. Kruseman. Bij beschikking van den Minister van Marino, zijn met ingang van den lsten October aanstaande benoemd tot studenten voor de militaire geneeskundige dienst bij de zeemagt, de jongelingen P. Stolp en J. C. C. W. Roldanus. MINISTERIE VAN FINANTIEN. Telegrafie. Met ingang van den 29sten dezer zal het Rijkstelegraafkantoor te Willemstad op werkdagen open zyn van 9 ure voor- tot 1 ure namiddags en van 3 tot 7 ure namiddags. De diensttijd op Zon-en feestdagen blijft onveranderd. 's Gravenhage, den 25sten September 1873. Namens den Minister van Finantien, De Secretaris-Generaal, Bartstra. MINISTERIE VAN KOLONIËN. De Minister van Koloniën; Gezien het verslag der bij zijno beschikking dd. 26 Mei 1873, Iit. A pz , n°. 36, benoemde Commissie, belast met het in het jaar 1873 in Nederland afnemen van het examen bedoeld bij art. 4 van het Koninklijk besluit van 10 September 1864 (Staatsblad n°. 93), houdende vaststelling der verordening op het benoemen van ambtenaren bij de burgerlijke dienst in Nederlandsch Indie, zoo als het is gewijzigd bij art. 1 van dat van 30 October 1872 ( Staatsblad n°. 106); Heeft goedgevonden : die Commissie, bestaande uit de heeren : dr. W. R. baron van Hoëvell, lid van den Raad van State, lid en voorzitter; dr. T. Roorda, dr. P. J. Veth, dr. J. Pijnappel Gz. en mr. P. A. van der Lith, hoogleeraren aan de Rijks-instelling voor onderwijs in Indische taal- , land- en volkenkunde te Leiden ; J. J. Meinsma, dr A. W. T. Juynboll en J. R. P. F. Gonggrijp, hoogleeraren aan de gemeente-instelling voor onderwijs in Indische taal-, land- en volkenkunde te Delft; A. C. Vreede, privaat-docent aan de Rijks-instelling vooronderwijs in Indische taal- , land- en volkenkunde te Leiden ; G. K. Niemann , gewezen lector in de taal- , land- en volkenkunde van Nederlandsch Indie aan het zendelingshuis van het Nederlandsch Zendelinggenootschap te Rotterdam ; H. Kleyn van de Poll, oud-resident op Java, te Utrecht; jhr. D. F. van Alphen, laatstelijk adsistent-resident van Bondowoso (Bezoeki), thans met verlof hier te lande, en tijdelijk werkzaam bij het Departement van Koloniën, te 's Gravenhage; G. R. Lucardie, laatstelijk adsistent-resident van Blitar (Kediri), thans met verlof hier te lande, te Rotterdam: G. J. Grashuis, laatstelijk ambtenaar ter beschikking bij de landelijke inkomsten en cultures op Java, thans met verlof hier te lande, te Leiden; leden; en J. Spanjaard, hoogleeraar aan de gemeente-instelling voor onderwijs in Indische taal-, land- en volkenkunde te Delft, lid en secretaris; bij deze te ontbinden, onder dankbetuiging voor de wijze waarop zij zich van hare taak heeft gekweten. 's Gravenhage, den 24sten September 1873. De Minister voornoemd, Franses van de Putte.
---

BUITENLANDSCHE BERIGTEN. FRANKRIJK.
In de legitimistische Gazette de France wordt gezegd: » Woensdag had er eene druk bezochte bijeenkomst van afgevaardigden ten huize van den hertog Decazes plaats, waarin de berigten uit Frohsdorf het onderwerp van het gesprek uitmaakten.
» Men deelt ons mede dat de aanwezige afgevaardigden algemeen erkenden dat deze berigten het deflnitive verbond van alle monarchaalgezinden bezegelden. Men zou daarop besloten hebben tot het bijeenroepen eener zoo talrijk mogelijke vergadering van de leden der monarchale partij , waarvoor de uitnoodigingsbrieven spoedig zouden worden verzonden." In den officieusen Franqais werd gisteren geschreven dat er in de politieke kringen eeno groote verwachting heerschte omtrent hetgeen verhandeld zou worden in de bijeenkomsten van de verschillende groepen , welke na afloop van de zitting der permanente commissie belegd waren, «zonder echter, — dit voegt het blad er bij — , zoo naïef te zijn als sommige dagbladen het doen voorkomen , van te gelooven dat alle vraagstukken in éénen dag kunnen worden afgedaan. De ophelderingen over de door de heeren Merveilleux-Duvigneaux en de Sugny gedane stappen zullen denkelijk vooral oen onderwerp van bespreking uitmaken. »Heden ochtend zijn er zeer vele afgevaardigden van het regter centrum te Versailles aangekomen. Hun streven en hun wensch is hoofdzakelijk de eenheid van alle conservative krachten te handhaven , en zij achten daarom, gelijk uit hunne eigene woorden op te maken is, bovenal noodig dat de afgevaardigden van de regter zijde hun duidelijk en klaar mededeelden op welk gebied en onder welke voorwaarden zij hunne medewerking verlangen. Zij achten zich nog niet genoeg ingelicht door hetgeen daaromtrent in de dagbladen geschreven is. De leden van het regter centrum zullen derhalve op dit punt verklaringen vorderen." — De oud-minister de Rémusat, tegen wien in der tijd to Parys de heer Barodet als de radicale candidaat voor de Nationale Vergadering gesteld was geworden, heeft de hem door de radicale partij aangeboden candidatuur in het departement der Haute-Garonne van de hand gewezen. Na vele vruchtelooze pogingen om den heer de Rémusat op dit besluit to doen terugkomen hebben de radicale dagbladen in dat departement hunne geestverwanten vermaand, niettegenstaande die weigering hunne stemmen op hem uit te brengen. SPANJE. Door den Britschen minister van buitenlandsche zaken is aan de familiebetrekkingen der op het door de Spaansche regering genomen stoomschip Deerhound aanwezige personen te kennen gegeven dat de Spaansche regering de gevangen gezette bemanning van dat schip in vrijheid stellen en ook schip en .lading aan de eigenaren teruggeven zal. Naar men uit Madrid schrijft, hoopt de Spaansche regering ten gevolge van het vrijlaten van den Deerhound thans ook de beide fregatten Almansa en Vit tor ia , welke nog steeds in handen van den Engelschen admiraal zijn , terug te zullen krijgen. — Betreffende de bedreiging van Alicante door de insurgenten-schepen van Carthagena, werd aan de Times nog het volgende medegedeeld: » De te Alicante gevestigde Engelsche kooplieden hebben langs den tetegraphischen weg bij lord Granville en den attorney-general vertoogen ingediend , waarin de vraag gesteld werd of het bemannen der gepantserde insurgenten-schepen met veroordeelde misdadigers , waarvan eenige voor zeer zware misdaden veroordeeld zijn, riet eene schending is van de wetten en gebruiken, waarnaar beschaafde natiën zich gedragen , en derhalve de opstandelingen door deze daad niet de aanspraak verliezen op elk voorregt, hetwelk hun anders door de onzijdige mogendheden mogt toegekend kunnen worden. Bij den admiraal Yelverton hebben zij mede de verklaring afgelegd, dat het hun onmogelijk was hunne bezittingen in veiligheid te brengen binnen den gestelden termijn van vier dagen. De admiraal heeft echter geantwoord dat formele instructien van zijne regering hem verboden langer uitstel te eischen. Men verwacht thans dat het bombardement Donderdag eenen aanvang zal nemen. De bevolking maakt aanstalten voor eene krachtige verdediging, maar heeft geen geschut, hetwelk tegen de gepantserde schepen iets kan uitrigten ; het bombardement kan dus regelmatig voortgaan, terwijl er niet genoeg troepen zijn om eene landing te beletten. Het bombardement kan geene andere gevolgen hebben dan een nutteloos verlies van eigendommen en menschenlevens. Men zendt de vrouwen en kinderen de stad uit, doch vele blijven, daar de Spanjaarden staeds gelooven dat de onzijdige mogendheden het plat schieten eener open liggende onversterkte stad niet zullen toelaten." Den 23sten waren de beide insurgentenschepen naar Carthagena vertrokken , van waar men dezelve op Donderdag terug verwachtte met het derde insurgenten-pantserschip Mendez Nunez. De te Alicante gevestigde consuls hadden een gemeenschappelijk protest tegen het bombardement opgesteld, hetwelk door den Britschen consul, als zonder instructien zijner regering zijnde, niet was onderteekend. — In berigten van de Spaansche grenzen van 23 September, dooide Kölnische Zeitung medegedeeld, wordt gemeld: » Nadat de regering maatregelen tot handhaving der rust genomen, openbare vergaderingen verboden en de drukpers onder gestreng toezigt gesteld heeft, is hare zorg bijna uitsluitend aan de reorganisatie van tiet leger gewijd. Eeno deputatie van artillerie-officieren heeft bij den president Castelar hare opwachting gemaakt om hem dank te betuigen voor het bosluit tot reorganisatie van dat wapen. De minister van marine heeft bij eene circulaire gestrenge handhaving der krijgstucht bevolen en aan de officieren den pligt op het hart gedrukt om hunne minderen een goed voorbeeld te geven. Bij eene andere verordening is aan de officieren het schrijven in dagbladen verboden. » Uit Barcelona wordt gemeld dat de aankomst van den kapitein generaal Turon aldaar een goeden indruk gemaakt heeft. Hij ontving het stedelijke bestuur zeer vriendelijk , maar de provinciale deputatie vrij koel; aan deze verklaarde hij dat hij vast besloten had de krijgstucht onder de troepen te herstellen, en dat hij een ieder, die zich daartegen verzetten mogt , zou doen fusilleren. n De minister van koloniën is voornemens zich in de volgende maand naar Cuba te believen om de gesteldheid van zaken aldaar in persoon te onderzoeken." ITALIË. Aan het Journal des Débats wordt uit Rome, onder dagteekening van 21 Soptember, onder anderen het volgende geschreven: De reis des Konings heeft reeds een goed gevolg gehad; het ministerie Minghetti is daardoor vast in het zadel geraakt. De liberalen van alle schakeringen
hebben zich daarbij aangesloten. De geavanceerde partij was altoos vo! sympathie voor Pruissen; in Augustus 1870 reeds ging van haar de oppositie uit tegen het denkbeeld om Frankrijk te ondersteunen. De heer Ratazzi alleen had persoonlijke genegenheid voor Frankrijk: na zijnen dood kan zijne partij botvieren aan hare ingenomenheid met Duitschland , en zij laat dit niet na Nu het ministerie zich rondwe» in dezen geest verklaard heeft. is er voor oppositie aan die zijde niet meer te vreezen. Alleen is er iets anders te vreezen , dat namelijk de regering zou worden genoopt den weg van gematigdheid te verlaten, welken zij tot heden tegenover de geestelijkheid gevolgd heeft. » De ministers zijn allen mannen van gematigde denkwijze, maar de omstandigheden zijn somwijlen den wil te magtig en Pius IX zal niet vredelievender gestemd worden door het vermenigvuldigen zijner vijanden. Zijne taal zal niet gematigder worden. » Het zou mij niet verwonderen dat misschien binnen kort de Heilige Stoel uit het Vaticaan en zelfs buiten Italië verplaatst zou moeten worden. Wel zijn er nog geene bepaalde voorteekenen van die verplaatsing, maar de strijd der partijen wordt met den dag heftiger, en de liberale dagbladen vermanen de regering voortdurend tot krachtig handelen. Wanneer men aan do ministers te Berlyn denzelfden raad geeft, zullen ze zeer veel wijsheid en vastberadenheid noodig hebben om aan dien aandrang weerstand te bieden. ii Hetgeen in Italië voorvalt kan Frankrijk niet aangenaam zijn. Toch is er in de tegenwoordige omstandigheden iets goeds gelegen. Het is altoos wenschelijk dat het gevaar duidelijk en de verhouding zuiver is. Men verzekert dat Pruissen en Italië elkander wederkeerig ElsasLotharingen en Rome waarborgen. n De ministeriele bladen blijven niettemin volhouden dat Frankrijk zich niet over den gang van zaken heeft te verontrusten, wanneer het maar zelf rustig blijft. Van hare. zijde geeft de Fransche regering Italië de verzekering dat zij geen toeleg tegen dezelve smeedt, waaraan op het oogenblik wel door niemand getwijfeld wordt. Maar hoe vaak deze betuigingen ook vernieuwd worden, zij kunnen de spanning niet wegnemen." ZWITSERLAND. In het Journal de Genève is het berigt tegengesproken dat de Fransche regering aan de Zwitsersche eene nota zou gezonden hebben over beleedigingen welke Fransche bedevaartgangers te Genève ondervonden hadden. De officieuse Franqais bevestigt deze tegenspraak in de volgende bewoordingen : ii Het Journal de Genève heeft gelijk; wij weten niets van het bestaan eener nota. Maar er is een onderzoek ingesteld met de medewerking van de kantonnale regering van Genève, welke niet minder dan de Fransche regering er belang bij heeft omtrent de ware toedragt van zaken ingelicht te worden. Wij zijn overtuigd dat geestelijken en bedevaartgangers de hoedanigheid van Franschen niet verliezen en regt behouden op de bescherming der nationale vlag. De regering van Genève zal hierin wel met ons instemmen ; zij kent de wetten der internationale gastvrijheid en wij twijfelen er niet aan, dat , zoo de feiten zich hebben toegedragen gelijk vermeld i3 en de schuldigen worden ontdekt, deze laatste even streng zullen worden gestraft als of zij protestantsche burgers van Genève beleedigd en aangerand hadden." — In de zitting der Bondsvergadering van 24 September heeft de Bondsvicepresident Schenk op de door drie ultramontaansch gezinde leden gedane interpellatie betrekkelijk de door den Bernschen regeringsraad uitgevaardigde proclamatie voor den algemeenen bededag geantwoord, dat de Bondsraad om der gevolgen wille niet kon voldoen aan den wensch naar afkeuring van die proclamatie, schoon hij toegaf dat het in het belang van den confessionelen vrede beter geweest ware haar niet uit te vaardigen. Van de zijde der liberalen is eene interpellatie aangekondigd over de vrijheid, welke aan clericale bladen gelaten wordt om openlijk verraad jegens het vaderland te prediken, en over het afgeven aan bedevaartgangers van spoorwegkaartjes tegen den halven prijs. TELEGRAPHISCHE BERIGTEN. P arys , 25 September. In de zitting der permanente commissie van heden hebben da heeren de Mahy en Journault het gouvernement geïnterpelleerd over de komst van het Carlistische opperhoofd Saballs te Perpignan. De heer de Broglie antwoordde dat het bedoelde feit niet te zijner kennis was gebragt, maar voegde er bij dat geene der Spaansche pariijen zich op Fransch gebied mogt vertoonen; dat Frankrijk, in overeenstemming met de andere mogendheden het Spaansche gouvernement niet erkend had , en dat de mogendheden zich bepaalden tot het onderhouden van goede betrekkingen met dat gouvernement. De heer i e Mahy maakte aanmerking op de benoeming van eenen gedelegeerde om den geschorsten maire van Tulle tijdelijk te vervangen; waarop de president Buffet aanmerkte dat dergelijke onderwerpen buiten de bevoegdheid der permanente commissie liggen. De heer Journault vroeg of de door de dagbladen medegedeelde lijst der in staat van beleg verklaarde departementen juist was. De minister van binnenlandsche zaken ontkende dit, en zeide dat slechts 39 departementen in staat van beleg verkeeren. De heer de Mahy vroeg of de regering ook gedurende het tijdvak der verkiezingen zou volharden in het verbieden der republikeinsche dagbladen, hetgeen gelijk zou staan met het herstel der officiele candidaturen. De ministers de Broglie en de Beulé protesteerden tegen deze opvatting, en verklaarden dat het gouvernement de wet met naauwgezetheid zou eerbiedigen. P arys , 25 September. Een zestigtal afgevaardigden , behoorende tot de onderscheiden fractien der conservative partij , hebben in eene na de zitting der permanente commissie gehouden bijeenkomst achtervolgens al de nog tegen het herstel der monarchie bestaande bezwaren in overweging genomen. Naar men verzekert is men het ten aanzien van alle punten eens geworden. Le Soir zegt dat in die bijeenkomst de meeste redenaars gesproken hebben ten gunste der driekleurige vlag, en dat het resultaat der gevoerde discussien daarop nederkomt, dat de monarchie met de driekleurige vlag mogelijk maar met de witte vlag onmogelijk zou zijn.
Berlyv, 25 September. De Koning van Italië, de Keizer en de prinsen van het Koninklijke Huis hebben zich heden morgen met klein gevolg naar Hubertusstock ter jagt begeven. De vorst Bismarck neemt geen deel aan de hofjagt, maar heeft op den middag een langdurig bezoek van den Italiaanschen president-minister Minghetti ontvangen. Berlyn , 26 September. De Koning van Italië vertrekt heden avond om regtstreeks naar Italië terug te keeren. De vorst von Bismarck heeft gisteren namiddag eene langdurige conferentie met de Italiaansche ministers gehouden. Rome , 24 September. De hier verschijnende dagbladen constateren de goede ontvangst des Konings te Berlyn en vermelden de vriendelijke woorden waarmede de Keizer hem verwelkomd heeft. Zij beschouwen •die als eene hulde aan geheel Italië en als een onderpand van de vriendschap der beide natiën. De Opinione wijst op de overeenkomst der wijze waarop de beide natiën naar de nationale eenheid gestreefd hebben, en zegt dat de beide volken zich hebben vereenigd niet om oorlog te voeren maar om den voor de inwendige ontwikkeling noodzakelijken vrede te verzekeren. Aan Frankrijk behoeft dus deze vereeniging geene bezorgdheid in te boezemen. De Diritto noemt den dag, waarop de Keizer Wilhelm en de Koning Victor Etnanuel als hoofden van twee naar hetzelfde doel strevende volken elkander te Berlyn de hand gaven , eenen der schoonste dagen van de Italiaansche geschiedenis. Rome , 24 September. Voor de uit Frankrijk komende koopvaardijschepen is in de Siciliaansche havens eene vijfdaagsche quarantaine verordend. Madrid , 24 September. De organisatie van het leger maakt goede vorderingen ; die der artillerie is bijna voltooid. Nieuw benoemd zijn : Zabala als directeur der artillerie, Martinez Plowes als opperbevelhebber van dat wapen , Teralta als chef van den generalen staf, Lagunero als opperbevelhebber der cavalerie, Ceroinos als directeur der militaire administratie, Pavia als kapitein-generaal van Nieuw-Castilie, Jöllar als kapitein-generaal van Cuba. Dezen behooren allen tot de liberaalconservative partij. Bern , 25 September. De zitting der Bondsvergadering is heden morgen gesloten. Belgrad , 24 September. Het regeringsblad bevat eene bekendmaking waarbij voor den aanleg der Servische spoorwegen eene nieuwe inschrijving onder gewijzigde voorwaarden tegen 6 November aanstaande geopend wordt, vermits de tot dus ver ontvangen aanbiedingen, als niet aan de door de regering gestelde eischen beantwoordende, alle hebben moeten afgewezen worden. New York , 25 September. De minister Richardson heeft den advocaatgeneraal geraadpleegd over de vraag of het gouvernement geregtigd was om voort te gaan met het gebruiken der gelden van de schatkist tot aankoop van bonds. De beslissing is, dat het gouvernement dereserve niet voor dergelijke aankoopen behoort te bezigen. De schatkist meent thans de banken genoegzaam ondersteund te hebben, en zal geene bonds meer koopen. Da minister Richardson heeft reeds op de aanvraag van verscheiden bankiers een weigerend antwoord gegeven. New York , 26 September. De President Grant heeft de handelingen van den minister van finantien Richardson ten volle goedgekeurd. De banken in de zuidelijke en westelijke staten hebben ten deele hare betalingen geschorst. De transactiën in katoen en granen zijn overal gestaakt; de uitvoer staat stil. Er is sprake van de bijeenroeping van het Congres tot het houden eener buitengewone zitting. Liverpool, 25 September. De heden naar Amerika en Canada vertrokken stoombooten nemen £ 285,000 aan goud mede.
---

