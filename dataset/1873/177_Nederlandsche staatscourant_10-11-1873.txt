NEDERLANDEN. 's GRAVENHAGE, den 8sten November 1873.
Bij Koninklijk besluit van 6 November 1873, n°. 24, is benoemd tot commandeur der orde van den Nederlandschen Leeuw de heer mr. W. baron van Heeckeren van Keil, directeur van het Kabinet des Konings.
---

BUITENLANDSCHE BERIGTEN. FRANKRIJK.
De Nationale Vergadering hield zich in hare zitting van Donderdag bezig met de zarnenstelling van haar bureau. De heer Buffet werd met 384 van de 388 geldige stemmen herbenoemd, waarna ook de vijf ondervoorzitters en de zes secretarissen herbenoemd werden. Aan de verkiezing voor de ondervoorzitters namen 632 en aan die voor de secretarissen 599 leden deel. Daarop vroeg de heer Lóón Say verlof om op aanstaanden Donderdag eene interpellatie te mogen doen over het lang onvervuld laten van plaatsen in de Nationale Vergadering, welke vergunning door de Vergadering verleend werd. Volgens de Re'publique Franqaise is uit de zarnenstelling dor bureaux van de afdeelingen der Nationale Vergadering op te maken dat in negen van de vijftien afdeelingen de regeringspartij en in de zes andere de oppositiepartij de meerderheid heeft. — In le Ternps wordt medegedeeld dat de regering zelve bezig is met het ontwerpen der wetten, welke strekken moeten om, overeenkomstig het in de boodschap van den President der Republiek uitgedrukte verlangen, het uitvoerende gezag tot eene krachtige tenuitvoerlegging van deszelfs taak in staat te stellen. Het wetsontwerp betrekkelijk de gemeentebesturen is, volgens hetzelfde blad, reeds bewerkt en bij den Staatsraad aanhangig, terwijl het wetsontwerp op de drukpers en eenige andere ontwerpen in min of meer gevorderden staat van bewerking verkeeren. ENGELAND. Op nieuw heeft de heer Gladstone geweigerd gevolg te geven aan den aandrang dergenen, welke de invrijheidstelling der nog steeds gevangen gehouden Feniers verlangen. In den brief, waarin van die weigering werd kennis gegeven, komen onder anderen de volgende zinsneden voor: » De heer Gladstone kan niet toegeven dat de bedoelde gevangenen aanspraak kunnen maken op dezelfde mate van toegevendheid. welke betoond wordt aan hen welke door de drift van hot oogenblik worden medegesleept tot het plegen van handelingen welke met eenen burgeroorlog overeenkomen, al mogen zij daarmede niet volkomen gelijk staan; ook moet niet uit het oog verloren worden dat het de pligt der regering is te waken voor het leven van onschuldige personen , en vooral van dat van de ambtenaren van het openbare gezag, welke volgens hunnen ambtspligt de dienaren zijn van het publiek. Van de twintig thans nog gevangen gehouden personen zijn er zestien soldaten , en de heer Gladstone is van oordeel dat men eenen soldaat, welke aan eene zamenzwering tegen de Koningin deel neemt, wel niet met eenen gewonen misdadiger kan gelijk stellen. Echter zal in deze gevallen naar billijkheid gehandeld worden ; doch de heer Gladstone wenscht dat men deze toezegging niet zal aanmerken als eene belofte, welke de vrijheid van oordeel van de raadslieden der Kroon eeniger mate zou kunnen verkorten." DUITSCHLAND. In den Reichs-Anzeiger wordt eene declaratie openbaar gemaakt, welke den 8sten Octoberjl. te Parys tusschen den Duitschen gezant von Arnim en den minister van buitenlandsche zaken de Broglie uitgewisseld is, ter wegneming van den opgerezen twijfel aangaande de bedoeling van art. 11 (j er supplementaire conventie van 12 October 1871 tot het vredesverdrag van 10 Mei 1871. Daarin wordt gezegd: » Men is het daaromtrent eens geworden, dat alle bepalingen, welke in de vóór den oorlog tusschen een of meer der Duitsche staten en Frankrijk gesloten T erdragen gemaakt zijn omtrent de bescherming der handels- en fabriekmerken , door art. 11 der genoemde overeenkomst weder van kracht T erklaard zijn." — Het orgaan der nationaal-liberalen , de Berliner Autographische Correspondenz , van eergisteren geeft het volgende overzigt van den uitslag der verkiezingen: '■ De verkiezingen hebben tot het opmerkelijk resultaat geleid , dat de oud-conservative partij , welke zich tot het laatste toe tegen de hervormingspolitiek der regering verzet heeft, uit het nieuwe Huis v an Afgevaardigden bijna geheel verdwenen is; van 68 leden is deze fractie tot 4 leden ingekrompen. De nieuw -conservative fractie , a |. s meer met de regering bevriend , onderging geene zoo belangrijke verzwakking, maar is toch van 43 tot 21 leden verminderd.
Ook de vrij-conservative fractie is van 36 tot 30 leden verminderd; intusschen heeft zij hare voornaamste nederlaag niet in den strijd tegen de liberalen, maar tegen de ultramontanen in Silesie en de Rhijnprovincie geleden. Van de 10 plaatsen welke aan ministers ten deel gevallen zijn (alleen de minister van eeredienst Falk werd zesmaal verkozen) zullen nog eenige aan de conservaciven , andere aan de libei alen ten deel vallen. ii Ten hoogste verblijdend is de versterking welke de liberale partij verworven heeft. Als nationaal-liberalen zijn tot dus ver 170 , als tot de partij van vooruitgang behoorend 65 afgevaardigden opgegeven; bovendien zijn 5 » oudliberalen" verkozen, en 10 afgevaardigden, welke eenvoudig liberaal geroemd worden en zich bij de verschillende liberale fractien zullen aansluiten. Alles te zamen genomen zijn 250 leden van het Huis — dus eene belangrijke meerderheid — liberalen, en het zwaartepunt der beslissing valt dus in de liberale partij. » Te betreuren , maar niet onverwacht, is de aanzienlijke versterking der partij van hot centrum, welke van 63 tot 86 leden geklommen is ; zij heeft in Silesie en de Rhijnprovincie hoofdzakelijk vrij-conservativen, maar ook eenige liberale afgevaardigden van hunne plaatsen verdrongen. De Polen hebben in West-Pruissen 4 plaatsen verloren, maar er 3 in Posen gewonnen. In Hannover is 1 clericale en 1 particularistische afgevaardigde verkozen. In de beide Noord-Sleeswijksche kiesdistricten viel de keus weder op de beide Denen Ahlmann en Kryger, welke reeds vroeger wegens het weigeren van den eed op de constitutie uit het Huis geweerd zijn geworden." — Uit Berlyn wordt onder dagteekening van 6 November aan de Kölnische Zeitung geschreven: » Men mag het thans als zeker aannemen, dat de Paus op het schrijven des Keizers van 3 September heeft geantwoord Men gist alleen nog naar de redenen, waarom niet ook dit schrijven door den Reichs-Anzeiger is openbaar gemaakt. De Germania verzekert dat het ministerie vreest dit schrijven bekend te laten worden, omdat de onderscheiden punten van het Keizerlijke antwoord daarin al te stellig wederlegd zijn; andere bladen gelooven dat dit pauselijke wederantwoord wat al te grof is uitgevallen. Intusschen is het overbodig naar bijzondere redenen te zoeken, daar deze correspondentie toch moeijelijk in het oneindige voor de oogen van het publiek voortgezet kan worden. Het is voldoende dat de Duitsche natie vernomen heeft, welke aanspraken de Paus te Rome maakt, en hoe vastberaden de Duitsche Keizer ze heeft afgewezen. Daar het Duitsche Rijk herrezen is, schijnen ook de oude twisten tusschen Paus en Keizer vernieuwd te moeten worden. Men herinnert zich dat al onze grootste en beste Keizers door den Paus in den ban werden gedaan , en dat zelfs Frederik II nog onder den banvloek van den Paus lag , toen hij op aandrang van dezen het Heilige Land voor de Christenheid veroverde "
ZWITSERLAND. De Zwitsersche Nationale Raad heeft den 4den dezer een begin gemaakt met de artikelsgewijze beraadslaging over het ontwerp van herziene bondsconstitutie met de door zijne commissie daarin voorgestelde wijzigingen. De eerste 18 artikelen werden aangenomen meerendeels volgens de voordragt. Bij artikel 4, hetwelk bepaalt dat alle Zwitsers gelijk zijn voor de wet, en dat er in Zwitserland geene voorregten of privilegien bestaan, werd op voorstel der commissie, zonder discussie, dit toevoegsel aangenomen: Adellijke titels mogen in openbare acten met betrekking tot Zwitsersche burgers niet gebruikt worden. Het 12de artikel, hetwelk handelt van het verbod der aanneming door ambtenaren van vreemde pensioenen, bezoldigingen, titels en orden, werd aangenomen met de bijvoeging: » In het Zwitsersche leger mogen geene ordesteekenen gedragen noch door buitenlandsche regeringen verleende titels gevoerd worden. Het aannemen van dergelijke onderscheidingen is aan alle officieren, onderofficieren en soldaten verboden." Op art. 18, hetwelk tot dus ver alleen deze bepaling bevat: » Ieder Zwitser is dienstpligtig", was door den Bondsraad de volgende uitbreiding voorgesteld: » Dienstpligtigen , welke ten gevolge van den eedgenootschappelijken militairen dienst hun leven verliezen of duurzame schade aan hunne gezondheid lijden, hebben voor zich of hunne familien, in geval van behoefte, aanspraak op onderstand van den Bond. Aan de dienstpligtigen wordt hunne eerste uitrusting, montering en wapening kosteloos verstrekt" ; — waarbij de commissie had voorgesteld nog te voegen: n De wapenen blijven in handen der manschappen." Hierover ontstond eene langdurige discussie, in den loop waarvan onderscheidene voorstellen (onder anderen dat de wapenen na volbragten diensttijd het eigendom van den ontslagen soldaat zouden wordetf^ gedaan doch verworpen werden, wairna het artikel met de bijvoeging der commissie met 50 tegen 49 stemmen werd aangenomen. — Uit Bern wordt gemeld , dat de katholieke gemeenten te Biel en te Rheinfelden zich definitief als oud-katholieke gemeenten geconstitueerd hebben , en dat bij de door de redering verordende verkiezing van eenen kerkeraad der katholieke gemeente in Bern, eenstemmig liberale katholieken verkozen zijn.
TURKYE. Onder de hervormingen , waartoe , blijkens officiele mededeelingen , laatstelijk in Turkye door de regering besloten is, en waarvan de uitvoering ten deele reeds door den Sultan bevolen is, bekleedt de saecularisatie der Wdkuf of moskeegoederen eene voorname plaats. Omtrent de strekking en vermoedelijke gevolgen van dezen maatregel heeft de Kölnische Zeitung eene mededeeling van eenen bekenden Oriëntalist ontvangen, waarin deze met do volgende omschrijving van den aard des bedoelden eigendoms een aanvang maakt: «In de Mohammedaansche landen zijn de moskeegoederen niet zoo aanzienlijk als de klooster- en kerkelijke goederen in de de katholieke landen, namelijk wanneer men het woord goederen aldus opvat, dat men alleen hem eigenaar noemt, die niet slechts het regt van eigendom maar ook het regt van vruchtgenot der goederen bezit. Dit laatste nn was bij de meeste moskeegoederen het geval niet. De vruchtgebruikers en feitelijke bezitters waren particulieren: uitsluitend het bloote eigendomsregt berustte bij de moskee. Het M >hammedaansche regt laat namelijk de wijding aan de moskeeën toe van vaste goederen , bij sommige secten zelfs van roerende goederen , onder voorbehoud van het vruchtsenot en feitelijk bezit voor den toewijder en zijne erven ten eeuwigen dage. Het gansche voordeel uit dergelijke wijdingen komt ten bate van den toewijder en van zijne erven ; vermits de toegewijde grond in den eigendom bij de moskee is overgegaan wordt hij , even als alle at.dere moskeegoederen, vrij van belasting, en daarenboven onvervreemdbaar, eendoor vele Turksche geslachten, even als elders, zeer hoog geschat voorregt, hetwelk zich in de instelling van vele famïlie-fideicommissen uit. De waakif (zoo wordt de stichter van een wakuf genoemd) heeft dus zoowel zijn eigen belang als dat zijner nakomelingen op het oog; niet alleen vestigt hij een onvervreemdbaar eigendom ten nutte zijner erven, maar hij bevrijdt dien eigendom te gelijker tijd van belastingen. Alleen in het geval van uitsterven van het geslacht treedt de moskee in alle eigendomsregten ten aanzien van het toegewijde ; eene mogelijkheid , waaromtrent de waakif natuurlijk onverschillig is, vermits zij niet anders voorvallen kan dan wanneer het door hem beoogde doel vervallen is. Deze manier om zich van de lasten en verpligtingen jegens den staat af te maken ligt zóó zeer voor de hand , dat er natuurlijk een groot gebruik van gemaakt wordt. In de laatste eeuwen is dit misbruik dan ook verbazend toegenomen , en is een groot gedeelte van den grond in Turkye zoogenaamd moskeegoed , zoodat de goederen in de doode hand een veel aanzienlijker deel van de gansche oppervlakte des lands beslaan, dan ooit de kerkelijke goederen in eenig katholiek land hebben ingenomen. »De nadeelige gevolgen van dit misbruik springen te zeer in het oog, dan dat zij aanwijzing zouden behoeven. Het is mogelijk dat de regering bij de saecularisatie der bedoelde goederen voornamelijk het nadeel, op het oog heeft, hetwelk zij van den vrijdom van belastingen ondervindt; maar dit nadeel verzinkt geheel in het niet, indien men het vergelijkt met de schade, welke de staathuishoudkundige toestand des lands en der bevolking door de geschetste instelling in zijne ontwikkeling ondervindt." De schrijver doet daarna uitkomen dat, bij de alom ondervonden nadeelen van het bezit in de doode hand, in Turkye nog dit nadeel komt dat de vruchtgebruikers van den grond veelal geenerlei andere inkomsten bezitten en dus niet in staat zijn door aanwending van kapitaal den grond te verbeteren en de productiviteit te verhoogen; wanneer de grond maar telken jare even veel vruchten oplevert zijn zij tevreden en leven zij bij den dag voort. TELEGRAPHISCHE B E R I G T E N. Versaili.es, 7 November. Bij de verkiezing van leden der commissie tot onderzoek van het voorstel des generaals Changarnier zijn zeven candidaten der regter en vijf candidaten der linker zijde verkozen. In drie bureaux zijn de verkiezingen tot morgen verschoven: vermoedelijk zullen zij mede ten gunste der linker zijde uitvallen. Versailles, 7 November. De heer Barthe heeft iu de Nationale Vergadering een voorstel ingediend , strekkende tot herstel der wet van 1849, waarbij bepaald wordt, datin de vervulling der vacante plaatsen van afgevaardigden binnen twee maanden voorzien moet worden. In het achtste bureau heeft de minister de Broglie op een gezegde van den heer Berenger geantwoord, dat het gouvernement er niet aan denkt de constitutionele wetten ter zijde te stellen. De boodschap van den President hoeft alleen willen zeggen , dat men aan het gouvernement geenen vorm moest geven, welke reeds dadelijk billijke verwachtingen verijdelde. nWij willen, zeide hij, de uitvoerende magt sterk maken, maar niet haar van waarborgen berooven. De constitutionele wetten zullen zeer spoedig in behandeling komen." P arys , 7 November. De uitslag der verkiezingen in de bureaux heeft een diepen indruk gemaakt. Indien men de Liberté mag gelooven , zou het ministerie ten gevolge daarvan zijn ontslag hebben genomen. Parys , 8 November. Het ministerie heeft zijn ontslag niet genomen; het heeft zijn vroeger genomen besluit, om daartoe eerst na de stemming over de verlenging der volmagt van den President over te gaan , niet veranderd. De berigten omtrent nieuwe besluiten , welke de ministers met het oog op den loop der zaken in de Vergadering welligt zullen nemen, zijn in allen opzigte voorbarig. Weenen , 6 November. Het Heerenhuis heeft heden het voorstel, om met een adres op de troonrede te antwoorden , aangenomen , en eene commissie tot het ontwerpen van een adres benoemd. Stuttgart , 7 November. De regering heeft bij den Landdag eon ontwerp tot herziening der grondwet ingediend , hoofdzakelijk betreffende de benoeming van den president der kamer en het regt van initiatief. Bern , 6 November. Van de 28 voor den Jura nieuw te verkiezen pastoors heett de regering van Bern er tot dus ver 9 benoemd. De regering heeft eene circulaire aan de gemeentebesturen in den Jura uitgevaardigd, waarin zij herinnert, dat in geval van onlusten de kosten eener militaire bezetting ten laste der gemeenten zouden komen.
---

