SCHETSEN VAN HET LANDBOUWERSBEDRIJF IN DE OOSTELIJKE MEIJERIJ.
IT. (Vervolg en slot van bl. 17.) (Met twee afbeeldingen.)
De boerderij is meestal ingedeeld als volgt (zie schets). Door de deur a valt men in eens in het woonvertrek b, waar een turfvuur op den vloer brandt en zijn weg vindt door den schoorsteen. (Onder den schoorsteenmantel c is de praatplaats winter en zomer.) De rook van het vuur, dat onder den sopketel cl op den voorstal e de sop doet broeijen , vindt mede zijn weg door schoorsteen c, evenals niet zelden de rook van den bakkersoven f. Rechts heeft men gelijkvloers nog een vertrek g, waarin twee bedsteden onder den trap naar den zolder, terwijl een kelderkamertje mede door dien trap bereikt wordt, waaronder het keldertje. Uit het woonvertrek komt men door „de goot" i (waschvertrek , boterplaats in den zomer, melk emmersplaats, trogplaats enz.) op den voorstal e en door de achterdeur k op het erf. De stal 1, geschikt voor zes koeijen (zie nummers) bevat hier ongeveer 81 vierk. meter, terwijl in opstandteekening door de stippellijnen IlenL is aangegeven ongeveer den stal vol en zonder mest, hetgeen bij een mesthoogte van 1.20 M. zou geven 960 M 3 mest. Binnendoor komt men door deur m op dorschvloer n, door een muurtje p (hoog een halve meter) gescheiden van het tashol q, terwijl r het karrenhuis en gereedschappenhuis is. Dikwijls staat het Flard op een afzonderlijke plaats in den stal 1; niet zelden is er een afzonderlijke paardenstal t, een turfschuur s en een varkenskooi u. Boven de vertrekken b g k en i is zolder (voor zaden en graan), terwijl boven 1 hooizolder is. De ruimte g en boven r zijn tot aan den nok gevuld met den graanoogst. In het woonvertrek 6 is dikwijls nog een bedstede. Des winters wordt door het mannelijk personeel gevlegeld, terwijl het vrouwelijke wol en vlas spint voor het huishouden; het laatste wordt door de wevers geweven (hembden, voorschoten, lakens), terwijl de wol tot sokken en kousen gebreid wordt door . . de boeren en de schepers (schaapherders). De gereedschappen zijn hoogst eenvoudig. Een paar rieken, een houten heiriek, hooivork, schoppen, een voetrol-ploeg van / 11.— (waaraan enkel grondijzer en rister, , terwijl de schaar dikwijls ontbreekt en alleen gebruikt wordt niet altijd bij grasscheuren), een eg van f 2.50, een tweewielige wipkar (mestkar) en een idem hoogkar; verder de bovenbeschreven hakselsnijder, , een wanmoleu (niet altijd) en een wan, voorts zigt en zijs. De hoofdkultuur is roggebouw. Nadat de mest op het land gereden is, wordt ondiep geploegd (diepploegen zou voor den hoogen zandgrond niet raadzaam zijn), de rogge uit de hand gezaaid, geëgd, en deze bouw is afgeloopen tot den volgenden jaaroogst. In den herfst worden kleine gedeelten (8 are) grasland omgewerkt met den schop, goed gemest en daarop slorren (oliezaad) gepoot, (op besten grond wordt het gezaaid en niet verpopt), terwijl in het voorjaar hieronder wortels worden gezaaid. Een ander gedeelte grasland, dikwijls nog zoo groot niet, wordt geheel van zoden ontbloot, welke op een hoop gestapeld worden om te rotten en tot strooisel te dienen op den stal. In het voorjaar wordt op deze ontbloote plek lijnzaad gezaaid en hieronder klaver of wortels. Het hooizaad wordt zoo maar genomen van den zolder, alwaar het hooi heeft gelegen, zoodat zoodoende alle mogelijke onkruiden door den boer zelf uitgezaaid worden. De aardappels worden sterk gemest en zoo digt bij elkaar gepoot, dat bij het rooijen haast geen enkele steek gedaan wordt, zonder een aardappel te raken. Dikwijls geven de boeren een stuk land voor niet ter bebouwing aan daglooners en burgers. De boer rijdt dan voor een kleinigheid den mest van den gebruiker naar zijn land en mest dit zelf (dus dik). Daar dit puike mest is (compost van huisselijken afval, aseh en beer) zoo wordt de grond vet en zaait de boer na den aardappeloogst hier, zonder mesten, rogge, en, als de grond daartoe geschikt is, in de lente klaver er onder. In het voorjaar wordt op het lage land haver, ook op omgeploegde oude graslanden, gezaaid en op de hooge gronden eve , zijnde dit verbasterde haver, terwijl boekweit, ongemest, meestal op het overige land wordt gezaaid. Aan kweeking van tuinvruchten doen de landbouwers weinig. Hun maaltijden zijn zoo eenvoudig, dat groote boonen , wat slaboonen, wortels, boeremoes en een enkele maal sla hun zomergroenten, en zuurkool en snijboonen hun wintergroenten uitmaken. Aardappels en pap blijven de hoofdschotels, terwijl roggebrood het daagsehe en roggemik (zonder zemelen) het zondagsbrood is. Tarwe wordt alleen op de zeer goede gronden gezaaid; dus ook geen tarwebrood gegeten. Vruchtboomgaarden vindt men weinig en vraagt men naar de soort, dan krijgt men nooit anders ten antwoord dan: „'t is een houwappel (die lang duurt) of een struifappel" (op vastendagen in plaats van spek, tot schijfjes in den struif te bakken). Druiven vindt men bijna bij elke hofstede ergens tot een zomerzitje tegen het huis geleid, doch ongekultiveerd. Bosehkultuur bepaalt zich tot elzen hakhout langs de slootkanten van de lage landen, terwijl canada's langs de wegen afwisselen net eiken en deze laatste in de boschkampen den den afwisselen, die de eerste plaats inneemt in de boschkultuur. Een prachtige ontginning vindt men te Oisterwijk, waar Dr. WELLENBERGH • 900 hectaren boschkultu.ur heeft geschapen, waar bijna geen enkele conifeer, evenmin als amerikaansche eiken, enz. ontbreekt, terwijl aldaar tevens gekweekt wordt voor verkoop. Op de boerderij door hem zelf bestuurd, vindt men een tweepaards-tredmolen-dorschmachine (Amerikaansch, STOUT te Tiel) met hakselsnijder, , naar ik meen, helaas! de eenige in deze streken, hoewel voor korten tijd in het Helenaveen een paar dorschmachiues zijn aangeschaft. Tot slot kan dienen een opgaaf van de gemiddelde oogsten. Rogge 4 vijm per lopes, het vijm schietende 4 vat of 16 vat per lopes, of 20 hectol. per hectare. 1 hectare =_-- 6 lopes, 1 hectol. = 41 vat. Haver 28 vat per lopes of 35 á 38 hectol. per heet. Boekweit 20 vat per lopes of 25 hectol. per heet. Dit jaar naauwelijks 16 hectol. per heet. Eve 40 vat per lopes of 50 hectol. per heet. Aardappels 15 á, 20 vat pooters per lopes geven 100 vat, of 25 á 30 hectol. per heet. geven 130 hectol. per hectare, hetgeen met STARING'S Almanak, pag. 58, nog al verschilt, waar 80 hectol. per heet. opgegeven wordt. Uit al het bovenstaande blijkt duidelijk, dat nog zeer veel verbeterd kan worden; dat de voornaamste hinderpaal is gebrek aan kennis, nog meer gebrek aan geld, terwijl bouwland te veel voorradig is of mest te weinig.
Dat vooreerst niets heilzamer invloed kan uitoefenen dan de vorming van plaatselijke vereenigiugen (casino's, clubs) als onderdeelen van een groote Mij, hetgeen Gedeputeerde Staten van N.-Brabant terecht hebben ingezien en daarom zoo sterk door hen is aangedrongen tot het vormen van zulke gemeente-vereenigingeu. Dat een krachtige tusschenkomst van wege de regering noodzakelijk is om goedkoop transport van mest langs de spoorwegen te kunnen verkrijgen (evenals in Engeland), zoodat de vuile besmettelijke stoffen uit de steden in den vorm van compost, en de menschelijke faeces in tonnen kunnen aangevoerd worden, aangezien de hooge vrachten een onoverkomelijke hinderpaal zijn. Dat onderwijs, vooral landbouw-onderwijs, voor het aankomend geslacht dringend noodig is, opdat de landbouwers niet eeuwig blijven arbeiders, die niet of zeer weinig.kunnen lezen en schrijven, en wat beschaving (zindelijkheid) worde verspreid, en eindelijk, als antwoord op een indertijd in de Landb.-Cour. (1871, N.. 3) gedane vraag, dat wel met voordeel een heer op zandgrond boeren kan, mits hij wat geld in voorraad, veel kennis in eigendom en lust in hard werken hebbe. NB. Dat de tiendenwet voor deze streken, waar de tienden nog altijd in natura geheven worden, een wassen neus is en hier het eldorado der jagers gevonden wordt, zal wel genoegzaam bekend zijn. T. v. A.
---

