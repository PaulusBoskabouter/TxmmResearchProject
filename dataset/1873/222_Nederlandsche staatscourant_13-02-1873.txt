NEDERLANDEN. 's GRAVENHAGE, den 12 den Februarij 1873.
Bij Koninklijk besluit van 11 Februarij 1873, n°. 17, zijn, mot ingang van 1 Maart o. k., benoeml : tot sluismeester, waarnemend havenmeester aan het kanaal door Voorne te Hellevoetsluis . A D. Brinkerink; en tot adsistent-sluishavenmeesters aan genoemd kanaal, te Hellevoetslui3 BI. Kramer, en te Nieuwesluis F. Meppelder. Bij Koninklijk besluit vnn 12 Februarij 1873, n°. 18, zijn herbenoemd: als burgemeester van Aalst. J. Swane; en als burgemeester van Geldrop, W. Knaapen, secretaris dier gemeente. Bij Koninklijk besluit van 12 Februarij 1873, n°. 20, is aan H. L. C. H. Sarolea, opzigter van den waterstaat der 3de klasse , een onbepaald verlof verleend, met behoud van ancienneteit. Bij Koninklijk besluit van 9 Februarij 1873, n° 19, zyn de 2de luitenants T. Weersma, van het 2de, en W. L. Mann, van het 5de regement infanterie, in rang en ancienneteit overgeplaatst bij het leger in Nederlandsch Indie. Bij Koninklijk besluit van 11 Februarij 1873, n°. 25, is aan den 2den luitenant J. W. IJzerman, van het corps ingenieurs, mineurs en sapeurs, op het daartoe door hem gedaan verzoek, een eervol ontslag verleend uit de militaire dienst. Bij Koninklijk besluit van 11 Februarij 1873, n°. 26, zijn benoemd : bij het wapen der artillerie, bij het 1ste regement vesting-artillerie, tot luitenant kolonel, den majoor H. J. W. Westenberg, van het 3de regement vesting-artillerie ; tot kapitein van de 3de klasse (naar ouderdom van rang), den lsten luitenant J. B. Heymans, van het corps ; bij het 3de regement vesting-artillerie, tot commandant van het corps, den luitenant-kolonel H. J. R. Beijen, van het 1ste regement vesting-artillerie; tot majoor, den kapitein J. H. Meursinge, van het corps; tot lsten luitenant (naar ouderdom van rang), den 2den luitenant C. A. Alpherts, mede van het corps. MINISTERIE VAN BINNENLANDSCHE ZAKEN. VERSLAG over den staat van 's Rijks Herbarium te Leiden, gedurende het jaar 1872. Aan Zijne Excellentie den Minister van Binnenlandsclie Zaken. De werkzaamheden aan 's Rijks Herbarium te Leiden werden in het afgeloopen jaar op gelijke wijze voortgezet als meer uitvoerig in het vorige verslag is beschreven. Het herbarium en de bibliotheek van de Nederlandsche botanische Vereeniging werden, ingevolge de beschikking van Uwer Excellentie's ambtsvoorganger, naar het Rijks-Herbarium overgebragt, en geplaatst in een bovenlocaal van het hoofdgebouw, nadat aldaar, op kosten van de Vereeniging, de noodige kasten tot berging waren aangebragt. Voorts werd, ingevolge gelijke magtiging, aan de Vereeniging in eigendom afgestaan de collectie inlandsche planten in het Rijks-Herbarium aanwezig, onder voorwaarde, dat van elke inlandsche soort één volledig exemplaar aan het Rijks-Herbarium verblijft, en dat deze collectie van enkele exemplaren uit de dubbelden van het herbarium der Vereeniging voortdurend zal worden aangehouden en aangevuld. Deze enkele collectie zal moeten dienen in die gevallen, waarin het niet noodig is het volledig materiaal der botanische Vereeniging te raadplegen. Van haren kant schonk de Vereeniging aan het Rijks-Herbarium eene vrij uitgebreide verzameling van Kaapsche planten, van Indische planten, enz., kortom al datgene uit hare verzameling'wat niet tot de Flora van ons vaderland behoorde, noch als vergelijkingsmateriaal voor de studie van die Flora noodzakelijk werd geoordeeld. Naast deze zijn als de belangrijkste aanwinsten voor 's Rijks Herbarium in dit jaar te vermelden do aankomst der Maleische planten van Mayngay, ruim 700 soorten, en een geschenk van baron dr. Muller, te Melbourne, van Australische planten, ten getale van bijna 400. Voorts werden van dr. Luerssen, te Leipzig, varens van de Samoaeilanden ontvangen; van dr. Korthals eene collectie planten van Suriname; van den gezagvoerder Botteman weder eenige wieren; van den heere Buse eene centurie kryptogame-planten ; door aankoop aflevering 13—15 van | le t Herbarium Indigenum, door prof. Oudemans uitgegeven ; m ruil tegen andere soorten, eenige Casuarineën van het Musée d'Histoire Naturelle te Parijs. Eene collectie Japansche varens en eenige wieren berden door mij zeiven aan het Rijks-Herbarium afgestaan. Aan den "eer N. Focke, te Bremen , werden, voor vroeger door dezen gezonden
planten, eenige doubletten van Rubi uit het Rijks-Herbarium medegedeeld. Aangenaam was bet mij, de relatien met het Muse'e d'Histoire Naturelle te Parijs, die-gedurende vele jaren gerust hadden, weder aan te kunnen knoopen. Aan deze inrigting werd eene collectie doubletten van Japansche planten gezonden, waarvoor weldra andere voorwerpen worden terug verwacht. Zoo werden ook betrekkingen aangeknoopt met het Herbarium der universiteit te Clausenburg, door middel van prof. Kanitz, die in dit jaar maanden achtereen vooral in de Japansche aldeeling van 's Rijks Herbarium .werkzaam was, en die, in ruil voor eene collectie Indische en Japan-che doubletten, de toezending van Transsylvanische en andere planten heeft toegezegd. Behalve door dezen, werd het Herbarium bezocht door dr. Haynald uit Pesth, prof. Caruel van Pisa, en onderscheidene andere kruidkundigen, hetzij om de inrigting ifl het algemeen te leeren kennen , of om bepaalde planten of plantenfamilien te raadplegen. Gelijk in het vorig jaar werd door studenten en pharmaceuten van de inrigting gebruik gemaakt, waarbij de heeren Braet van Dort, Bresier en Hekmeijer, aanstaande militaire apothekers voor Nederlandsch Indie. Prof. Oudemans consulteerde het Herbarium voor Fungi uit de collectie van Persoon; dr. van der Sande eindigde genoegzaam zijn onderzoek der Indische Musci èn Hepaticae; dr. Luerssen, te Leipzig, ontving op zijn verzoek eene nieuwe bezending Indische Tilices ter bewerking, nadat de collectie, hem ten vorigen jare toegezonden, in goede orde was terug gekomen. Aan een der Leidsche candidaten in de wis- en natuurkunde werden Japansche houtsoorten tot mikroskopisch onderzoek medegedeeld. Ik zelf voltooide de bewerking van het geslacht Gloiopeltis en ging voort met de beschrijving en illustratie der wieren van Japan. Behalve een exemplaar van de vroeger door mij uitgegeven Algae Japonicae Musei L. B., Harl. 1869, ontving do bibliotheek; van 's Rijks Herbarium van dr. Ferd. Muller zijne Fragmenta Phytographica, vol VII; van dr. Scheffer zijn verslag omtrent den staat van 's lands plantentuin te Buitenzorg over 1871; van dr. Kanitz zijne verhandeling; Ueber Urtica oblonijata, ex. zum 28 Dcember 1871, ten geschenke; terwijl Hooker the Flora of British India, Bentham, Flora Honkongensis, Pritzel, Thesaurus Litteraturae bolanicae, cd. 2 (fase. 1—4), Pfeiffer, Nomenclator botanicus (I, 1 -2, II, 1 — 5), en eenige andere noodige boekwerken door aankoop werden aangeschaft. De Directeur van '5 Rijks Herbarium te Leid'n, W. F. R. SuniNGAR.
---

BUITENLANDSCHE BERIGTEN. FRANKRIJK.
Betreffende de bijeenkomst van den heer de Broglie met den heer Thiera en het daarin verhandelde wordt aan de Indépendance Beige het volgende gemeld: » De rapporteur heeft de redenen opgegeven welke de commissie geleid hadden tot de verwerping van het voorstel van den heer Dufaure; hij verklaarde dat do woorden Binnen kort [de heer Dufaure had namelijk voorgesteld het vierde artikel van het wetsontwerp aldus te lezen : Binnen kort zullen speciale wetten worden vastgesteld op ... . de zamenstelling en bevoegdheid der Nationale Vergadering, welke na de ontbinding der tegenwoordige zal optreden, enz ] de gevoeligheid van de meerderheid der commissie hadden opgewekt. De heer de Broglie voegde er bij : wij willen de republiek niet voor eeuwig , waarop de heer Thiers antwoordde: wij daarentegen willen geene regering bij de week. Ten aanzien van den overgang van het uitvoerende gezag hebben de besprekingen van den President en den rapporteur nog tot geene beslissing geleid. De heer de Broglie had echter to kennen gegeven dat de commissie even zeer als de regering overtuigd was van de wenschelijkheid der instelling eoner tweedo kamer en der invoering eener nieuwe kieswet, maar dat het haar toescheen dat het onderzoek dezer quaestien nog ontijdig was, en men dat vooreerst behoorde aan te houden." — In hare zi.ting van Maandag bragt de Nationale Vergadering de tweede behandeling van het wetsontwerp tot regeling van den arbeid van vrouwen en kinderen in fabrieken en werkplaatsen ten einde. De acht laatste artikelen , betrekking hebbende op de straffen en boeten en voorschrijvende dat de laatste tot een fonds zouden worden vereenigd om ten nutte van het volksonderwijs te worden besteed, werden zonder discussie aangenomen. Met 526 tegen 83 stemmen bepaalde de Vergadering daarna dat zij tot de derde behandeling van het wetsontwerp zou overgaan. Daarna word een begin gemaakt met de behandeling van een wetsontwerp tot regeling der openbaarheid van bet verhandelde in de zittingen der Nationale Vergadering, in welk wetsontwerp het bij do wet van 1852 aangenomen beginsel gehuldigd werd dat de dagbladen verpligt zouden zijn een hun toegezonden officieel kort verslag dar zittingen op te nemen, indien zij het regt verlangden om aan hot verhandelde beschouwingen te wijden, en in het tegenovergestelde geval
met boete zouden gestraft worden. Bij de discussie werd aangedrongen op eene volkomene vrijheid der dagbladen om van het verhandelde zoodanig verslag te leveren als zij zelve zouden verkiezen — Volgens een door de Kölnische Zeitung medegedeeld schrijven uit Parys van 8 Februarij is door den minister van eeredienst en onderwijs eene circulaire aan de bisschoppen gezonden om hun mede te deelen dat hij voornemens is het aantal der pastoors in Frankrijk te vermeerderen , dat is te zeggen een 'aantal vicarissen of kapellanen tot effective pastoors te benoemen. >• Twee bisschoppen, zegt het berigt, de aartsbisschop van Rouen en de bisschop van Vannes, hebben tot dus ver op die circulaire geantwoord. Beiden verklaren zich tegen dien maatregel, welke volgens hen niet buiten den Paus om genomen mag worden Zij voeren nog een aantal andere gronden tegen het plan des ministers aan ; de ware reden is echter dat zij daardoor een gedeelte van hunnen invloed op de lagere geestelijkheid zouden verliezen, want de effective pastoors zijn onafzetbaar, maar de vicarissen zijn het niet en daarom geheel en al afhankelijk van de bisschoppen. De openbaarmaking van de circulaire des ministers kwam aan deze laatsten zeer ongelegen." ITALIË. Aan het Journal des Débats wordt het volgende uit Rome geschreven : »Het koningrijk Italië heeft drie zwakke punten, de finantien, de marine en het leger. De toestand der finantien gaat gestadig vooruit door de zorgen van een bekwamen en doortastenden minister, en men houdt het er voor dat hij slagen zal in zijne aangekondigde onderneming om binnen vijf jaren het evenwigt op het budget te herstellen. In den toestand der marine en van het leger verbetering te brengen is echter moeijelijker. Wat de marine aangaat, geldt het eenheid te brengen in drie verschillende zeemaglen , wolke op elkander afgunstig zijn, hare oude voorregten trachten te behouden en waarvan elke den voorrang boven de andere verlangt. Het valt niet ligt de vroeger onafhankelijke zeemagten van Genua, Venetie en Napels onder hetzelfde opperbevel en onder dezelfde reglementen te brengen. » De organisatie van het leger is thans op het punt van tot stand gebragt te worden door het wetsontwerp, hetwelk thans in het geheim comité der kamer in onderzoek is. Bij dit wetsontwerp worden, met eenige weinige uitzonderingen , alle mannen zonder ligchaamsgebreken dienstpligtig verklaard, doch de werkelijke diensttijd bekort. Daardoor wordt eene geheele omwenteling in de gewoonten der natie gebragt; doch niettemin zal de natie uit vaderlandsliefde tot groote offers bereid worden gevonden. Dit is op te maken uit de bereidvaardigheid , waarmede de jongelieden uit de onlangs geannexeerde gewesten , waar de recrutering tot nog toe eene onbekende zaak was geweest , in den militairen dienst zijn opgekomen. Men kan vertrouwen dat de gelijkheid van alle burgers voor den militairen dienst en de vereeniging van alle klassen der bevolking onder de wapenen een goeden indruk maken zal, vooral in Italië, waar do maatschappelijke standen scherp van elkander zijn afgescheiden. Het is echter te betreuren dat de maatregelen , d'e in den laatsten tijd ten aanzien van het leger genomen zijn, verre van gelukkig waren; de laatste wijzigingen in de uniformen hebben het Italiaansche leger, zoowel wat de officieren als d« manschappen betreft, tot het slechtst gekleede leger van Europa gem iiakt." D U I T S C H L A N D. De Reichs- Anzeiger bevat een keizerlijk besluit van 8 Februarij waarbij de Bondsraad tegen 17 Februarij te Berlyn bijeengeroepen wordt. TELEGRAPHISCHE BERIGTE1V. Madrid , 11 Februarij. In het Congres is heden voorlezing gedaan van eene boodschap des Konings Amadeus. Hij vorklaart daarin dat hij, schoon het land in eenen staat van innerlijke beroering verkeerde, besloten had zijnen eed gestand te doen, meenende dat zijn eerbied voor de constitutie en de opregtheid zijner bedoelingen zouden aanvullen wat hem aan ondervinding ontbrak. Maar Spanje is en blijft het tooneel van eene aanhoudende worsteling. Indion 's lands vijanden vreemdelingen waren , dan zou hij den troon niet verlaten ; maar het zijn Spanjaarden. Hij wil noch koning eener partij wezen, noch op onwettige wijze handelen. Hij doet dus voor zich, zijne zoons en opvolgers , afstand van de Spaansche kroon. De president stelde daarop voor dat de beide kamers zich zouden vereenigen om liet souvereine gezag te aanvaarden. De heer Salaverria verklaarde uit naam van zijne partij, dat zij verlangt den wettigen weg gevolgd te zien, en het gouvernement, hetwelk de maatschappelijke orde en de integriteit des vaderlands handhaaft, zal ondersteunen. De heer Ulloa deed eene verklaring van gelijke strekking en zeide dat liet vaderland boven alles moest gaan, eene verklaring welke luide toejuichingen uitlokte. De heer Castelar betuigde zijne blijdschap over de houding der conservativen. Daarop vereenigde de Senaat zich met de Kamer van Afgevaardigden ; zijn president nam plaats naast dien der Kamer van Afgevaardigden, welke verklaarde dat de Senaat en het Congres met elkander vereocigd de Souvereine Cortes uitmaken. De minister Martos deelde mede dat de heer Zorilla niet ter vergadering kon verschijnen, dat de Koning volhardde bij het besluit om afstand van de kroon te doen, en dat het ministerie zijn ontslag had genomen. 's Konings afstand werd eenstemmig aangenomen. De zitting duurt nog voort. Madrid, 11 Februarij. De zitting voortgezet zijnde heeft de Cortesvergadering eeno commissie benoemd om den Koning naar de grenzen to geleiden , en zich bezig gehouden met een voorstel om te verklaren dat de Nationale Vergadering het oppergezag aanvaardt en een verantwoordelijk gouvernement benoemt, en dat eene andere Vergadering belast zal worden met het vaststellen van den regeringsvorm der republiek.
Dit voorstel werd in onderdeelen geplitst. Het eerste gedeelté bepalende dat de vergadering het oppergezag aanvaardt, werd ondersteund door den heer Salniero, welke de vereeniging en verzoening van alle partijen onder de banier der republiek aanbeval. De heer Zorilla wilde dat, alvorens tot de stemming over te gaaD, een gouvernement benoemd wierd. De lieer Rivero zeide dat de president der Cortes verantwoordelijk is voor het behoud der orde. De heer Zorilla drong nader op zijn verlangen aan. Madrid , 11 Februarij. De Correspondencia gelooft dat wanneer de Koning Spanje verlaat, Zorilla, Ruiz Gomez, Gandara en anderen hem zullen vergezellen ; dat de heer Castelar, wanneer de republiek geproclameerd wordt; geene openbare betrekking zal aannemen, en dat de heer Rivero waarschijnlijk tot president der republiek verkozen zal worden. Parys , 11 Februarij. De heer Quinet heeft van de heeren Castelar en Figueras een telegram uit Madrid van heden middag ontvangen, meldende dat de republiek dezen avond to Madrid zou geproclameerd worden. Veksailles , 11 Februarij. De commissie voor de kieswet heeft besloten dat zij haar rapport niet aan de commissie van dertigen zal mededeelen. De heer Périer heeft een officiel bezoek aan den heer Thiers gebragt, die de gisteren aan de gedelegeerden der linker zijde gedane verklaringen herhaalde. Londen , 11 Februarij. Heden heeft in het Cannon-street-hötel eene talrijke vergadering der » Vrienden van godsdienstige gelijkheid" plaats gehad. Er werd eene resolutie aangenomen ten gunste van de scheiding van kerk en staat ook in Engeland , golijk zij reeds in Ierland bestaat, en een daartoe strekkend voorstel goedgekeurd, hetwelk de heer Miall nog in de tegenwoordige zitting bij het Parlement zal indienen. Londen, 12 Februarij. De aan het Parlement overgelegde of'ficiele correspondentie met Rusland loopt van 17 October tot 31 Januarijjl. In de laatste depêche van den vorst Gortschakoff wordt verklaard , dat Rusland de door Engeland voorgestelde demarcatielijn niet verwerpt. Volgens berigt uit Lima van 27 Jauuarij heeft de Senaat de voordragt betreffende de unificatie en conversie der schuld goedgekeurd Berlyn , 11 Februarij. Volgens de Kreuzzeitung is de generaal von Werder uit St. Petersburg teruggeroepen om niet een militair commando belast te worden, en is in zijne plaats tot militair gevolmagtigde te St. Petersburg benoemd de overste von Böhn , van de garde. Weenen , 11 Februarij. Volgens de Neue Freie Presse is in den gisteren gehouden ministerraad de voordragt tot invoering van regtstreeksclie verkiezingen voor den Rijksraad door den Keizer goedgekeurd. De meerderheid der Gallici-che afgevaardigden is voornemens geene vijandige houding tegenover de kieshervorming aan te nemen. Weenen , 12 Februarij. Het ministerie bevindt zich reeds in het bezit van 's Keizers magtiging om de voordragt betreffende de kieshervorming bij den Rijksraad in te dienen. Rome , 11 Februarij. De Opinione berigt: » Nadat Oostenrijk het ambt van scheidsregter in de Lauriumquaestie aangenomen heeft , zijn de daartoe betrekkelijke bescheiden door de mogendheden aan hetzelve medegedeeld." De Kamer van Afgevaardigden heeft de aangevraagde verhoogde sommen voor de uitbreiding der oorlogsmarine bewilligd. De heer LaporU heeft eene interpellatie aangekondigd omtrent de officiele deelneming aan het lijkfeest voor Napoleon te Florence. De president-minister ontkende dat er eenige officiele deelneming had plaats gehad; maar de heer Laporta wilde van zijue interpellatie niet afzien, en de Kamer bepaalde eenen dag waarop zij zou plaats hebben Basel , 11 Februarij. In de Baseier Nachrichten wordt medegedeeld dat de Zwitsersche Bondsraad in eene buitengewone zitting besloten heeft het Pauselijke breve, waarbij het kanton Genève van het bisdom Lausanne is afgescheiden, niet te erkennen en hetzelve voor nietig en van onwaarde te verklaren, op grond dat het Vaticaan uiet geregtigd is om de grenzen der Zwitsersche bisdommen, zonder voorafgaand overleg met de betrokken kantons, te bepalen of te wijzigen. Washington , 11 Februarij. De Senaat heeft met 30 tegen 19 stemmen de bill aangenomen, waarbij eene commissie wordt ingesteld tot het verdeelen der door het scheidsgeregt van Genève toegewezen gelden.
---

