NEDERLANDEN. 's GRAVENHAGE, den 14den November 1873. MINISTERIE VAN FINANTIEN.
De Minister van Finantien maakt bekend, dat bij hem ontvangen is een postwissel groot f' 10.16, onder het postmerk Nijmegen van 13 dezer, tot voldoening van te min betaalde belasting, ingezonden, 's Gravenhage, den 14den November 1873. De Minister voornoemd, van Delden. MINISTERIE VAN OORLOG. De Minister van Oorlog, ontvangen hebbende Zijner Majesteits besluit van den 11 den dezer, n°. 11, luidende als volgt: Wij WILLEM III, bij de gratie Gods, Koning der Nederlanden, Prins van Oranje-Nassau , Groot-Hertog van Luxemburg, enz., enz., enz. Op de voordragt van Onzen Minister van Oorlog van den 7den November jl., Kabinet lit. F18; In aanmerking nemende, dat het noodig is maatregelen te treffen om het toenemen van het gebrek aan kader en het afnemen van het gehalte daarvan te voorkomen ; Gelet op Onze besluiten van den 17den Januarij 1862, n°. 101 , houdende vaststelling eener nieuwe Instructie op de werving, — van den 2Bsten November 1872, n°. 15, waarbij onder anderen de sommen zijn vastgesteld , welke , gedurende het jaar 1873 , bij de landmagt, voor het werffonds worden te goed gedaan , — en voorts op Onze besluiten van den 18den December 1859, n°. 55, tot regeling van de soldijen dor onderofficieren en mindere militairen en de later daarin gebragte wijzigingen; Hebben goedgevonden en verstaan te bepalen : Art. 1. Bij de corpsen infanterie kunnen een onbepaald aantal jongelingen worden aangenomen als adspirant-korporaal ot adspirantonderofficier. Art. 2. De in art. 1 bedoelde jongelingen mogen bij aanneming niet jonger dan 17 en niet ouder dan 20 jaar zijn. Zij moeten zich voor 6 jaren verbinden, voldoen aan de vereischten voor vrijwilliger, en wijders met gunstig gevolg een examen afleggen, waarvan het programma, voor elke kategorie afzonderlijk, door Ónzen Minister van Oorlog wordt bepaald. Art. 3. Voor ieder aan te nemen adspirant-korporaal wordt ten behoeve van het werffonds te goed gedaan vijf en vijftig gulden (t 55), waarvan hem vijftig gulden (f 50) als gratificatie kan worden uitbetaald. Voor ieder aan te nemen adspirant-onderofficier wordt ten behoeve van het werffonds te goed gedaan vijf en tachtig gulden (f 85), waarvan hem vijftig gulden (f 50) als gratificatie kan worden toegekend, terwijl wijders van deze som tien gulden (f 10) voor zijne rekening op het kleeding- en reparatiefonds gestort en twintig gulden (f 20) tot het aanschaffen van boeken en andere benoodig iheden uitbetaald wordt. Ter zake hunner aanneming wordt geen aanbrenggeld betaald. Art. 4. De adspirant-korporaal of onderofficier geniet de soldij voor den vrijwiliger, bij het corps waarbij hij in dienst treedt, vastgesteld. Zoodra hij ophoudt rekruut te zijn ontvangt hy eene soldij verhooging van vijf cent (f 0.05) per dag. Art. 5. De adspirant-korporaal of onderofficier, die, na zes maanden dienst, wegens gemis aan de vereischte kennis of door zijn gedrag niet voor bevordering tot korporaal in aanmerking kan worden gebragt, verliest de toekenning der soldijverhooging in het vorig artikel bepaald, en wordt alsdan gerekend te behooren tot de kategorie der gewone vrijwilligers. Art. 6. De adspirant-onderofficier geniet bij bevordering tot. den graad van onderofficier, ten behoeve van zijne rekening in het kleeding- en reparatiefonds, eene toelage van vijftien gulden (f 15) voor eens. A.rt. 7. Zoodra de adspirant-korporaal den effectiven graad van korporaal en de adspirant-onderofficier dien van sergeant of fourrior heeft verkregen, zijn alle bepalingen voor verdere bevorderingen welke ten behoeve van het kader korporaals en onderofficiers zijn of zullen worden voorgeschreven, ook op hen van toepassing. Onze Minister van Oorlog is belast met de uitvoering van dit besluit, waarvan afschrift zal worden gezonden aan de Algemeene Rekenkamer tot informatie. Het Loo, den lldon November 1873. WILLEM. De Minister van Oorlog, Weitzel. Accordeert met het origineel, De Secretaris-Generaal van het Ministerie van Oorlog, H. Hardenberg.
Brengt, in verband met het bepaalde in art. 2 van dat besluit, bij deze ter kennis van belanghebbenden, dat het programma van het admissie-examen zal bevatten: 1°. "Voor den adspirant-onderofficier : a. het schrijven van eene goed leesbare hand; b. de kennis van de gronden der spelling van de Nederlandsche taal, blijkbaar uit een te vervaardigen opstel; c. het rekenen tot en met de gewone en tiendeelige breuken; d. de kennis van het Nederlandsche stelsel van maten engewigten; e. eenige bekendheid met de vaderlandsche geschiedenis; f. voldoende kennis der aardrijkskunde van Nederland. 2°. Voor den adspirant-korporaal: a. het schrijven van eene leesbare hand ; b. het duidelijk lezen ; c. de kennis der vier hoofdregels der gewone rekenkunde. De adspirant-onderofficier kan na drie maanden tot korporaal worden bevorderd; bij gemis aan vacatures in dien graad tot korporaal titulair. Binnen het jaar na zijne indiensttreding kan hij tot sergeant of fourrier worden aangesteld Eenmaal onderofficier treedt hij in al de regten en verpligtingen der overige onderofficieren, en kan hij derhalve ook te zijner tijd op den wetenschappelijken cursus worden toegelaten. De adspirant-korporaal kan na vier maanden dienst tot korporaal worden aangesteld ; bij gemis aan vacatures in dien graad tot korporaal titulair. De belanghebbenden kunnen zich tot het bekomen van verdere inlichtingen vervoegen bij de chefs der corpsen of onderdeelen van dien, waarbij zij verlangen in dienst te treden. 's Gravenhage, den 14den November 1873. Weitzel.
---

BUITENLANDSCHE BERIGTEN. FRANKRIJK.
Uit eere officieuse bron wordt aan de Parysche dagbladen het volgende medegedeeld aangaande het voorgevallene in de jl. Dingsdag door de commissie van vijftienen met den maarschalk Mac-Mahon gehouden bijeenkomst. » De heer de Rémusat heeft gezegd dat de commissie, welker president hij is, voor den President de gevoelens van hoogachting en eerbied wenschte uit te drukken, gevoelens welke zij reeds geuit had in den wensch om het gezag des maarschalks te verlengen. » De maarschalk antwoordde daarop het volgende: »»Toen gisteren uw president en secretaris mij kwamen mededeelen dat gij wenschtet door mij te worden ontvangen, heb ik eerst geaarzeld tot dien wensch toe te treden, mij afvragende of die stap wel geheel strookte met de constitutionele beginselen; ik heb echter toegegeven aan mijn vurigen wensch om u allen mijne erkentelijkheid te kennen te geven voor het vertrouwen, hetwelk gij in mij stelt, blijkens uw besluit ten gunste der verlenging van mijn gezag. »»Ik geloof niet dat ik thans het voorstel en de daarop ingediende amendementen met u bespreken kan. Ik ben overtuigd dat gij zult gevoelen hoe de bescheidenheid mij verbiedt mij uit te laten over een onderwerp , hetwelk mij van zoo nabij betreft lk zou bovendien niets weten te voegen hij hetgeen ik in mijne laatste boodschap gezegd heb. » •) Twee zaken vraag ik u, niet uit eerzucht, maar in 'slands belang ; en wel: dat gij uwe werkzaamheden bespoedigt en van stonde aan de voorwaarden van duurzaamheid en kracht aan het uitvoerende gezag verschaft, welke het noodwendig behoeft. Zoo er over andere met het ingediende wetsontwerp verband houdende onderwerpen gesproken moeten worden , dan komt de behandeling daarvan met u en de Nationale Vergadering aan de ministers toe." " » De heer de Rémusat deed daarna opmerken dat het hier geene kabinetsquaestie maar eene constitutionele quaestie gold, weshalve het hem nuttig voorkwam bekend te mogen worden met de persoonlijke inzigten van den maarschalk; hij stelde er vooral prijs op te weten of d? President het niet noodig keurde dat de verlenging van zijne magt zamen viel met de invoering der constitutionele wetten, welke aan Frankrijk een definitiven regeringsvorm zouden geven. » De maarschalk antwoordde dat hij met den heer de Rému«at instemde ten aanzien der noodzakelijkheid dat de constitutionele wetten na het besluit tot de verlenging van zijne magt wierden ingevoerd, maar dat de bepaling van het tijdstip waarop die wetten zouden worden behandeld , uitsluitend afhing van de Nationale Vergadering, aan welke hij zich immer onderwerpen zou, behoudens zijne bevoegdheid om zijn ambt neder te leggen, wanneer hij vermeende de door de Nationale Vergadering, als de draagster der souvereiniteit, genomen besluiten niet te kunnen uitvoeren. » Het meerendeel van de leden der commissie hebben den maarschalk dank gezegd voor zijne verklaringen, welke zij betuigden dat hun voldoende voorkwamen. » De commissie was gereed haar afscheid te nemen toen haar president op nieuw het woord nam en verklaarde te moeten aandringen op
eene meer stellige verklaring van den President der Republiek ten aanzien der constitutionele wetten. n De maarschalk antwoordde hierop dat hem het niet invoeren dezer wetten niet denkbaar voorkwam, omdat alleen zij aan hem en aan zijne regering do bestendigheid en het gezag kunnen verschaffen , waarvan zij het gemis gevoelden." In den officieusen Franqais wordt het bovenstaande verslag volkomen juist genoemd. Ook wordt in hetzelfde blad gezegd dat het ministerie, hetwelk Donderdag eene vergadering heeft gehouden, volkomen instemt met de minderheid der commissie van vijftienen en de verlenging der magt van den maarschalk voor tien jaren voor volstrekt noodig houdt om aan de natie de verlangde zekerheid te verschaffen. — In de korte vergadering, welke de comnr issie Woensdag hield, deelde de heer Casimir Périer mede dat hij, na overleg met den heer Léon Say, eene wijziging in zijn voorstel had gebragt. Oorspronkelijk behelsde dit de verlenging van het gezag van den tegenwoordigen President der Republiek tot op het tijdstip der eerste bijeenkomst van het volgens de constitutionele wetten zamengestelde nieuwe wetgevende ligchaam; thans bepaalt het die verlenging op een tijdperk van vijf jaren na die eerste bijeenkomst. Deze wijziging, gaf de voorsteller te kennen , was een gevolg van het bezwaar waarop hij gestuit was, dat de President volgens het oorspronkelijke voorstel de bevoegdheid zou missen tot ontbinding der nieuw gekozen Kamer. Nadat een amendement om het tijdperk te bepalen op tien jaren met 8 tegen 7 stemmen was afgestemd, werd het artikel met dezelfde meerderheid aangenomen. De verdere artikelen werden eveneens met 8 tegen 7 stemmen aangenomen , na verwerping met dezelfde meerderheid van de daarop door de leden der regter zijde voorgestelde amendementen. De coumissie besloot daarop dat zij des Donderdags eene vergadering zou houden, waarin de voorstellers van amendementen zouden uitgenoodigd worden tegenwoordig te zijn, ten einde hunne amendementen toe te lichten. — In de Nationale Vergadering vroeg jl. Woensdag, nadat de aan de orde gestelde werkzaamheden waren afgeloopen, de minister de Broglie het woord om het uitstel der interpellatie van den heer Say betreffende de aanvullingsverkiezingen voor te stellen. De minister herinnerde dat hij, toen voor die interpellatie vergunning was verleend, zich daartegen niet verzet had , doch den wensch had geuit dat die op den 13den aan de orde mogt worden gesteld, in de hoop dat vóór dien dag ten aanzien der verlenging van de magt des maarschalks Mac-Mahon een besluit zou genomen zijn. Nu die hoop echter te leur gesteld was stelde hij de verdere verdaging van de interpellatie voor, omdat de stemming daarover aanleiding zou kunnen geven tot eene aftreding van het ministerie, welke bij den tegenwoordigen staat van zaken ook die van den President der Republiek ten gevolge moest hebben. Nadat het voorstel-Changarnier zou zijn aangenomen, zou daarentegen eene zoodanige aftreding geenen grooteren omvang hebben dan dien van elke ministeriele krisis in een constitutioneleu staat. Hij gaf daarom aan de vergaderiug in overweging de interpellatie te verdagen tot na de beslissing over dat voorstel. Nadat de heer Léon Say verklaard had in dit verzoek der regering te berusten nu het bleek dat het ministerie zijn ontslag aangeboden had of na de beslissing over het bedoelde voorstel aanbieden zou, bestreed de heer Challamel-Lacour van de uiterste linker zijde de verdaging der interpellatie, voornamelijk op grond dat de natie geen vertrouwen s elde in de door de regering gevolgde politiek en derhalve hoe eer hoe beter gerust gesteld verlangde te worden. Na eenige discussie over den dag waarop de beraadslaging zou worden gehouden, besloot de vergadering zonder hoofdelijke stemming dat de interpellatie aan de orde zou gesteld worden twee dagen na de beslissing over het voorstel-Changarnier , en dat acht dagen na dien dag de interpellatie van den heer Lamy over de handhaving van den staat van beleg in verschillende departementen en in sommige groote steden zou worden behandeld. — De commissie van rapporteurs over het budget voor 1874 heeft, met het oog op de door de regering noodig geachte nieuwe inkomsten, den minister van oorlog uitgenoodigd haar een volledig en zoo veel mogelijk juist overziet te geven van de kosten, welke de nieuwe legerorganisatie aan de schatkist zal opleggen , ten einde de commissie in staat zon zijn met eenige zekerheid te beoordeelen in hoe verre er noodzakelijkheid bestaat om de natie, zoowel in 1874 als voor het vervolg, met nieuwe lasten te bezwaren. DUITSCHLAND. De Preussisclie Staats-Anzeiger maakt thans het Koninklijk besluit bekend , waarbij de graaf von Roon op zijn verzoek van de betrekking van minister van oorlog ontheven , en de luitenant-generaal von Kamecke tot minister van oorlog benoemd wordt. Bij de mededeeling der onderscheiden reeds bekende besluiten, tot wijziging van het Pruissische ministerie voegt de halfofficiele Provinzial Oorrespondenz het volgende omtrent de wederoptreding van den vorst von Bismarck als minister-president: » Het doel der nieuwe inrigting is hoofdzakelijk, aan den rijkskanselier de opperste leiding van het Pruissische staatsbeheer in verband met de rijkspolitiek mogelijk te maken , zonder dat de dagelijksche zorg en verantwoording voor de velerlei speciale verrigtingen van het Pruissische ministerie zijne krachten verdeele en uitputte. ii De president van het Pruissische ministerie zal aan het Pruissische staatsbeheer ook verder zijn doel en zijne rigting in overeenstemming met de strekking der algemeene politiek aanwijzen ; op den vicepresident zal in gestadig overleg met den president de gewigtige en eervolle taak berusten, om den gang van zaken in alle takken van bestuur voortdurend in harmonie te doen blijven met de leidende beginselen en de vereischten der algemeene politiek." OOSTENRIJK. De in 's Keizers troonrede aangekondigde finantiele wet tot herstel van het door de beurskrisis geschokte vertrouwen en tot beveiliging der oekonomische werkzaamheid voor duurzamo stoornis, is in de zitting van het Huis van Afgevaardigden van den llden dezer door den minister van finantien ingediend. Artikel 1 van het ontwerp bepaalt: De minister van finantien wordt gemagtigd om eene leening in effective zilveren munt (ot een bedrag van tachtig millioen guldens door middel
van eene voor de schatkist zoo weinig mogelijk drukkende credietoperatie op te nemen; van do Onsteniijksche Nationale Bank, op onderpand van het bij haar nedergelegde door de leening verkregen bedrag in zilver, een gelijk bedrag in banknoten te ontleenen en tot de einden, in de volgende artikelen vermeld, te bezigen. Wanneer en zoo lang eene voordeelige uitvoering dezer crediet-operatie niet mogelijk is, wordt de minister van finantien gemagtigd zich de vereischte sommen bij wege van vlottende schuld te verschaffen, welke door middel der uit de leening te verkrijgen gelden geamortiseerd zal worden. De verdere bepalingen komen in hoofdzaak op het volgende neder. Een deel van het op te nemen bedrag wordt besteed tot bevordering van den aanleg van spoorwegen, op zoodanige wijze dat de terugbetaling aan de schatkist verzekerd is. Voorts zullen, zoo lang het noodig is, op onderscheidene plaatsen voorschotkassen gevestigd worden, bestemd om, op onderpand van koopwaren, producten van landbouw en bergwerken of van op eene Oostenrijksche beurs genoteerde effecten, ter voorziening in de behoefte aan crediet voor den handel en de nijverheid voorschotten te doen. In den regel worden de voorschotten voor drie, bij uitzondering ook voor zes maanden gegeven, Het rentebedrag wordt bij het doen van voorschotten voor den geheelen duur daarvan vastgesteld , en kan in geval van eene prolongatie verhoogd worden, maar moet ten minste 8 per cent bedragen. Wordt het voorschot niet op den overeengekomen tijd terug betaald, dan kan de voorschotkas het onderpand terstond in het openbaar doen verkoopen, zelfs dan wanneer de schuldenaar failliet mogt worden. Het beheer der voorschotkassen wordt voor rekening des lands en onder het toezigt des ministers van finantien gevoerd. Zoodra hot blijkt dat er geene behoefte aan het langer bestaan eener voorschotkas bestaat, wordt zij door den minister van finantien opgeheven. De in de staatskas terugvloeiende gelden worden tot herstel der valuta gebezigd op de bij eene wet te bepalen wijze. In eene vrij uitvoerige toelichting dezer wet deed de minister van finantien uitkomen , dat de tegenwoordige regering reeds bij hare optreding het nakende gevaar voorzien en van hare zijde niet alleen daartegen gewaarschuwd maar ook zoo veel mogelijk maatregelen genomen had om de buitensporige speculatien tegen te gaan en de overdreven ondernemingszucht te fnuiken. Indien desniettegenstaande de beurskrisis tot uitbarsting- kwam, dan was dit daaraan toe te schrijven, dat het kwaad reeds te diep had ingevreten , dat de markt met fictive waarden overstroomd was, en dat de groote menigte reeds te zeer door speelzucht beheerscht werd om aan de waarschuwingen gehoor te geven. De regering had toen niet gedraald met het nemen van maatregelen ter voorkoming van eene eigenlijke handelskrisis. Zij bestonden in de schorsing der bankacte, in bevordering der liquidatie van een aantal nieuwe opgerigte ondernemingen, en in ondersteuning der pogingen van het hulpcomité ; maar daarmede waren de hulpmiddelen eener verantwoordelijke regering uitgeput. Intusschen is de krisis slepende gebleven , de geldmarkt is niet gezuiverd van de vele ongezonde elementen, zoodat het gevaar eener handelskrisis niet alleen blijft bestaan maar nog verhoogd wordt door den ongunstigen uitslag van den oogst zoowel in Oostenrijk als in een groot gedeelte van Europa , en door den nieuwen schok welken alle geldmarkten ten gevolge der krisis in Amerika geleden hebben. Al deze omstandigheden hebben zamengewerkt om eene ontmoediging te doen ontstaan , welke de dus ver gelukkig afgeweerde handels- en industriekrisis te weeg kan brengen, ii Dien ten gevolge acht de regering het oogenblik gekomen , waarop het pligt is door het nemen van buitengewone maatregelen te verhoeden, dat do eerlijke arbeid door eene zonder zijn toedoen ontstane katasti'opha duurzame schade lijde , en dat geheele nijverheidstakken van de met moeite bereikte hoogte weder terug geworpen worden." Daartoe moest de voorgestelde wet dienen. Ten slotte verklaarde de minister dat de krisis geenen merkbaren invloed heeft uitgeoefend op den alleszins bevredigenden toestand van 's lands finantien, en dat hij hoopte binnen weinige dagen in de gelegenheid te zijn die verklaring door nadere mededeelingen te staven. ZWITSERLAND. De Nationale Raad heeft na eene discussie van drie dagen het 25ste artikel der herziene bondsconstitutie overeenkomstig de voorstellen des Bondsraads en der commissie aangenomen, met terugzending aan de commissie ten einde de definitive redactie vast te stellen. Zoo als het artikel is goedgekeurd wordt daarbij aan den Bond de bevoegdheid verleend om van Staatswege eene hoogeschool, eene polytechnische school en andere inrigtingen van hooger onderwijs te stichten en geldelijk te ondersteunen Het voorstel om de ordesgeestelijken van het onderwijs uit te sluiten is verworpen; daarentegen is de Bond gemagtigd geworden, voorschriften omtrent de qualificatie voor het geven van onderwijs in de lagere scholen vast te stellen, en voor de verzekering van geloofs- en gewetensvrijheid der onderwijzers zorg te dragen, alsmede het onderwijs in de lagere scholen onder het oppertoezigt van den Staat te stellen. ITALIË. Het Italiaansche regeringsblad van 10 November bevat het koninklijke besluit, waarbij de zitting van het parlement voor gesloten verklaard wordt. Een tweede besluit bepaalt het begin der nieuwe zitting op den 15den dezer maand. Hetzelfde blad vermeldt de namen van 20 nieuw benoemde senatoren. VEREENIGDE STATEN. Aan de Times wordt, onder dagteekening van 31 October uit Philadelphia het volgende geschreven : ii Het plan van den minister van finantien tot het hervatten der betalingen in specie in zilver heeft den verwachten uitslag niet gehad en geeft aanleiding tot vele spotternijen. Men zal niet zeer spoedig tot het hervatten der betalingen in specie komen door eenen maatregel volgens welken men aan ieder persoon, die geld te ontvangen heeft, hoe groot de te ontvangen som ook zij, niet meer dan vijf dollars in zilver uitbetaalt. Terwijl er meer dan 800 millioen dollars aan papiergeld in omloop is, heeft men op deze wijze niet meer dan $ 500 aan zilver uitgegeven ; hieruit blijkt de ongerijmdheid van het voorstel reeds. De Minister zelf beseft ten volle de dwaasheid van zijn denkbeeld, en zijne vrienden geven zich de meeste
moeite om er verontschuldigingen voor te vinden. Volgens hen heeft het publiek de bedoeling der regering niet gevat, en is de President zelf eigenlijk de man , wiens theorien op niets zijn uitgeloopen. li De directeur van de munt heeft de volgende uitlegging gegeveu van de ware bedoeling der regering. Hij doet opmerken dat hier te lande , gelijk overal waar het goud de grondslag van het muntstelsel is, het zilvergeld eene hoogere wettelijke dan innerlijke waarde heeft, om den uitvoer van het zilver te voorkomen. De wet stelt eene grens voor de uitgifte van zilvergeld ten einde het overvoeren van de markt te voorkomen , en wanneer er meer zilvergeld aangemunt wordt dan de behoefte van het publiek vereischt, depretieert het in verhouding tot het goud, en worden alle voorwerpen. waarvoor gemeenlijk in zilver betaald wordt, duurder. Om verschillende redenen is het zilver echter, hier en overal elders, goedkooper geworden, zoodat de regering zilver voor goud kan koopen, het tot pasgeld vermunten en nog eene winst maken kan bovendien. In den laatsten tijd heeft de regering groote inkoopen gedaan van baren zilver tegen 1121/ 2 cents het ons, en wordt dit zilver naar de wettelijke waarde van 124,4 het ons vermunt, dan wint de regering bij de uitgifte nagenoeg 12 cents het ons, dat is omstreeks 10V„ per cent van het voor den aankoop van het zilver besteede goud. Men acht deze operatie bij den tegenwoordigen stand der geldmarkt voordeeliger , zoowel voor de schatkist als voor het publiek, dan het verkoopen van goud om het muntpapier in te lossen. n De directeur van de munt ontkent dat de operatie een middel is om het hervatten der betalingen in specie te bevorderen, doch beweert dat zij eenvoudig een gevolg is van de bepalingen der muntwet. Voor één dollar aan papier kan men iets meer goud koopen dan voor een dollar aan zilveren pasmunt; het papiergeld namelijk heeft eene marktwaarde van 911/2 en het zilvergeld van 891/ 2 per cent van het goud. Spoedig zal derhalve het zilvergeld de waarde van het papiergeld bereikt hebben , en tenzij er te geüjker tijd eene rijzing in den prijs van goud en zilver plaats hobbe , zal het zilvergeld op gelijken voet met het papiergeld in omloop blijven. n De regering moet op het oogenblik omstreeks 21/2 millioen dollars aan gemunt zilver en zilveren baren in voorraad hebben, meer dan de behoeften van het oogenblik vereischen. De hier verkondigde theorie schijnt goed bedacht, doch het publiek ziet er do praktische waarde nog niet van in. Men weet alleen dat het zilvergeld met eenig voordeel in papiergeld kan ingewisseld worden en dit feit alleen is voldoende om het zilvergeld buiten den omloop te houden." — Aan het Daily News wordt uit New York onder dagteekening van 12 dezer gemeld, dat er, met het oog op het gebeurde te Santiago de Cuba, last gegeven is dat oen der monitors binnen twee dagen gereed moet worden gemaakt om zee te kiezen. TELEGRAPH1SCHE BERIGTEN. Versailles , 13 November. De commissie van vijftienen heeft heden den heer Jules Simon gehoord tot toelichting van het voorstel der linkerzijde ten gunste van de proclamatie der republiek. De minister de Broglie zal gehoord worden nadat de heer Laboulaye zijn rapport voorgelezen zal hebben. Versailles, 13 November. De commissie heeft, na de toelichting der amendementen gehoord te hebben, zich tot Zaturdag verdaagd, om de voorlezing van het rapport aan te hooren, hetwelk vermoedelijk dien zelfden dag in de openbare zitting der Nationale Vergadering ingediend zal worden. Parvs, 13 November. De heer Jules Simon noemde, toen hij in de commissie het voorstel tot afkondiging der republiek toelichtte, het plan tot verlenging der magt van den President voor tien jaren buitensporig en aandruischende tegen bet gezond verstand De leden der regter zijde protesteerden daar tegen en verzochten den heer de Rémusat te zorgen dat, wanneer andere voorstellers van amendementen gehoord wierden, zij in hunne uitdrukkingen de grenzen der betamelijkheid niet te buiten gingen. Madrid, 13 November. Moriones is te Logrono aangekomen en heeft van daar aan den heer Castelar door middel van den telegraaph berigten gezonden. St. Jeasj de Luz, 12 November. De kolonne van den generaal Lo ma is jl. Zondag na een gevecht van drie uren te Tolosa binnengerukt. Gisteren, Dingsdag, hebben er nieuwe gevechten plaats gehad. De Carlisten, uit al hunne positien verdreven, hebben 30 dooden en 100 gekwetsten verloren. De troepen verloren 11 officieren en 50 soldaten. De generaal Moriones heeft den marsch naar Estella hervat Washington . 13 November. De Amerikaanscho vice-consul te Santiago heeft vruchteloos tegen het ter dood brengen der op den Virginius in hechtenis genomen manschappen geprotesteerd. De minister Fish heeft per telegraaph een krachtig protest naar Madrid gezonden , waarin hij de handelwijs der overheden op Cuba een vergrijp tegen de beschaving en de menschelijkheid en eene beleediging voor Amerika noemt. De Spaansche regering erkent in haar antwoord hare verantwoordelijkheid , herhaalt de verzekering van hare vriendschappelijke gezindheid, keurt de plaats gehad hebbende executien af, en belooft voldoening deswege. De heer Fish heeft met de gezanten van Engeland en Spanje eene langdurige conferentie gehouden. De vestingwerken der zuidelijke havens worden versterkt.
---

