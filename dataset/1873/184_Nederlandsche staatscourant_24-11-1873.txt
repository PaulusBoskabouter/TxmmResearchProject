NEDERLANDEN. 's GRAVENHAGE, den 22sten November 1873.
Bij* Koninklijk besluit van 21 November 1873, n°. 19, is aan de na te melden officieren bij' de rustende schutterijen, op hun verzoek, eervol ontslag verleend, als: in de provincie Gelderland, 12de bataillon, 1ste compagnie, aan A. baron Schimmelpenninck van der Oije van Nijenbeek, als kapitein; in de provincie Utrecht, 1ste bataillon, 1ste compagnie, aan W. F. J. van Dulleman, als 2de luitenant; in de provincie Overijssel, 8ste bataillon, lste compagnie, aan G J. G. Brandt, als 2de luitenant. Voorts zijn bij de rustende schutterijen benoemd: in de provincie Gelderland, 12de bataillon, lste compagnie, tot kapitein W. M. J. Arendts, thans 2de luitenant; in de provincie Zuidholland, 11de bataillon, lste compagnie, tot 2den luitenant J. Geerkens. Bij Zijner Majesteits besluit van den 20sten November 1873, n c . 17, is, met ingang van 1 December 1873, benoemd tot plaatsvervangend kantonregter te Dokkum mr. L. W. van Kleffens, advocaat en notaris te Metslawier, en mr. J. Witteveen , burgemeester der gemeente Kollumerland en Nieuw-Kruisland. Bij Zijner Majesteits besluit van den 20sten November 1873, n°. 18, is, met ingang van 1 December 1873, benoemd tot plaatsvervangend kantonregter te Ootmarssum J. A. H. ten Pol, notaris aldaar. Bij Koninklijk besluit van 20 November 1873, n°. 16, is bij het personeel van de geneeskundige dienst der landmagt benoemd tot officier van gezondheid van de 3de klasse, de student (arts) J. H. Reintjes, bestemd geweest voor de militaire geneeskundige dienst in Oost-Indie. MINISTERIE VAN BINNENLANDSCHE Z AKEN De Minister van Binnenlandsche Zaken brengt ter algemeene kennis, dat, ter uitvoering van art. 4 der wet van 19 Junij 1871 ( Staatsblad n°. 62), op 18 December van dit jaar, in het gebouw der Polytechnische school te Delft een vergelijkend examen zal worden afgenomen van hen, die voor de betrekking van adjunct-ijker in aanmerking wenschen te komen. Aan die betrekking is verbonden eene jaarwedde van duizend gulden. Wie aan dit examen wenscht deel te nemen, moet zich vóór 2 December 1873 schriftelijk bij het Departement van Binnenlandsche Zaken aanmelden, met naauwkeurige opgaaf van naam, voornamen en woonplaats, en overlegging van eene geboorteacte waaruit blijkt, dat de candidaat op 18 December 1873 den ouderdom van achttien jaren heeft bereikt. Het examen betreft: de wis-, natuur- en scheikunde, de theoretische en toegepaste mechanica, voor zoo ver de kennis dier wetenschappen gevorderd wordt bij het eind-examen in art. 57 of 59 der wet van 2 Mei 1863 ( Staatsblad n°. 50) omschreven : kennis van den oorsprong en de geschiedenis van het metriek stelsel van maten en gewigten ; eenige bekendheid met de stelsels van maten en gewigten in vreemde landen ; kennis van de theorie en het gebruik van den comparateur tot vergelijking en verificatie van lengtematen, waaronder ook de meetinstrumenten voor de opmeting van inhoudsmaten ; kennis van de theorie, de zamenstelling en het gebruik der weegwerktuigen; bekendheid met de meetkundige inhoudsvinding van maten voor drooge en natte waren, de inhoudsvinding door waterweging en watermeting en van de daartoe bestemde hulpmiddelen en daarbij noodige berekeningen; kennis van hetgeen bij verificatien met standaardsnaauwkeurigheid moet in acht genomen worden en met de berekeningen en herleidingen , welke daarbij voorkomen: kennis van de inrigting van gasmeters en de wijze van verificatie; kennis van de eigenschappen, de bewerking en het onderzoek der stoffen, die gebruikt worden tot de vervaardiging der maten, gewigten en weegwerktuigen, voor zoo veel noodig ter beoordeeling van hunne deugdelijkheid; eenige geoefendheid in de behandeling van de gereedschappen, die bij den ijk te pas komen; kennis van de wetgeving betreffende de maten, gewigten en weegwerktuigen en van de verordeningen tot uitvoering daarvan; eenige bekendheid met de praktische en theoretische roei- en peilkunde. 's Gravenhage , 25 October 1873. Voor den Minister, De Secretaris-Generaal» Hubrecht. MINISTERIE VAN FINANTIEN. De Minister van Finantien, daartoe gemagtigd bij Koninklijk besluit van den 27sten Maart 1873, n°. 22, heeft de krachtens Koninklijke
magtiging van den 21sten October 1869, n°. 6, door den Minister van Binnenlandsche Zaken aan den heer W. Cornell Jewett van Washington verleende vrgunning tot den aanleg en het gebruik van eene telegrafische verbinding van Nederland met Noordamerika, welke vergunning is gewijzigd bij de beschikking van den Minister van Finantien van den 14den Maart 1870, n°. 1195, en die van den 16den Maart 1872, n". 1070, nader gewijzigd als volgt: a. Artikel 16 der gewijzigde concessie, luidende: «Deze vergunning vervalt van regtswege, wanneer de ondernemer, na vier jaren , te rekenen van de dagteekening dezer vergunning, aan de bepalingen van de artikelen 1 , 2 en 3 geeno volledige uitvoering mogt hebben gegeven. i) De vergunning kan worden ingetrokken, zoo de ondernemer in gebreke blijft, aan de bepalingen van art. 5 te voldoen. »Zoo de vergunning van regtswege vervalt of wordt ingetrokken, blijven de deelen van den telegraaf het eigendom van den ondernemer"; wordt vervangen door de volgende bepalingen : » Deze vergunning vervalt van regtswege, wanneer de ondernemer, na vijfjaren, te rekenen van de dagteekening dezer vergunning, aan de bepalingen van de artikelen 1 , 2 en 3 geene volledige uitvoering mogt hebben gegeven. » De vergunning kan worden ingetrokken, zoo de ondernemer in gebreke blijlt aan de bepalingen van artikel 5 te voldoen. n Zoo de vergunning van regtswege vervalt of wordt ingetrokken , blijven de deelen van den telegraaf het eigendom van den ondernemer." b. Deze wijziging is niet van kracht, dan nadat zij zal zijn opgenomen in eene authentieke akte . waarbij de ondernemer verklaart die aan te nemen, en welke akte in het archief van het Ministerie van Finantien zal worden nedergelegd. De onder b. bedoelde akte is op den 13den November 1873 verleden voor den notaris mr. J. de Bas Jz. te 's Gravenhage. MINISTERIE VAN OORLOG. De Minister van Oorlog brengt ter kennis van belanghebbenden, dat ouders of voogden, die verlangen dat hunne zonen of pupillen bij het instructie-bataillon in dienst treden, en die, ter voorkoming van noodelooze reiskosten, de zekerheid willen hebben, dat die jongelingen daartoe de vereischte ligchamelijke geschiktheid bezitten, zich kunnen aanmelden bij den plaatselijken of garnizoens-c >mmandant, in hunne woonplaats gevestigd, of wel der naastbij gelegen garnizoensplaats, opdat bedoelde jongelingen aan een voorloopig geneeskundig onderzoek worden onderworpen. 's Gravenhage, den 15den November 1873. Weitzel.
---

BUITENLANDSCHE BERIGTEN. FRANKRIJK
Het door de Nationale Vergadering aangenomen wetsontwerp is van den volgenden inhoud : «Artikel 1. Het uitvoerende gezag is opgedragen aan den maarschalk de Mac-Mahon, hertog van Magenta, voor den tijd van zeven jaren, ingaande met de afkondiging dezer wet. » Dit gezag zal door hem worden uitgeoefend onder den titel van President der Republieken op den tegenwoordigen voet, tot dat daarin door de constitutionele wetten veranderingen mogten gebragt worden. » Artikel 2. Drie dagen na de afkondiging dezer wet zal in eene openbare zitting der Nationale Vergadering eene commissie van dertig leden worden benoemd tot het onderzoeken van de constitutionele wetten." — In den officieusen Franqais wordt gezegd dat op het door de ministers aangeboden ontslag door den President der Republiek eerst na Maandag zal beslist worden, ten einde de ministers in de gelegenheid te stellen op de tegen dien dag aan de orde gestelde interpellatie van den heer Léon Say te antwoorden. — Een zevental leden van de uiterste regter zijde hebben door middel van het dagblad VUnion de volgende verklaring openbaar gemaakt omtrent hunne onthouding van de stemming over het voorstel van de minderheid der commissie van vijftienen : » Daar tot de sluiting der beraadslagingen besloten is voor dat een onzer in de gelegenheid is geweest het woord te voeren om de volgende verklaring af te leggen , hebben wij de eer u die toe te zenden met het verzoek daaraan openbaarheid te geven : »» Overtuigd dat de nationale en op christelijke beginselen gevestigde monarchie het eenige middel van heil voor ons vaderland is, en dat de Nationale Vergadering die kan vestigen wanneer zij het wil, kunnen wij er niet toe medewerken om, door het aan de orde gestelde voorstel aan te nemen, aan Frankrijk te verklaren dat wij aan hetzelve een noodwendigen en afdoenden maatregel tot behoud van de maatschappelijke orde verschaffen. Zij die zulks meenen kunnen het zeggen en in dien
geest stemmen ; zij maken gebruik van hun regt en doen wat zij hunnen pligt achten; wij eerbiedigen dat. n »Wij zijn met ons geweten te rade gega«n ; wij zouden die handeling niet kunnen plegen zonder onopregt te worden. Schoon wij ons niet op gelijke lijn willen stellen met den Koning, kunnen wij met hem zeggen dat wij de natie nooit hebben misleid, en haar nimmer misleiden zullen. Wij nemen geen deel aan de stemming." " Een ander lid der uiterste regter zijde, de burggraaf de Lorgeril, verklaart in het genoemde blad het volgende: » Met het eenige doel om Frankrijk te behoeden voor de dreigende anarchie, en omdat ik vertrouwen stel in de eerlijkheid en de belangloosheid van den maarschalk de Mac-Mahon, zal ik om zijnentwil doen hetgeen ik voor niemand anders gedaan zou hebben en zal ik stemmen voor de verlenging van zijne magt, daarbij echter mijne genegenheid, mijne hoop, mijne verknochtheid en mijne beste krachten bowarende voor de monarchie, welke ik alleen in staat acht om Frankrijk te redden." Ook deze verklaring zou van de tribune zijn voorgelezen indien de schrijver daarin niet verhinderd was geweest.
DUITSCHLAND. Ten vervolge op vroegere mededeelingen wordt in de officieuse Norddeutsche Allgemeine Zeitung van 21 November gelezen : » Er is reeds medegedeeld, dat die geestelijken in Duitsch Lotharingen, welke het bekende mandement des bisschops van Nancy, waarbij de geloovigen tot gebeden voor de hereeniging van Metz en Strasburg met Frankrijk vermaand worden, van de kansels afgelezen hebben, deswege voor den regter ter verantwoording geroepen zijn. Daaruit heeft de bisschop van Nancy aanleiding genomen tot den bevreemdenden stap, om de tusschenkomst en voorspraak van het Fransche kabinet bij de Duitsche regering ten gunste van deze strafbare personen in te roepen. De opmerking ligt voor de hand dat het heerschzuchtige priesterdom door zich in de politiek te mengen niets anders zal bereiken dan dat het aan Frankrijk moeijelijkheden berokkent, vooral wannneer men niet aan hetzelve het geloof ontneemt dat het bij de Fransche regering eenen steun vindt.
OOSTENRIJK. Het Huis van Afgevaardigden des Rijksraads heeft den 19den dezer bij derde lezing het ontwerp-adres van antwoord op de troonrede aangenomen. In dat adres, door den heer Herbst opgesteld, wordt er op gewezen, dat het door regtstreeksche verkiezingen zamengestelde Huis van Afgevaardigden thans in waarheid de plaats is, waar alle partijen hare belangen en wenschen kunnen doen gelden. Menig verschil zal die bitterheid verliezen, welke het natuurlijk moet aannemen , wanneer eene der partijen hare aanspraken niet naar eisch kan verdedigen. De wenschen van menig land zullen blijken niet zoo eenstemmig door de bevolking gekoesterd te worden, als door hare vroegere vertegenwoordigers werd voorgesteld. Des te zekerder zal kunnen voldaan worden aan den eisch der regtvaardigheid, dat aan de belangen van alle volksstammen gelijke aandacht en zorg gewijd worde. Het Huis van Afgevaardigden mag dus de hoop voeden dat de gemeenschappelijke arbeid der vertepenwoordigers uit alle deelen des rijks tot versterking van het staats-idee zal leiden. Het Huis van Afgevaardigden, wordt verder gezegd, zal met naauwgezetheid die maatregelen in overweging nemen, welke noodzakelijk geacht zullen worden om den handel en de nijverheid te behoeden voor de gevaren welke uit hot door de krisis geschokte vertrouwen voortvloeien Aan de hervorming der wetgeving betreffende naamlooze maatschappen en beurstransactiën moet onverwijld de hand geslagen worden : ook is het hoogst wenschelijk dat de onderhandelingen met de Hon^aarsche regering over de positie en den werkkring der Nationale Bank spoedig ten einde worden gebragt. Het Huis zal het beginsel van spaarzaamheid des te strenger in acht nemen , daar de ongunstige volkshuishoudelijke toestand de vrees wettigt, dat de inkomsten van den staat, al is het slechts tijdelijk, verminderen zullen, en daar de druk der zware belastingen tegenwoordig moeijelijker dan ooit gedragen wordt. De voltooijing der hervorming van het belastingstelsel mag in geen geval langer uitgesteld worden. Niet enkel de aanvulling der in de wetgeving door de opheffing van het concordaat ontstane gapingen is dringend noodzakelijk , maar de volledige verzekering der vrijheid van geloof en geweten in het algemeen , en de onverkorte handhaving der souvereiniteit van den staat tegenover de kerk vereischt naar het oordeel van het Huis van Afgevaardigden de onverwijlde zorg der wetgeving. Na de vermelding der wereldtentoonstelling en der vorstelijke bezoeken. besluit het adres, met te wijzen op het aanstaande regeringsjubilé des Keizers, en met de vernieuwde toezegging van getrouwe medewerking tot vervulling der groote taak , welke de Keizer zich ten dot'1 heeft gesteld : de vereeniging der volken van Oostenrijk tot een magtigen op de beginselen van regt en vrijheid gevestigden staat. Te midden van de beraadslagingen over het adres zijn twee interpellatien tot de regering gerist, welke in de politieke kringen eenen levendigen indruk te weeg gebragt hebben, daar zij uitdrukking geven aan een wantrouwen, hetwelk volgens Weener berigten bij niet weinigen heerscht. L)e eerste was tot den minister van binnenlandsche zaken gerigt en bevatte de vraag, wanneer die minister voornemens was aan de volksvertegenwoordiging rekening af te leggen omtrent het zoogenaamde fonds tot uitbreiding van de stad Weenen, welk fonds sedert 1858 door de regering ronder eenige controle beheerd is geworden , en volgens geruchten niet zelden gebezigd zou zijn tot goedmaking van zekere geheime uitgaven. De tweede interpellatie was tot den minister van justitie gerigt, van wien inlichtingen verlangd werden omtrent de vraag of er geregtelijke vervolgingen ingesteld zijn tegen al de personen die op bedriegelijke wijze uit de jongste beurskrisis voordeel hebben weten te trekken, en of allen, die als directeurs, commissarissen enz. bij insolvent geworden bankinstellingen betrokken zijn geweest, ter geregtelijke verantwoording geroepen zijn? SPANJE. In eene correspondentie uit Madrid van 14 November worden aan de Times eenige n ededeelingen gedaan aangaande den indruk welken het berigt van het gebeurde te Santiago de Cuba in verschillende kringen van de hoofdstad van Spanje gemaakt had. Het volgende wordt daaraan ontleend.
Den 6den November kwam het nieuws der vermeestering van den Virginius te Madrid aan, en de heer Castelar, terstond beseffende dat hieruit moeijelijkheden met andere mogendheden zouden kunnen voortvloeyen, gaf langs telegraphischen weg aan den generaal Jovellar, den nieuwen kapitein-generaal op Cuba, last dat de uitvoering van alle doodvonnissen over de aan boord van het schip gevangen genomen personen moest worden geschorst. Inmiddels stelden do afgevaardigden, welke tot de partij der intransigenten behoorden, het volgende verzoekschrift aan de regering op: «De ondergeteekenden, 1' den van de constituerende vergadering , verzoeken Zijne Excellentie den president van het uitvoerende gezag niet toe te willen staan dat eventueel uit te spreken doodvonnissen worden ten uitvoer gelegd aan deelnemers aan den opstand op Cuba, welke op den Virginius mogten zijn gevangen gemaakt. Indien er nieuwe teregtstellingen plaats hebben gedurende de tegenwoordigheid van den minister van koloniën op Coba, is alle hoop op bevrediging van dat schoone eiland verloren." Dit verzoekschrift droeg de onderteekening van 27 leden der constituerende Cortes. Toen dit stuk aan den heer Castelar werd aangeboden, kon hij dadelijk antwoorden , reeds in dien geest gehandeld te hebben , welk antwoord hij ook geven kon aan den generaal Sickles, den Amerikaanschen gezant, welke bijna gelijktijdig met de aanbieders van het request bij den president-minister verscheen , om den van zijne regering ontvangen last te vervullen, inhoudende dat hij de schorsing van alle maatregelen tegen de gevangenen verzoeken moest tot dat de Spaansche regering in het bezit zou zijn van eene uit Washington verzonden depêche. Den 8sten kwam echter de tijding van de executie der vier voornaamste gevangenen, Bembeta, Jesus del Sol, O'Ryan en Quesada, welke als aanvoerders van eene vijandelijke expeditie tegen de regering van Cuba door eenen krijgsraad ter dood veroordeeld waren. Uit een artikel van het ministeriele dagblad Discusion , waarin de executien met nadruk worden afgekeurd tegenover de goedkeuring, welke de antirepublikeinsche dagbladen daaraan ten deel deden vallen , blijkt dat de veroordeelden den 4den November reeds waren gefusilleerd, terwijl de autoriteiten op Cuba eerst nadat die executien voltrokken waren, naar Madrid het berigt der vermeestering van den Virginius hadden overgezonden, zonder met een woord van de executien zelve of van de gewezen vonnissen te reppen. Van die antirepublikeinsche dagbladen verdedigt de Alfonsistische Eco de Espana de teregtstellirg volgenderwijze: » Het valt niet te betwijfelen o(, wanneer de overheid eene door de vijanden van den staat niet gewaardeerde lankmoedigheid hadden betoond, de burgeroorlog zou zich op Cuba uitbreiden, de hoop der opstandelingen zou verlevendigd zijn geworden en de moed van de strijders voor Spanje zou gezonken zijn met de overtuiging dat het door vaderlandlievende mannen in dien langen strijd vergoten bloed door het zwaard der geregtigheid niet gewroken werd. Het vergiffenis verleenen aan de gevangenen van den Virginius zou inde hoogste mate onpolitiek zijn geweest, daar het ons weêrloos zou hebben overgeleverd aan allerlei invloeden, welke vijandig gezind zijn jegens de belangen van ons vaderland. De voorstanders der opstandelingen in Spanje zelf, welke zich zoo veel moeite geven om den burgeroorlog gaande te houden , zouden hunne pogingen verdubbelen en de Vereenigde Stalen zouden al het mogelijke te werk stellen om ons tot het afkondigen eener amnestie te bewegen, welke een schandvlek zou zijn voor Spanje en eene vernedering voor onze regering. Het verstandige gedrag der overheid van Santiago de Cnba , waar die zeeschuimers zijn binnen gebragt, heeft de regering behoed voor eeno vernederende toegeeflijkheid , welkn onmisbaar uit een uitstellen der teregtstellingen zou gevolgd zijn. De zaak is thans een fait accompli , en daar zij van dien aard is dat zij niet voor herstel vatbaar is, blijft er niets anders over dan er zich bij neder te leggen."
RUSLAND. Volgens te St. Petersburg ontvangen officiele berigten uit Turkestan , was in de maand September jl. een buitengewoon Russisch gezantschap uit het legerkamp van Petro-Alexandrowski naar Hochara vertrokken. Aan het hoofd van het gezantschap stond de heer von Struwe, terwijl met hetzelve de twee Bochaarsche gezanten , welke zich eenen tijd lang in het Russische legorkamp opgehouden hadden , naar hun vaderland teruggekeerd waren. TELEGRAPHISCHE BERIGTEN. Londen, 22 November. Het parlement is tegen 5 Februarij aanstaande bijeen geroepen. Versailles, 22 November. Het ministerie zal waarschijnlijkheden tot stand komen. Hot door den heer Lanfrey gevraagde ontslag als gezant te Bern is bewilligd. De vreemde gezanten hebben een gehoor gevraagd om hunne gelukwenschen aan den president Mac RIahon aan te bieden. Zij zullen Maandag ontvangen worden. Madrid, 21 November. Volgens een gerucht zouden de opstandelingen van Carthagena aangeboden hebben zich te onderwerpen, ten einde het gouvernement zou kunnen beschikken over het eskader, in geval het geschil ter zake van den Virginius ernstige gevolgen mogt hebben. Weesen, 20 November. Aan de volkshuishoudelijke commissie van het Huis van Afgevaardigden heeft de minister van binnenlandsche zaken medegedeeld, dat tot dus ver 80 naamlooze maatschappijen besloten hebben te liquideren, en dat men ten gevolge der uitnoodiging om de baians bekend te maken, de liquidatie van nog een aantal andere te gemoet kon zien. New York, 21 November. Er is heden een ministerraad gehouden Men gelooft steeds dat het tot eene minnelijke schikking zal komen. De President heeft de door Spanje gevraagde verlenging van den termijn voor het geven van voldoening bewilligd, uit aanmerking dat het voor de Spaansche regering niet mogelijk is authentieke berigten omtrent het gebeurde bij tijds te ontvangen om binnen den eerst gestelden termijn voldoening te geven. De minister van marine zal binnen eene maand twintig oorlogsschepen naar Cuba kunnen afzenden.
N ew Y ork , 21 November. De New York Herald gewaagt van het gerucht dat ten gevolge van een hevig verschil tusschen den gezant Sickles en den Spaanschen minister van buitenlandsche zaken, de onderhandelingen met Spanje afgebroken en de generaal Sickles door het Madridsche gemeen bedreigd zou zijn. W ashington, 21 November De blijken van eene vijandige gezindheid der Spaansche bevolking tegen Amerika en de onstuimig j demonstratier. tegen het Amerikaansche gezantschap te Madrid verergeren de bestaande moeijelijkheden. Volgens berigt uit Havana wordt aan het herstel der vestingwerken van die stad gearbeid.
---

