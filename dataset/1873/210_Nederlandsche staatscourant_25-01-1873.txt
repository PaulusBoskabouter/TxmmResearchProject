NEDERLANDEN. 's GRAVENHAGE, den 24sten Januarij 1873. (Staatsblad no. 14.) WET van den 17den Januarij 1873, tot verhooging van het vijfde hoofdstuk der Staatsbegrooting voor het dienstjaar 1873.
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Allen, die deze zullen zien of hooren lezen, salnt! doen te weten: Alzoo Wij in overweging genomen hebben, dat, in afwachting der, voor zooveel noodig, bij de wet te verleenen bekrachtiging van eene overeenkomst, den 14/23 November 1872 door Onze Ministers van Binnenlandsche Zaken en Financien met de Amsterdamsche Kanaalmaatschappij aangegaan, eene verhooging van het Yde hoofdstuk der begrooting van Staatsuitgaven voor de dienst 1873 noodig is; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Artikel 1. Aan de Vide afdeeling van het Yde hoofdstuk der begrooting van Staatsuitgaven voor het dienstjaar 1873 wordt toegevoegd een artikel van den volgenden inhoud: Artikel 106 bis. Leening aan de Amsterdamsche Kanaalmaatschappij ter somma van een millioen gulden (f 1 000 000). Het totaal der Vide afdeeling en het eindcijfer van dat hoofdstuk worden ieder mede met eene som van een millioen gulden (f 1 000 000) verhoogd. Artikel 2. Onze Ministers van Binnenlandsche Zaken en van Financien worden gemagtigd gezegd bedrag van een millioen gulden aan de Amsterdamsche Kanaalmaatschappij, naar mate van de behoefte, ter leen te geven, uiterlijk tot 1°. Mei 1873, tegen eene rente van vijf ten honderd 'sjaars, en onder voorwaarde, dat de maatschappij tot zekerheid van de terugbetaling dier som, met de rente, aan den Staat dezelfde regten toekenne, welke bij de overeenkomst van 13/17 Junij 1872, door onze voornoemde Ministers met de directie dier maatschappij gesloten, voor den Staat zijn bedongen. Artikel 3. Voor de terugbetaling der gelden, ingevolge de wetten van den 12den April 1872 ( Staatsblad n°. 26) en den 16den Junij 1872 (Staatsblad n°. 61) aan de Amsterdamsche Kanaalmaatschappij uit's Rijks schatkist ter leen gegeven, wordt uitstel verleend tot 1 Mei 1873, onder voorwaarde dat ook do renten van die gelden , berekend tegen vijf ten honderd 's jaar?, tot den dag der terugbetaling zullen zijn verschuldigd. Lasten en bevelen, dat deze in het Staatsblad zal worden geplaatst, en dat alle ministeriële departementen, autoriteiten, collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven te 's Gravenhage, den 17den Januarij 1873. WILLEM. De Minister van Binnenlandsche Zaken, Geertsema.. De Minister van Financien, van Delden. Uitgegeven den achttienden Januarij 1873. De Minister van Justitie, de Vries.
Bij Koninklijk besluit van 24 Januarij 1873, n°. 1, is A. Deking Dura, civiel ingenieur te Dordrecht, met ingang van 1 Februarij a. s. benoemd tot adspirant-ingenieur van den waterstaat. Bij Koninklijk besluit van 24 Januarij 1873, n°. 3, is op hun verzoek een eervol ontslag verleend: aan G. L. van Oosten Slingeland van Cabauw en Zevender, als hoogheemraad van Krimpenerwaard , provincie Zuidholland , en met iugang van 1 Mei e. k.: aan J. Kattenwinkel, als heemraad van het 7de dijksdistrict van Overijssel. Voorts zijn benoemd: tot heemraad van het polderdistrict Neder Betuwe, provincie Gelderland, A. D. Duys; tot heemraad van den polder Heukelum, provinciën Gelderland en Zuidholland, C. Kleyn; lot voorzitter van het bestuur van den Numanspolder, gemeenten Numansdorp , Strijen en Zuid-Beijerland, provincie Zuidholland, B. Vlielander;
tot heemraad van den polder Wieringerwaard, provincie Noordliolland, C. Rezelman; tot heemraad van den polder Westzaan, provincie Noordholland, K. Zwikker; in het dijkbestuur van het waterschap het Oud Bildt, provincie Friesland, tot voorzitter A. D Lont, en tot leden W. H. Koning en S. S. Tijmstra. Bij Koninklijk besluit van 24 Januarij 1873, n". 4, is aan de na te melden officieren bij de dienstdoende schutterijen, op hun verzoek, eervol ontslag verleend, onder gehoudenheid tot het volbrengen van de op hen, uit kracht der wet, nog rustende verpligtingen als gewoon lid der schutterij bij de reserve, met al de gevolgen daaraan bij de wet gehecht, als: bij die te Rotterdam, aan D. Th. Ruys, als 2den luitenant; bij die te Utrecht, aan R. C. van Haagen, als lsten luitenant. Voorts is aan mr. C. H. Q. van Strijen, op zijn verzoek, eervol ontslag verleend als kapitein bij de dienstdoende schutterij te Hoorn. Tevens zijn bij de dienstdoende schutterijen benoemd: bij die te Rotterdam, tot 2den luitenant B. Kolff, thans sergeant; bij die te Hoorn, tot kapitein H. Kroon Dz., thans 1ste luitenant; tot lsten luitenant G. H. van Hoolwerff, thans 2de luitenant; tot 2den luitenant mr. J. T. Boelens, vroeger 2de luitenant bij de dienstdoende schutterij te Nijmegen; bij die te Zwolle, tot 2den luitenant P. H. tei Meuleu. Bij Koninklijk besluit van 23 Januarij 1873, n°. 1 , is : •opgeheven het ontvangkantoor der directe belastingen en accijnsen te Joure c. a. , zoo als het thans bestaat; de kadastrale gemeente Nijehaske , thans behoorende tot het kantoor der directe belastingen en accijnsen te Joure, toegevoegd aan het ontvangkantoor derzelfde middelen te Heerenveen, onder voortdurend beheer van den tegenwoordigen titularis, den hoer R. W. van Raab van Canstein ; ingesteld een ontvangkantoor der directe belastingen en accijnsen te Joure, bevattende de kadastrale gemeente van dien naam. Bij Koninklijk besluit van 23 Januarij 1873, n°. 14 , is benoemd tot ontvanger der directe belastingen en accijnsen te Bolsward c. a., de heer A. J. H. van den Bosch , thans ontvanger derzelfde middelen te Beverwijk. Bij besluit van den 22sten Januarij 1873, n°. 8, heeft Zijne Majesteit goedgevonden den kolonel J. N. Schmidt, plaatselijken commandant der 2de klasse te Utrecht, krachtens art. 42, § 2c, der wet van den 28sten Augustus 1851 (Staatsblad n°. 128), op pensioen te stellen en het bedrag van dat pensioen , ingevolge art. 14 b der wet van den 28sten Augustus 1851 (Staatsblad n°. 129), te bepalen op f 1800 'sjaars. Bij besluit van den 22sten Januarij 1873, n°. 9, heeft Zijne Majesteit goedgevonden bij den plaatselijken staf te bonoemen tot luitenantkolonel, plaatselijken commandant der 2do klasse te Utrecht, den majoor J. F. van Dorp , van het 4de regement huzaren. MINISTERIE VAN FINANTIEN. De Minister van Finantien vestigt de aandacht der belanghebbenden op de officiele uitgave van de Postgids voor het Koningrijk der Nederlanden , jaargang 1873. Dit werkje bevat alle opgaven betrekkelijk de dienst der postadministratie die het publiek kunnen te pas komen, zoowel ten aanzien der tariven en verdere bepalingen voor verzendingen binnen 'slands, als omtrent die van en voor de koloniën en vreemde landen. 's Gravenhage, den 23sten Januarij 1873. De Minister van Finantien, van Delden. Bij resolutie van den Minister van Finantien van den 22sten Januarij 1873, n°. 61, is bepaald, dat de post- en telegraafdienst te Ridderkerk, te rekenen van 15 Februarij 1873, onder het beheer van ééa ambtenaar zal worden vereenigd, en dat de heer A. Obbes, directeur van het telegraafkantoor te Ridderkerk, met de vereonigde dienst wordt belast en alzoo tevens benoemd tot brievengaarder aldaar. MINISTERIE VAN KOLONIËN. De Minister van Koloniën brengt ter kennis van belanghebbenden, dat ingevolge het bepaalde bij 's Konings besluit van den 5den dezer, n°. 15, in Nederland op gagementen van bij het leger in Nederlandsch Indie gediend hebbende militairen beneden den rang van officier en van
aan hen gelijk gestelde militaire personen, mitsgaders op de pensioenen hunner weduwen, gerekend van en met 1°. Februarij e. k., om geenerlei reden meer korting ten behoeve van particuliere schuldeischers wordt toegestaan. 's Gravenhage, den llden Januarij 1873. De Minister voornoemd, Voor den Minister, De Secretaris-Generaal, Henny.
---

