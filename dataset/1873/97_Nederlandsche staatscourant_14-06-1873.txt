NEDERLANDEN.
's Gravenhage, den 13 den Junij 1873. Bij Koninklijk besluit van 13 Junij 1873, n°. 4, is de bij besluit van 20 Augustus 1870, n°. 6 , o. a. gedane benoeming van P. J. H. van Bogget, tot 2den luitenant bij de 3de compagnie van het 3de bataillon rustende schutterij in Limburg, opzijn verzoek, ingetrokken, en is als zoodanig in zijne plaats benoemd H. Reinders, thans sergeant. Bij Koninklijk besluit van 13 Junij 1873, n°. 8, is benoemd tot opzigter der 2de klasse voor het stoomwezen II. de Ridder, te Delfshaven. Bij Koninklijk besluit van den 12den Junij 1873, n°. 22, is de 1ste luitenant S. J. graaf van Limburg Stirum, van het wapen der cavalerie, thans op non-activiteit, op zijne aanvrage, krachtens art. 41, § li, der wet van den 28sten Augustus 1851 ( Staatsblad n°. 128), op pensioen gesteld en het bedrag van dat pensioen, ingevolge art. 14 b der wet van dezelfde dagteekening (Staatsblad n°. 129), bepaald op f 600 'sjaars. Bij Koninklijk besluit van den 12den Junij 1873, n°. 23, zijn in hunnen rang van lsten luitenant overgeplaatst bij het regement grenadiers en jagers de 1ste luiteDants-adjudant J. van der Meer, van het 8ste, en J. Offerhaus, van het 2de, benevens de 1ste luitenant W. F. van Thielen, van het 4de regement infanterie. Bij Koninklijk besluit van den llden Juriij 1873, n°. 25, is verklaard dat het eereteeken, ingesteld bij dat van den 19den Februari) 1869, n°. 13 ( Staatsblad n°. 24), ook zal worden uitgereikt aan hen, die hebben deel genomen aan de krijgsverrigtingen in Deli (noordoostkust van Sumatra), loopende van 14 Mei tot 6 November 1872. Bij Koninklijk besluit van den 12den Junij 1873, n°. 8, is aan den heer P. van derMeulen, laatstelijk predikant bij de Protestantsche gemeente te Banda, thans met verlof hier te lande, op het daartoe door hem gedaan verzoek, met ingang van 1 Julij 1873, eervol ontslag verleend uit 's lands dienst, met toekenning van pensioen. Aan den Koning. 's Gravenhage, den 29 sten Mei 1873. Ter voldoening aan de slotbepaling van artikel 8 van het Koninklijk besluit van 4 Augustus 1839 ( Staatsblad n°. 35), ontvangt Uwe Majesteit hierbij de uit de verschillende opgaven van Uwer Majesteits Commissarissen in de provinciën opgemaakte algemeene numerieke staten , aanduidende de sterkte van den lsten ban der schutterijen op 1°. Januarij van dit jaar. De staat A wijst de sterkte aan van den eersten ban der dienstdoende schutterij in elke gemeente, waar zoodanige schutterij bestaat, met opgave tevens van de wijze van indeeling. Daarin is de eerste ban , gelijk vroeger, gesplitst in twee kategorien. De eerste kategorie bevat de leden van den eersten ban, die thans nog ongehuwd , gehuwd of weduwnaars zonder kind of kinderen zijn. De tweede kategorie, de leden van den eersten ban, die na hunne inlijving gehuwd en sedert in het bezit van kind of kinderen gekomen zijn. Blijkens deze staat was de sterkte van den eersten ban der dienstdoende schutterijen , met inbegrip der reserve, op 1 January jl. : die der eerste kategorie 23,558 man; )> n tweede » 16,160 » Te zamen . . . 39,718 man. De vijf laatste kolommen van den staat duiden aan, dat van dit getal manschappen 9235 , derhalve ruim '/ 5 van het geheel, vroeger, hetzij als onderofficier of korporaal, hetzij als gewoon soldaat of milicien bij het leger hebben gediend. Op 1 Januarij 1872 bedroeg de sterkte van den eersten ban deidienstdoende schutterijen, volgens den staat A, gevoegd bij het rapport van 8 Julij van dat jaar, n° 321: die der eerste kategorie ..... 22,715 man ; » » tweede » 15,859 * Te zamen . . . 38,574 man. De Minister van Binnenlandsche Zaken, Geertsema. [Zie den staat A hierachter.] MINISTERIE VAN F I N A N T I E N. Telegrafie. Met ingang van den 20sten dezer zal het Rijkstelegraafkantoor te
WorJcum des Vrijdags, den dag der gewone weekmarkt, open zijn van 9 ure voor- tot 2'/ 2 ure namiddags en van 4 ! /» tot 7 ure namiddags. De diensttijd op de overige werkdagen, alsmede die op Zon- en feestdagen, blijft onveranderd. 's Gravenhage , den 12den Junij 1873. Namens den Minister van Finantien, De Secretaris-Generaal, Bartstra.
---

BUITENLANDSCHE BERIGTEN. FRANKRIJK.
De prins Napoleon heeft het hotel Bristol , waarin hij te Parys tijdelijk zijnen intrek genomen had, verlaten en een hotel in de straat las Cases betrokken. Zijn vertrek naar Corsica is uitgesteld. — De circulaire depêche van den minister van buitenlandscho zaken aan de Fransche gezanten . waarvan dezer dagen een overzigt in de Times werd medegedeeld , was van den volgenden inhoud : » Gij hebt kennis ontvangen dat de Nationale Vergadering bij een besluit van den 24sten Mei het door den heer Thiers als President der Republiek gevraagde ontslag verleend en tot zijnen opvolger in die waardigheid den maarschalk Mac-Mahon, hertog van Magenta, benoemd heeft. Het is mij reeds bekend dat de naam van den nieuwen President alom met eerbied en algemeene goedkeuring is begroet geworden Zijne schitterende aan den lande bewezen diensten, de eerlijkheid van zijn karakter gaven hem aanspraak op dit hooge ambt. »Ik acht het niettemin noodig u in korte woorden de beteekenis uit te leggen der gebeurtenissen welke deze verandering in den persoon van het hoofd van het uit\oerendj gezag te weeg gebragt hebben. Het tusschen de meerderheid der Nationale Vergadering en den heer Thiers bestaande verschil van zienswijze had geenerlei betrekking op de buitenlandsche staatkunde. Gij zult u herinneren dat gedurende de laatste twee jaren de door den heer Thiers gevolgde gedragslijn om onze door de rampen van 1870 afgebrokene betrekkingen met do mogendheden te herstellen , geene enkele maal door de Nationale Vergadering afgekeurd is Bij herhaling heeft zij daarentegen in uitdrukkelijke besluiten de pogingen goedgekeurd, welke die uitstekende staatsman met goed gevolg gedaan had om de sporen onzer rampen uit te wisschen en aan Frankrijk deszelf-t volle nationale onafhankelijkheid weder te geven. De nieuwe President doet in dit opzigt, in de boodschap , welke in de dagbladen is medegedeeld , regt wedervaren aan zijnen voorganger. «Gij zult dus in geen enkel opzigt hebben af te wijken van de instructien, welke de vorige regering u gegeven heeft; wanneer zich de gelegenheid daartoe aanbiedt, zal ik die, in verband met de van u te ontvangen mededeelingen, nader bevestigen. Intusschen moet gij stiptelijk de gedragslijn blijven volgen, welke u voorgeschreven is «Het verschil van zienswijze tusschen den President en de Nationale Vergadering had uitsluitend betrekking op de binnenlandsche politiek. De meerderheid der Nationale Vergadering was van oordeel dat er een krachtige wederstand moest geboden worden aan den, blijkens den uitslag der _ laatste verkiezingen, veld winnenden revolutiegeest, en meende dat het naar aanleiding dezer verkiezingen door den President zamengestelde kabinet niet al die waarborgen aanbood, welke zij van haar conservative standpunt noodig achtte. Deze meening is uitgedrukt in eene door de vergadering aangenomen motie van orde , en nadat de ministers hun ontslag hadden gevraagd heeft de President gemeend dat hij niet van gedragslijn kon veranderen en is hij met de ministers afgetreden. >i De nieuwe regering zal derhalve, getrouw aan de motiven harer optreding, eene vastberaden conservative staatkunde volgen, namelijk vredelievend naar buiten en gematigd ten aanzien van het binnenland. Zij zal de grenzen der wettelijkheid in geen enkel opzigt overschrijden. doch met onverbiddelijke gestrengheid te werk gaan tegen alle pogingen der revolutionaire partij om langs onwettige wegen haren invloed te herkrijgen. Zij bedoelt noch wenscht reactie tegen de bestaande instellingen ; de door onze voorgangers ontworpen constitutionele wetten blijven bij de Nationale Vergadering aanhangig. Deze alleen zal, wanneer het oogenblik haar daartoe geschikt voorkomt, de groote quaestie van den regeringsvorm beslissen. •> Bij deze met de feiten overeenstemmende uitlegging van het gebeurde , zult gij niet verzuimen de opmerking te voegen dat de in de Nationale Vergadering behandelde quaestie niet uitsluitend de rust van Frankrijk maar die van alle volkeren raakt. Het is niet alleen in Frankryk dat de revolutiegeest zamenspant tegen de openbare rusten tegen de grondslagen der maatschappij. Geene enkele natie van Europa is van die kwaal bevrijd, en aller belang brengt gelijkelijk hare onderdrukking mede. De bijzondere omstandigheden van Frankrijk en de krachtige invloed, welken het naar buiten uitoefent, zouden de zegepraal der revolutionaire partij in ons vaderland bedenkelijker maken dan
overal elders, en de zaak der Fransche maatschappij is die der gansche beschaving. » Doze beginselen moeten u tot rigtsnoer zijn bij de taal welke gij over de laatste gebeurtenissen zult te voeren hebben, en gij zult haar ingang trachten te bezorgen bij de regering, bij welke gij geaccrediteerd zijt." De circulaire draagt de dagteekening van 26 Mei. — In de Nationale Vergadering van jl. Woensdag liep do algemeene discussie ten einde over het wetsontwerp tot goedkeuring eener overeenkomst met de Oosterspoorwegmaatschappij ; de Vergadering besloot dat zij tot de behandeling der artikelen zou overgaan. De ministers Magne en Deseilligny bestreden in deze zittingen de door verschillende sprekers tegen het wetsontwerp aangevoerde bezwaren , waarvan de voornaamste waren dat de staat beter had gedaan met eenvoudig den Oosterspoorweg te naasten, en het door den heer Pouyer^Quertier geopperde denkbeeld, dat in plaats van door eene inschrijving op het grootboek de aan de Oosterspoorwegmaatschappij verschuldigde som tot nationale schuld te verklaren, die schuld \oordeeliger kon worden gedelgd door haar in drie jaren af te lossen en daartoe de voor liquidatie der rekening met de bank van Frankrijk bestemde gelden te bezigen. De ministers di den de finantiele nadeelen uitkomen welke aan eene exploitatie der spoorwegen van staatswege verbonden waren , en bestreden het denkbeeld van don heer PouyerQuertier voornamelijk met er op te wijzen dat daarvan geen ander gevolg te wachten was dan eene bestendiging der bovenmatige papiercirculatie , welke een gevolg was van de benarde finantiele omstandigheden , waaronder de staat met de bank leeningen had moeten sluiten. De behandeling der artikelen werd tot de volgende zitting verdaagd. — De vertrouwelijke circulaire aan de prefecten over de dagbladen , welko door den heer Gambetta in de zitting der Nationale Vergadering van jl. Dingsdag ter sprake was gebragt, was door den ondersecretaris van staat bij het departement van binnenlandsche zaken op last van den minister uitgegeven en luidde, volgens de Parysche dagbladen, als volgt: » (Zeer vertrouwelijk.) » Zend mij zoo spoedig mogelijk een rapport over de dagbladpers in uw departement. Het oogenblik is gekomen om bij de dagbladen het gezag en den invloed te hernemen, welke men onder voorwending van onzijdigheid uit onverschilligheid heeft laten varen. 11 Doe opgave van de dagbladen die conservatief zijn of het mogten kunnen worden, tot welke nuance zij voor het overige behooren; van hunnen geldelijken toestand en van den prijs welken zij zouden stellen op de welwillende medewerking der regering; van denamen, de vroegere meeningen en de antecedenten hunner redacteuren Zoo gij met hen in gesprek kunt komen, tracht te ontdekken of zij gezind zijn correspondentie-artikelen, en zoo ja in welken geest, van de regering te ontvangen. Wij zijn voornemens een bulletin van telegraphischo en autographische berigten te vormen, hetwelk u geregeld zal toegezonden worden, en waarvan gij aan de dagbladen, naar gelang van het vertrouwen hetwelk zij verdienen, mededeeling kunt geven. Ten dien einde zult gij wel doen met in uw kabinet eenen geheimen dienst voor de zaken der dagbladpers in te stellen, buiten den invloed der uit uw departement afkomstige ambtenaren. Deel mij op al deze punten uwe meening mede; ik verlaat mij op uw doorzigt. »Geene quaestie is teederder en vereischt meer voorzigtigheid en beleid dan deze. Breid uwe relatien zoo ver mogelijk uit en neem de grootste voorkomendheid jegens de vertegenwoordigers der dagbladpers in acht." De ondersecretaris van staat Pascal, do steller en afzender van dit stuk , die tijdens het ministerschap van den heer de Goulard als zoodanig fungeerde, door den heer Périer verwijderd doch door den minister Beulé in zijne functien hersteld werd, heeft, wegens de verkeerde opvatting welke van deze circulaire in de Nationale Vergadering blijkt te bestaan, zijn ontslag gevraagd en bekomen. — Aan de Inclépendance Beige wordt over de werkzaamheden der Nationale Vergadering het volgende geschreven: «De commissie voor de legerorganisatie heeft eene bijeenkomst gehad, waarin de sterkte van het leger in vredestijd besproken is. Naar men zegt wenscht do regering die bepaald te zien op 441,000 man, buiten de gendarmerie en de vrijwilligers voor een jaar, vermits de eerstgenoemde niet tot het eigenlijk gezegdo leger behoort en de tweede kategorie daarvan slechts tijdelijk een deel uitmaakt. Tegen dien wensch zijn wel bezwaren ingebragt, maar men verwacht toch daaromtrent geen ernstig verschil van gevoelen. » De wit op de legerorganisatie zal het eerst bij de Nationale Vergadering in behandeling komen, dan de gemeentewet en eindelijk het budget voor 1874. Dat het budget in eene najaarszitting zal worden behandeld, gelijk sommige dagbladen beweren, is niet waarschijnlijk. Liever dan daartoe te besluiten zal de Vergadering hare zitting tot in de maand September rekken." ENGELAND. In het Lagerhuis had jl. Woensdag de tweede lezing plaats van een wetsontwerp tot afschaffing der tollen op de wegen en bruggen in Schotland en tot invoering eener algemeene belasting om de kosten van het onderhoud der gemeenschapsmiddelen te bestrijden. De heeren Gladstone en Bruce verklaarden dat de regering, zonder zich over de bijzonderheden uit te laten, zich niet tegen de tweede lezing verzetten zou, waarop het Huis, nadat sommige leden daartegen hadden gesproken, met 124 tegen 115 stemmen besloot daartoe over te graan. Verder ving de behandeling aan van een door den heer Mundella ingediend wetsontwerp om verdere uitbreiding te geven aan de wetgeving op den arbeid van vrouwen en kinderen in fabrieken en werkplaatsen. Daarbij wordt voor vrouwen, jongelieden en kinderen een maximum van werktijd vastgesteld van 54 uren 's weeks, het werken vóór 's ochtends 7 en na 's avonds 6 ure verboden, en de wet ook van toepassing verklaard op de zijdefabrieken, welke tot heden van hare bepalingen waren vrijgesteld. Nadat de heer Mundella zijn voorstel had toegelicht, werd de verdere discussie verdaagd wegens gebrek aan tijd. DUITSCHLAND. Door den rijkskanselier is aan den Bondsraad een ontwerp van wet
tot invoering der Duitsche rijksconstitutie, in Elsas-Lotharingen voorgelegd , hetwelk in hoofdzaak de volgende bepalingen bevat. De bij de wet van 16 April 1871 vastgestelde constitutie des Duitschen rijks, zoo als zij bij de wetten van 24 Februarij en 3 Maart 1873 a e _ wijzigd is, treedt van 1 Junij 1874 af in Elsas-Lotharingen in werking In het bij art. 1 der constitutie omschreven bondsgebied wordt het gebied van het rijksland Klsas-Lotharingen begrepen. Tot aan de bij art. 20 der constitutie voorbehouden wettelijke regeling worden in Elsas-Lotharingen vijftien afgevaardigden voor den Duitschen Rijksdag verkozen De wet op de verkiezingen voor den Rijksdag, zoo als zij bij de wet van 10 April 1873 gewijzigd is , treedt aldaar in kracht. De bij art. 6 dier wet bedoelde verdeeling der kiesdistricten geschiedt, tot op de voorbehouden regeling bij eene rijkswet, door een besluit van den Bondsraad. Elsas-Lotharingers, welke zich voor de Fransche nationaliteit verklaard maar het land niet verlaten hebben, zijn niet tot uitoefening van het kiesregt bevoegd noch verkiesbaar, zoo lang zij die verklarin» niet uitdrukkelijk voor de bevoegde autoriteit hebben ingetrokken. Ook na de invoering der constitutie en tot op nadere wettelijke bepaling, kan de Keizer mi-t toestemming van den Bondsraad, wanneer de Rijksdag niet \ergaderd is, besluiten met kracht van wet uitvaardigen. Zij mogen niets bepalen wat strijdig is met de constitutie of met de bestaande wetten , en geene aangelegenheden betreffen , waarin de toeslemming van den Rijksdag vereischt wordt. Verordeningen, op grond van deze magtiging uitgevaardigd, moeten den Rijksdag bij zijne eerstvolgende bijeenkomst ter goedkeuring -voorgelegd worden. Wordt die goedkeuring geweigerd, dan treden zij terstond buiten werking. OOSTENRIJK. Van eene officieuse zijde wordt onder dagteekening van 10 Junij uit Weenen berigt: » In de mededeelingen omtrent de wijze van kennisgeving van het optreden eener nieuwe regering in Frankrijk en omtrent den vorm van derzelver erkenning heerscht eenige duisterheid, welke door het volgende weggenomen kan worden. Het betreft wel hoofdzakelijk Oostenrijk en Frankrijk, maar waarschijnlijk heeft Frankrijk overal op gelijke wijze gehandeld, en het lijdt geenen twijfel, dat althans Oostenrijk , Duitschland en Rusland zich aangaande de te volgen gedragslijn met elkander verstaan hebben. i) Reeds een paar dagen na Mac-Mahon's verkiezing ontving de Fransche gezant alhier den last om daarvan officieus kennis te geven; kort daarop volade eene circulairo van den nieuwen minister van buitenlandsche zaken, waarbij de grondslagen der politiek van de nieuwe regering opgegeven werden, en die natuurlijk alleen tot onderrigting der Fransche diplomatieke agenten bestemd was; eindelijk volgde een schrijven van Mac-Mahon aan den Keizer, waarbij hij zich zelf officieel als hoofd van het uitvoerend gezag voorstelde. ii De eerste officieuse mededeeling werd eenvoudig voor kennisgeving aangenomen en in het archief nedergelegd. Tot het beantwoorden eener circulaire van den Franschen minister aan zijnen gezant, kon het Oosten rijksche kabinet zich niet geroepen -gevoelen. Maar op de officiele kennisgeving zal met de officiele erkenning geantwoord worden. »Voor het overige blijft de markies de Banneville als gezant van Frankrijk te Weenen. Hij heeft zijno nieuwe geloofsbrieven reeds ontvangen." ZWITSERLAND. De katholieke kerkgemeente van Zürich heeft in eene op den 8sten dezer gehouden algemeene vergadering met 290 tegen 106 stemmen een besluit genomen hetwelk de vijf volgende punten bevat: n 1 De katholieke kerkgemeente van Zürich protesteert openlijk tegen het nieuwe leerstuk der pauselijke onfeilbaarheid en tegen de verkondiging van deze leer in de kerk en bij het onderwijs der jeugd. Zij protesteert tegen de door i!it leerstuk bewerkte verandering der kerkelijke organisatie en tegen alle toepassing van hetzelve op hot christelijk leven der gemeente van Zürich. » 2. De katholieke kerkgemeente van Zürich, lettende op hetgeen het Zwitsersche volk in de jaren van 1840 tot 1850 en in den laatsten tijd weder heeft moeten ondervinden, verklaart zich onafhankelijk van de in Rome onder den naam van onfeilbaar Pausdom opgetredene geestelijke monarchie. Zij protesteert togen alle bemoeijenis, hoe ook genaamd, van dat Pausdom in het kerkelijke leven der katholieke gemeente van Zürich. i) 3. Du katholieke kerkgemeente van Zürich verlangt mitsdien van hare tegenwoordige en toekomstige zielzorgers de verklaring , dat zij zich van allo regtstreeksch of middellijk verkeer met den onièilbaren Pau< in Rome of met de door dezen aangestelden vicarissen, nuntien en bisschoppen zullen onthouden. » 4 De katholieke kerkgemeente van Zürich verklaart dat zij hare zielzorgers tegen alle bemoeijelijking van den kant dor Roorcschu Curie, waaraan zij ten gevolge der van hen verlangde en door hen gegevene verklaring mogten blootgesteld wox-den, zal beschermen. » 5. De katholieke kerkgemeente van Zürich verklaart plcgtig aan het oude christelijke geloof getrouw te willen blijven. Zij zal intusschen alle pogingen op kerkelijk gebied, welke ten doel hebben om de katholieke kerk in leer, eeredienst en inrigting terug te brengen tot de grondslagen welke in de leer van Christus en zijne apostelen voorgeschreven zijn, gaarne beamen en ondersteunen." Volgens een door de Kölnische Zeitung medegedeeld berigt uit Bern van 10 Junij, verwachtte men dat de beide tot dus ver bij de gemeente Zürich in dienst geweest zijnde maar door haar afgezette pastoors Reinhardt en Boshard met hunnen kleinen aanhang een beklag over de genomen besluiten bij den Bondsraad en zoo noodig bij de Bondsvergadering zullen indienen. ZWEDEN EN NOORWEGEN. De Koning heeft het besluit van den Noorweegschen Storthing tot afschaffing der betrekking van stadhouder des Konings in Noorwegen bekrachtigd. n Daarmede, zegt het Zweedsche dagblad Fadrelandet, is een geschilpunt uit den weg geruimd, hetwelk , zonder eenig praktisch belang te raken, veel kwaad bloed tusschen de beide verbroederde volken gezet heeft. Zweden had er volstrekt geen voordeel bij, dat een Zweed tot Noorweegsch stadhouder benoemd kon worden, te minder daar dit regt, na gedurende een veertigtal jaren gerust te hebben, niet
meer uitgooefend kon" worden; en voor het levendige Noorweegsche gevoel van onafhankelijkheid lag er iets vernederends in, dat deze bepaling, welke haren natuurlijken oorsprong had in de tijdens hare invoering bestaande verhouding, maar thans alleen nog als herinnering aan die tijden voortbestond, in de constitutie was neêrgeschreven. De Noorweegsche regering kan slechts in eenheid en vastheid winnen, wanneer haar leidend medelid als zoodanig den titel van » staatse minister" voert." TELEGRAP1IISCHE BERIGTEN. Londev, 12 Junij. De keizerin Eugénie vertrekt heden naar Ostende. Parys, 11 Junij ( Riiln. Zeitung). Ter zake van hetgeen gisteren in de Nationale Vergadering is voorgevallen heerscht in Parys vrij wat gisting. De publieke opinie is zeer tegen de ministers ingenomen; slechts weirige bladen durven de regering te verdedigen. De afgevaardigde Lefèbre Pontalis, van de regter zijde, is bestemd om den lieer Pascal als ondersecretaris van staat te vervangen. Dat de generaal Chanzy de betrekking van gouverneur-generaal van Algerie heeft aangenomen, wordt door zijne politieke vrienden beschouwd als een jegens de gemeenschappelijke zaak gepleegd verraad. De prins Napoleon zal Parys morgen verlaten. Parys, 12 -lunij. Naar men verzekert zal het rapport van den heer Baragnon over de verkiezing van den heer Ranc vooreerst nog niet uitgebragt worden, daar men nog eenige daartoe betrekkelijke bescheiden mist. Versailles, 12 Junij. In de Nationale Vergadering is een schrijven van den minister van oorlog benevens een schrijven van den generaal Ladmirault voorgelezen, waarbij magtiging gevraagd wordt om den heer Ranc, als beschuldigd van deelneming aan de Commune en aan eenen aanslag tegen het gouvernement, geregtelijk te vervolgen. In den brief van den generaal Lftdmirault wordt gezegd, dat Ranc de eenige der ernstig gecompromitteerde leden van de Commune is, tegen wien geene vervolging is ingesteld. Daarbij worden tevens de besluiten vermeld, welke Ranc als lid der Commune onderteekend heeft. De Vergadering heeft besloten Zaturdag eene commissie te benoemen om verslag betreffende deze aanvraag te doen. Berlyn , 12 Junij. De ragtsgeleerde commissie van den Bondsraad heeft gisteren over de artikelen 5 tot 9 van het ontwerp van wet op de drukpers beraadslaagd en daaruit do bepaling geschrapt, volgens welke de vergunning tot verspreiding van vreemde dagbladen afhankelijk zou zijn van de vermelding der drukkers en uitgevers op elk blad. Strasburg , 12 Junij. Bij eene verordening van den opperpresident is bepaald dat de van de districts-veitegenwoordiging van Lotharingen en van de kreitsvertegenwoordigingen van Diedenhofen , Saarburg, Chateausalins, Boichen en Metz uitgaande stukken en derzelver notulen in het Duitsch en Fransch opgesteld moeten worden; en dat bij de aan die vergaderingen te doene voordragten Fransche vertalingen mogen worden gevoegd. Deze verordening zal voorloopig tot 1 Januarij 1874 van kracht zijn. Perpignan, 13 Junij. Te Vich heeft eene manifestatie plaats gehad; een bataillon, aldaar in bezetting, heeft zijne officieren weg gejaagd. Madrid , 12 Junij. Te Murviedro hebben de muitende soldaten hunnen luitenant-kolonel om het leven gebragt. Morgen zal de keuzj van den president dur Cortes geschieden. De heer Castelar zal aan de werkzaamheden der Cortes blijven deel nemen. Ems, 11 Junij. De Keizer van Rusland is heden hier aangekomen om de kuur te gebruiken. Zijn verblijf is op vier weken bepaald. Weexen , 11 Junij. Volgens een door de Neue Freie Presse medegedeeld telegram uit Konstautinopel zou de Onderkoning van Egypte eenen nieuwen firman erlangd hebben, waarin zijne oude regten bekrachtigd en hem bovendien volledige onafhankelijkheid in zaken van administratie benevens de bevoegdheid toegekend wordt om de sterkte van zijn leger te verhoogen en overeenkomsten met vreemde mogendheden te sluiten. In dezen vorm schijnt het berigt nadere bevestiging te vereischen. St. Petersburg , 11 Junij. De Russische Invalide berigt dat de Keizer van Oostenrijk tot chef van het nieuw georganiseerde 15de Ukrainische uhlanenregement benoemd is. Brussel , 13 Junij. De nationale bank heeft het disconto van 5'/ 2 tot 6 percent verhoogd.
---

