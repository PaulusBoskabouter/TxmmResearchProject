NEDERLANDEN. 's GRAVENHAGE, den 29sten October 1873. (Staatsblad no. 140.) BESLUIT van den 21sten October 1873, tot vernietiging van art. 6 , sub 1 , lit. b , der verordening voor het burgerlijk armbestuur te Goes, vastgesteld bij besluit van den raad dier gemeente van 17 Junij 1873.
Wij WILLEM III, bij de gratie Gods, Koning der Nederlanden, Prins van Oranje-Nassau , Groot-Hertog van Luxemburg, enz., enz. , enz. Op de voordragt van Onzen Minister van Binnenlandsche Zaken, van 14 ugustus 1873, n°. 171, 7de afdeeling; Gezien liet besluit van den raad der gemeente Goes van 17 Junij 1873, tot vaststelling van eene verordening voor het burgerlijk armbestuur in die gemeente, waarbij in art. 6, sub 1, lit. 6, is bepaald, dat geen onderstand verleend wordt aan ouders of voogden, wier inwonende kinderen of pupillen, boven de twaalf jaren oud, niet zijn lidmaten van eenig kerkgenootschap of geen godsdienstig onderwijs ontvangen; Overwegende: dat de wet tot regeling van het armbestuur veroorlooft aan het verleeuen van onderstand voorwaarden te verbinden, mits deze niet in strijd zijn met de wet, de openbare orde of de goede zeden ; dat deze beperking den behoeftige waarborgt, dat hij, om de alzoo gestelde voorwaarde te vervullen , niet gedrongen mag worden tot het doen van hetgeen de wet, de openbare orde of de goede zeden verbieden, en evenmin beroofd mag worden van de regten , die de wet hem toekent; dat, wanneer volstrekte onvermijdelijkheid , volgens de wet, onderstand door het burgerlijk bestuur toelaat, het aan dien onderstand verbinden eener voorwaarde, welker vervulling afhankelijk is van den dwang, die de behoeftige op zijne by hem inwonende kinderen of pupillen kou moeten uitoefenen tot het verrigten van zekere godsdienstige handelingen, die kinderen , zoowel als den behoeftige zelf, krenkt in de bij de Grondwet erkende volkomene vryheid van belijdenis hunner godsdienstige meeningen; dat mitsdien het voormeld gedeelte van het aangehaald besluit van den raad der gemeente Goes is in strijd met art. 164 van de Grondwet; Gelet op art. 153 van de gemeentewet; Den Raad van State gehooid (advies van 7 October jl , n°. 11); Gezien het nader rapport van Onzen genoemden Minister, van 16 October 1873, n°. 244, 7de afdeeling; Hebben goedgevonden en verstaan artikel 6, sub 1, lit. b, van de plaatselijke verordening voor het burgerlijk armbestuur te Goes , vastgesteld bij besluit van den raad dier gemeente van 17 Junij 1873, wegens strijd met de wet, te vernietigen. Onze Minister van Binnenlandsche Zaken is belast met de uitvoering van dit besluit, dat in het Staatsblad zal worden geplaatst. Het Loo, den 21sten October 1873. WILLE M. De Minister van Binnenlandsche Zaken, Geertsema. Uitgegeven den dertigsten October 1873. De Minister van Justitie, de Vries. (Staatsblad n°. 141.) BESLUIT van den listen October 1873, betrekkelijk den herijk van de maten en gewigten in het jaar 1874. Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Op de voordragt van Onzen Minister van Binnenlandsche Zaken, van 26 September 1873, n°. 196, 12de afdeeling; Gelet op art. 15, lit. a, der wet van 7 April 1869 [Staatsblad n°. 57), betreffende de maten, gewigten en weegwerktuigen; Den Raad van State gehoord (advies van 14 October 1873, n°. 4); Gezien het nader rapport van Onzen voornoemden Minister, van 17 October 1873, n°. 217, 12de afdeeling; Hebben goedgevonden en verstaan: 1°. De maten en gewigten zijn in het jaar 1874 onderworpen aan den herijk, bedoeld in art. 15, lit. a, der genoemde wet; 2°. die herijk geschiedt binnen het tijdvak dat aanvangt op 1 Januarij en eindigt op 1 October van dat jaar;
3°. aan Gedeputeerde Staten der onderscheidene provinciën de bepaling op te dragen van het tijdstip, waarop die herijk in elke gemeente gedurende het sub 2° vermelde tijdvak zal plaats hebben Onze Minister van Binnenlandsche Zaken is belast met de uitvoering van dit besluit, dat in het Staatsblad zal geplaatst worden. Het Loo, den 22sten October 1873. WILLEM. De Minister van Binnenlandsche Zaken, Geertsema. Uitgegeven den dertigsten October 1873. De Minister van Justitie, de Yries. Bij Koninklijk besluit van 28 October 1873, n c . 13, is aan dr. A. A. G. Guije, geneesheer te Amsterdam, vergunning verleend tot het aannemen en dragen van de medaille voor niet-strijdenden , ter herinnering aan den oorlog van 1870—1871, hem door Z M. den Duitschen Keiier, Koning van Pruissen, geschonken. Bij Koninklijk besluit van 28 October 1873 , n°. 14, is aan C. J. G. baron van Hardenbroek van 's Heeraartsberg en Bergambacht, Zr. Ms. adjudant en kamerheer in buitengewone dienst, luitenantkolonel commandant der dienstdoende schutterij te's Gravenhage, vergunning verleend tot het aannemen en dragen van de medaille voor niet-strijdenden, ter herinnering aan den oorlog van 1870—1871, hem door Z. M. den Duitschen Keizer, Koning van Pruissen, geschonken. Bij Koninklijk besluit van 28 October 1873. n°. 16, is aan P. L. van Riet, scheepsbediende te Antwerpen, als blijk van Zr. Ms. goedkeuring en tevredenheid wegens de met levensgevaar volbragte redding van A Lems, vroeger in dienst bij het Nederlandsch loodswezen, uit de Schelde op 27 April jl., toegekend de zilveren medaille, ingesteld bij besluit van 22 September 1855, n°. 64, alsmede een loffelijk getuigschrift. Bij Koninklijk besluit van den 14den October 1873, n°. 25, is pensioen verleend ten laste van den Staat, aan D. H. Kivits, gewezen rijksveldwachter der 1ste klasse te 's Gravenhage, ten bedrage van f 251 'sjaars, en zulks op grond van art. 5 der wet, betreffende de burgerlijke pensioenen, laatstelijk gewijzigd bii die van 21 Mei 1873 (Staatsblad n°. 64). Bij Zijner Majesteits besluit van den 27sten October 1873, n°. 21, is benoemd tot lid der commissie van administratie over de gevangenissen te Amsterdam mr. C. C. van Valkenburg, advocaat te Amsterdam. Bij Koninklijk besluit van 27 October 1873, n°. 12, is aan den officier van gezondheid der 2de klasse L. T. van Kleef, van het personeel van de geneeskundige dienst der landmagt, de vergunning verleend tot het aannemen en dragen der Duitsche medaille voor niet-strijdenden, ingesteld ter belooning van vrijwillig bewezen diensten bij de verzorging van zieken en gewonden tijdens den Fransch-Duitschen oorlog in 1870—71. Bij Koninklijk besluit van den 27sten October 1873, n°. 16, is aan den lsten luitenant S M. S. de Ranitz, van den grooten staf, de vergunning verleend tot het aannemen en dragen der versierselen van ridder der 1ste afdeeling der orde van de Waakzaamheid of van den Witten Valk, hem door Zijne Koninklijke Hoogheid den Groothertog van Saksen-Weimar-Eisenach geschonken. MINISTERIE VAN BI NN E NL AN DSC II E Z A K E \ De Minister van Binnenlandsche Zaken brengt ter algemeene ker.nis, dat in de maand December aanstaande gelegenheid zal worden gegeven tot het afleggen van het examen vermeld in art. 9 der wet van 1 Junij 1865 (Staatsblad n°. 59), ter verkrijging eener acte van bevoegdheid als apotheker. Dag en plaats van het examen zullen nader worden aangewezen. Zij, die tot het examen wenschen te worden toegelaten , behooren daarvan vóór 20 November e. k. schriftelijk opgave te doen aan den voorzitter der commissie van examen, den hoogleeraar dr. P. J. van Kerekhoff, te Utrecht, onder overlegging van een bewijs, dat zij minstens twee jaren als hulp-apotheker binnen het Koningrijk zijn werkzaam geweest. 's Gravenhage, 8 October 1873. Voor den Minister, De Secretaris-Generaal, Hubrecht.
MINISTERIE VAN MARINE De Minister van Marine brengt ter kennis van de belanghebbenden , dat, naardien sedert den 7den dezer geene gevallen van cholera te Memel zijn voorgekomen, de quarantaine-maatregelen -worden ingetrokken voor de schepen , die na dat tijdstip die plaats hebben verlaten, 's Gravenhage, den 15den October 1873. De Minister voornoemd, B rocx. De Minister van Marine brengt ter kennis van belanghebbenden, dat, ten gevolge van het heerschen der cholera te Bergen in Noorwegen , op de schepen, welke die plaats na den 9den dezer hebben verlaten, de quarantaine-maatregelen zullen worden toegepast, 's Gravenhage, den 17den October 1873. De Minister voornoemd, B rocx. De Minister van Marine brengt ter kennis van belanghebbenden, dat in het volgende jaar eenige jongelingen na afgelegd examen als scheepsklerk zullen kunnen worden aangesteld. De jongelingen die tot dit examen, hetwelk in de.maand Augustus of September zal plaats hebben , wenschen te worden toegelaten, moeten zijn Nederlanders, en op den lsteu Januarij 1874 den ouderdom van 15 jaren hebben bereikt, doch hun 18de jaar nog niet zijn ingetreden ; alzoo komen alleen zij in aanmerking die geboren zijn in de jaren 1857 of 1858. De kundigheden bij het examen vereischt bestaan in : 1°. het schrijven van eene schoone, nette hand; 2°. de kennis van de gronden der Nederlandsche, Fransche en Engelsche talen. Hierdoor wordt verstaan het maken van een opstel in bet Nederlandsch en het vertalen van een gemakkelijk opstel uit het Fransch en Engelsch in het Nederlandsch en omgekeerd , zonder grove taal- en schrijffouten ; 3°. de kennis van de gewigtigste tijdperken en gebeurtenissen, uit de vaderlandsche en algemeene geschiedenis ; 4°. de kennis van de beginselen der aardrijkskunde; 5°. de kennis van de rekenkunde, daaronder begrepen de leer der evenredigheden en de gewone en tiendeelige breuken met toepassing op het metrieke stelsel, wordende vooral vereischt dat de adspirant naauwkeurig en vlug rekene. Geene meerdere, maar alleen grondige kennis van het gevorderde en blijkende uit de toepassing van het geleerdo zal, wanneer het getal der adspiranten die aan de vereischten voldoen dat der plaatsen overtreft, van invloed zijn op de rangschikking en derhalve op de toelating. In de maand April aanstaande zal nadere aankondiging geschieden nopens het aantal open te stellen plaatsen, den tijd van het indienen van de verzoekschriften tot toelating tot het examen en de daarbij over te leggen bescheiden. 's Gravenhage, den 16den October 1873. De Minister voornoemd, B rocx.
---

