AMSTERDAM, 31 Januarij. De Kloosterroof in Rome.
11. (Slot.) Toen de beruchte moordenaar Troppmann voor de eerste maal voor de jury zou verschijnen, werd hem, Op verzoek van zijn advokaat, vooraf de baard geschoren. Alle denkbare voorzorgen werden bij deze operatie aangewend; want men vreesde, dat de moordenaar zich op het scheermes zou werpen, om door zelfmoord aan zijn benaauwden toestand een einde te maken. Men trok hem een dwangbuis aan, bond hem met handen en voeten onbewegelijk op den stoel vast, terwijl achter hem en aan zijne beide zijden gendarmen post vatten, om hem op het kritieke oogenblik, waarop het mes hem over den strot zou glijden, de minste beweging onmogelijk te maten. Troppmann glimlachte bij het zien ¦van zooveel onnoodige voorzorg; en zijn ijdelheid gestreeld, gevoelende bij de bevinding, dat hij een zoo gewigtig personaadje was, haalde hij minachtend de schouders op en sprak tot een der omstanders: «Zoo ik had willen sterven, stonden mij tallooze geheime middelen ten dienste; maar ik heb mij niet willen van kant maken pour ne point déshonorer ma familie," — om mijne familie niet te schande te maken.
Zie hier dus een eerlooze van de laagste soort, die nog het woord eer op de lippen durft nemen.
Zoo wij dit feit als punt van uitgang bezigen, om vervolgens eene schets te geven van het gedrag der italiaansche revolutionairen, dan doen wij zulks niet om dezen op gelijke lijn te plaatsen met den afschuwelijken Troppmann, maar enkel en alleen om aan te toonen, dat er punten van overeenkomst bestaan tusschen hun gedrag en dat des beruchten moordenaars.
Gelijk Troppmann, na de eer en den goeden naam van hem-zelf en van zijne familie door ongehoorde misdaden door het slijk te hebben gesleurd, nog eerbied voor die onteerde familie betuigde, zoo veinzen ook de italiaansche revolutie-mannen, na den Paus alle vernedering en smaad te hebben aangedaan, nog zekeren eerbied voor zijn opperherderlijk ambt, en wel op hetzelfde oogenblik, waarop zij hem met een gevoeligen slag opnieuw zoeken te treffen.
Wat in de meergenoemde, met het onderzoek der nieuwe roofwet belaste Kommissie, voorviel, bevestigt ons beweren. Het voorstel, om aan eiken kloosterling in 't bijzonder de hem toebedeelde jaarwedde uit te keeren, vond slechts steun bij de minderheid, gelijk wij in ons vorig artikel mededeelden. Het tweede middel echter, volgens welk het gezamenlijk bedrag dier jaarwedden den Paus ter toewijzing en uitdeeling zou worden ter hand gesteld, werd met de toejuiching der groote meerderheid begroet. Natuurlijk; want deze maatregel was doeltreffend. Het had den schijn, alsof men den Paus een zeker blijk van vertrouwen schonk, en hem als opperheer en bestuurder der geestelijkheid erkende, door aan hem, als hoofd der priesterschaar, de jaarwedden ter beschikking te stellen. Door die eerbiediging van 's Pausen gezag schemert echter de list der rooflustigen heen. Dat de Paus het aanbod zou afslaan, hiervan waren de beraadslagende mannen te voren overtuigd. Zij hadden te dikwijls ondervonden dat, op welke wijze zij het ook aanlegden, noch de berooving der kerkgoederen, noch de geweldige verarming der kloosterlingen in het Vatikaan erkenning zou vinden. Het non possumus laat geen schipperen met het beginsel der ïegtvaardigheid toe. Met 'één enkelen slag zouden dus, onder geveinsde huldiging van het pauselijk bestuur, op oens alle opgejaagde kloosterlingen tot de uiterste verarming gebragt worden. Het doel werd zonder veel omhaal en opzien snel en zeker bereikt, terwijl de schuld alleen aan de strakke onverzettelijkheid van het pauselijk Hof moest geweten worden.
Met het wantrouwen, waarmede steeds de revolutie jegens haar slagtoffer bezield js, en de angstige bezorgdheid, waarmede zij het ontglippen der buit tracht te voorkomen, zocht zij bovendien in den vorm, waarin het geld den H. Vader zou worden aangeboden, een nieuwe hinderpaal voor de aanvaarding. Men zou namelijk het bedrag van de jaarwedden der kloosterlingen voegen bij de jaarlijksche toelage, die volgens de zoogenaamde waarborgenwet den Paus verzekerd, maar door hem steeds afgewezen werd. Die verhoogde ei vil e lijst zou nu om een dubbele reden door het Vatikaan worden geweigerd; maar bovendien — en dit voordeel was niet te versmaden — de jaarwedden der kloosterlingen zouden dan van zelven onder de wel der verjaring vallen, waarmede de pauselijke toelage getroffen is. Ofschoon nu dit listig uitgedachte plan nog slechts de meening van de meerderheid der Kommissie uitdrukt, kunnen wij het echter als geheel naar den zin en overeenkomstig het verlangen van het roovergoevernement beschouwen. De slaafsche meerderheid van het parlement keurt het ongetwijfeld goed, en onze H. Vader zal in zijn lijdenskroon de scherpte van een nieuwe pijnigende doorn te verduren hebben.
Niet dan met het grievendst leedgevoel kunnen wij het boos opzet der kerkschenners en het aan Pius berokkend leed in overweging nemen. Maar nooit doen wij het, zonder tegelijk de verheven, gestalte van den regtvaardigen Pius in telkens verhoogden luister te ontmoeten.
De onverschrokkenheid tegenover elke bedreiging, dat versmaden van stoffelijke middelen — het herinnert ons levendig aan de woorden, die door den eersten Stedehouder van Jezus Christus op aarde, door den H. Petrus, tot Simon Magus gerigt werden: »uw geld zij met u ten verderve!" Het is reeds voor de tweede maal, dat zich deze gebeurtenis in onze eeuw herhaalt; want ookPius VII, het slagtoffer van den eersten Napoleon, heeft zich in gelijken nood bevonden als thans Pius IX, het slagtoffer van den derden Napoleon. Maar toen aan Pius VII op den 10" Junij van het jaar 1809 in het paleis van het Quirinaal, waarin de Paus gevangen zat, een jaarlijksch inkomen werd aangeboden, antwoordde hij met de merkwaardige woorden: »wij wijzen met de meeste kracht en met onvoorwaardelijke beslistheid alle toelagen hoegenaamd af, die de Keizer der Franschen, hetzij aan ons, hetzij aan de leden van ons Heilig Kollegie, zou willen aanbieden. Voor de oogen der Kerk zouden wij ons met smaad overdekken , zoo wij onderstand aannamen uit de hand van hem, die ons het levensonderhoud ontroofde. Volkomen verlaten wij ons op de Voorzienigheid en op de vroomheid der geloovigen; en wij zullen tevreden zijn, zoo wij den smartelijkenloop onzer treurige dagen in ontbering mogen eindigen." Merkwaardige woorden, in volkomen overeenstemming met de daden van onzen onsterfelijken Pius IX, die van zijn beroover geen gunsten wil, maar op de Voorzienigheid zijn vertrouwen vestigt. Niet het geld van den roover aanvaardt hij, maar de lieldegaven der trouwe geloovigen, die hunnen dierbaren Vader de steunende hand reiken, en met hemden laatsten penning wenschen te deelen. Pius VII heeft jaren achtereen de rampen der gevangenschap gedragen. Van al zijn raadslieden afgescheiden, onthield men hem zelfs inkt en papier, om hem te beletten met de bisschoppen te korrespondeeren. Maar na vijf jaren van bittere kwelling, brak eensklaps de zonnegloed door de digte nevelen heen. Rome droeg haar waren Koning in triomf langs de oude Via Sacra, met een praalvertoon, met eene opgewektheid en vervoering, zooals de romeinsche konsuls, de beheerschers der wereld, nooit aanschouwd hadden; terwijl de overweldiger des Pausen naar een eenzame rots gebannen , en starende op de wilde golven, die zijn ballingsoord omspoelden , de grilligheid van het menschelijk lot en zijn eigen diepen val ging overpeinzen.
Of het op den weg der goddelijke Voorzienigheid ligt, dat onze tegenwoordige Opperherder zijn zegepraal in de Heilige Stad viere, weten wij niet. Maar de dood van een enkele kan het losse europeesche Staatsverband op één oogenblik ontwrichten en het zwaartepunt der politiek naar elders verplaatsen. Hoe het zij, Pius IX heeft den diepen val van zijn belager, den aanlegger van al het leed, dat thans de Kerk ondergaat, aanschouwd. Het ontzaggelijk keizerlijk paleis ligt in puin en de overweldiger zelf stierf als balling, beladen met den afschuw en de vloek van zijn eigen volk. Zoo de italiaansche kerkvervolgers nog niet stekeblind zijn, kan de geschiedenis hun leeren, hoe de goddeloozen, die aan den Gezalfde Gods de hand slaan, met de wraak des hemels getroffen worden.
---

BUITENLAND Algemeen Overziet.
In den nacht van 29 op 30 dezer is Spanje een Kroonprins rijker geworden, wiens naam is: Lodewijk Amadeus Jozef Maria Ferdinand Franciscus. Gisterenmiddag werd de jonge Savoyaard op de gebruikelijke wijze aan de leden der Kortes voorgesteld, en voor zoover de berigten loopen, heeft de Prins zich bij die gelegenheid uitstekend gedragen. De weduwe van wijlen den maarschalk Prim had de hooge eer Zijn Koninklijke Hoogheid te mogen dragen en den volksvertegenwoordigers te vertoonen. Aanvankelijk was de echtgenoote van maarschalk Serrano tot die taak verkozen; bij herhaling werd de maarschalk ten flove ontboden, om over deze allergewigtigste aangelegenheid geraadpleegd te worden, maar Serrano meende, dat zijne echtgenoote het verzoek moest afwijzen, uit aanmerking van de omstandigheid, dat op dit oogenblik de konservatieve partij van Serrano en Sagasta in de minderheid is, en dus de meerderheid door die keuze alligt zeer gekwetst zou zijn. Wijlen generaal Prim echter was de eigenlijke man, die Amadeus naar Spanje had gehaald: dus was zijn weduwe ook de aangewezene persoon om Amadeus' zoon in de Kortes te introduceeren. Hier was niets tegen in te brengen, en 't kwam dan ook aldus te gebeuren.
Volgens de verzekering der telegraaf heeft het volk te Madrid nog al gejuicht en gevlagd, en zou er gisteren-avond dapper geïllumineerd worden. Jammer maar voor 't prinsje, dat de volkssympathieën zoo onbestendig zijn, en dat een groot deel des lands in de Madridsche vreugde weinig instemt, en reeds naar 't oogenblik haakt, waarop Amadeus Senior en Junior naar Savoye zullen wederkeeren. Het noorden des Rijks toch is voor een goed deel onder den regtstreekschen of zij delingschen invloed der Karlisten — over wier toenemende magtsontwikkeling men hierachter eenige niet onbelangrijke bijzonderheden zal lezen —; en in het Zuiden woelen de republikeinen onafgebroken voort, slechts op een voor hen gunstige gelegenheid wachtende om hun slag te slaan. Geen wonder, als de Kroonprins, wanneer hij in deze eerste dagen eens vast een oogje over Vaders koningrijk laat gaan, een zuur gezigt mogt zetten t Te Liasabon heeft eergisteren de plegtige begrafenis der Keizerin-weduwe van Brazilië plaats gehad. Hare Majesteit heeft bij testament hare zuster, de Koningin van Zweden, tot universeele erfgename benoemd, doch verschillende legaten bestemd voor de armen van Duitschland en Portugal.
In de engelsche bladen is de centraalaziatische grensregeling nog voortdurend schering en inslag van alle beschouwingen ; doch John Buil is over 't algemeen veel minder sanguiniesch dan hij oppervlakkig schijnt; hij houdt niet van bloed, zoolang hij 't met inkt denkt af te kunnen. Rusland daarentegen maakt weinig drukte , doch marscheert onverbiddelijk verder en verder. De Monde gelooft, dat Engeland hoewel veel geschreeuw makende, zich toch in zijr. lot zal moeten schikken; want dadelijke aanleiding tot een oorlog is er nog niet, en als er kans is om met eenig fatsoen te wachten, dan zal Engeland zich niet onnoodig haasten. Teregt maakt genoemd blad hierbij de opmerking, dat Engeland, door zijn non-interventie-politiek en het niet-beletten van Duitschlands snelle ontwikkeling, zich geheel geï'zoleerd en gedegradeerd heelt, zoodat het thans zonder een enkelen bondgenoot staat, en zelfs door zijn amerikaanschen stamgenoot eer tegengewerkt dan geholpen wordt. Immers, het loopt gevaar, ook van dien kant van de eene moeijelijkheid in de andere te geraken. Voor de annexatie der Sandwich- Eilanden door zijn konkurrent Jonathan bestaat voorshands geen regtstreeksch gevaar, want gelijk men gisteren uit de telegrammen zal gezien hebben, is bij plebiscit een nieuwe Koning voor de Sandwich-Eilanden benoemd. Wel had Amerika liever gezien, dat de teugels van 't bewind in handen der Koningin-weduwe — eene oude, half-krankzinnige vrouw — waren gebleven; maar ook de thans gekozen-prins Willem Lunalipo is een vriend der Yankees.
Het onlangs verspreide gerucht, dat Ruslands buitengewone gezant te Londen, graaf Schoewaloff, slechts kwam onderhandelen over een voorgenomen huwelijk tusschen prins Alfred, hertog van Edinburgh, en de grootvorstin Maria Alexandrowna — de eenige dochter des Tsaars — wordt thans ook door de Coburger Zeitung , een half-offïciëel of officieus orgaan der russische Regering, tegengesproken.
In Zuid-Wallis duurt de werkstaking der kolen-arbeiders en ijzerwerkers steeds voort; zelfs is, volgens sommige berigten, het getal der stakers van 70.000 tot 80.000 gestegen. De nood der werklieden klimt echter van oogenblik tot oogenblik, daar de ondersteuning der werkliedenvereenigingen of unions niet toereikend is. Thans zijn in 't geheel nog slechts 16.000 £ door de Union uitbetaald, d. i. naauwelijks het achtste deel van hetgeen de arbeiders onder gewone omstandigheden verdiend zouden hebben.
In den Times van gisteren kwam onder den pseudoniem: one who knows een schrijven voor, waarin werd beweerd, dat de Bonapartisten tegenwoordig in twee partijen verdeeld zijn, van welke de een zich om de ex-Keizerin groepeert, de andere om den rooden prins. De laatste zou niet, als de Keizerin, het intrigeeren ter gunste eener restauratie der bonapartistische dynastie willen voortzetten, maar, zich als Franschman beschouwende, en vooral als lid van den Algemeenen Raad van Korsika, zich aan het tegenwoordige goevernement van Frankrijk willen onderwerpen. Wat men van die mededeeling tegelooven heeft, is moeijelijk te zeggen; doch de Prins zelf laat heden in den Times door zijn partikulieren sekretaris bekend maken, dat hij zich voor geen der loopende geruchten aansprakelijk stelt, en geen der hem toegeschreven politieke verklaringen als echt zal erkennen, tenzij deze zijn eigen handteekening dragen.
In de Nationale Vergadering viel in de laatste dagen weinig algemeen belangrijks voor; gisteren schijnt het er evenwel wat levendiger te zijn toegegaan [zie telegrammen]. Ook in de Kommissie der Dertig blijven de zaken bij het oude, behalve dat Thiers weer wat lastiger begint te worden, en maar volstrekt niet van de tribune wil afstand doen.
De bisschoppen van Langres en Vannes hebben thans, evenals de bisschop van Versailles, een adres tot Thiers gerigt, om diens diplomatieke interventie ter gunste der geestelijke orden te Rome te vragen. Onderscheidene andere bisschoppen hebben zich bij de petitie van den bisschop van Rennes aangesloten, waarbij de weder-aanstelling der aalmoezeniers wordt gevraagd.
TeSolothurn houdt, geiyk men weet, sedert Maandag een dioceezen-vergadering zitting, met het doel om Mgr. Lachat van zjju bisschoppelijke waardigheid te ontzetten. De katholieke kantons Luzern en Zug hebben echter krachtig geprotesteerd.
---

De Northfleet.
Omtrent de bij Dungeness door een, steeds onbekende, stoomboot in den grond gevaren Northfleet verneemt men nader, dat de duikers begonnen zijn met de voorbereidende werkzaamheden, om daarna — men veronderstelt binnen een week — tot het redden der lading over te gaan.
Lijken werden behalve de twee, waarvan wij gesproken hebben, geene ander opgevischt dan dat van een vrouw, met een trouwring aan den vinger. Blijkbaar had de ongelukkige zich in alle haast gekleed; in de eene hand hield zij nog eenig haar geklemd, ongetwijfeld gerukt uit het hoofd van den persoon, dien zij zinkende in haren doodsangst heeft gegrepen. Een der geredden verhaalt, dat de arme lieden op het oogenblik van vergaan zich aan elkander vastklampten, en als één massa naar de diepte moeten zijn gezonken. Van daar hoogst waarschijnlijk, dat er van de gezonkenen zoo weinigen nog zijn boven gekomen, 't Is een oud gebruik om nabij de plek, waar een lijk ligt, een geweer- of kanonschot te lossen; is het lijk reeds negen dagen onder water, dan brengt de plotselinge schok het naar de oppervlakte. Maar op lijken, die in 14 vademen water liggen — gelijk hier het geval is — zoude waarschijnlijk een kanonschot die uitwerking niet hebben, en daarom is men voornemens een kist met 500 pond kruit op den bodem te laten zinken, en vervolgens door middel van een lont te doen ontploffen. Waar men al die lijken zal bergen, blijft nog een vraag, daar het kerkhof te Lydd reeds von r zijne e;gene inwoner* ruimte te kort komt. Men zou dan ook bezig zijn met te onderhandelen omtrent het afstaan van een terrein der gemeente, om dit speciaal tot begraafplaats voor de schipbreukelingen te gebruiken Nog wordt medegedeeld, dat Biddiss' die, gelijk men weet, door den kapitein der Northfleet met een revolver in de knie werd geschoten, eene operatie heef t ondergaan, die uitstekend moet gelukt zijn; de kogel is met het beste gevolg verwijderd.
---

De Times over de Karlisten.
Tegenover de gedienstigheden der Agence Havas en de leugens der officiëele en officieuze pers te Madrid, over de beweging der Karlisten, volgens beide zoo onbeduidend mogelijk, en op het punt van voor de honderd-en-zooveelste maal te worden vernietigd, stellen wij thans de getuigenis van een orgaan, dat ongetwijfeld wel niet van partijdigheid of van ingenomenheid met Don Carlos' zaak zal beschuldigd worden. Wij bedoelen den Times. Ziehier een korrespondentie over den »vijand" in een zijner jongste nummers.
Zij, die zich vleijen, dat de karlistische opstand door de nederlaag, die zij verleden jaar in Biscaya en Navarra leed, definitief gedempt was, zijn zeer teleurgesteld. Diezelfde Karlisten zijn er nog, en zij veroorzaken der Regering groote onrust, welke, zooals te vreezen is, er niet beter op zal worden. Onder de bevolking verspreiden zij een paniek. Verscheidene distrikten van Katalonië worden, bijna ongestraft, doorkruist van sterke benden, aangevoerd door onversaagde hoofden. Een dier benden, onder aanvoering van den Cabecilla Gum, rukte dezer dagen Kastelltersol zegevierend binnen, in spijt van den tegenstand der Dvrijwilligers van de vrijheid," die zich in verschillende huizen en in de kerk hadden verschanst. [Men herinnert zich, dat wij hiervan reeds vroeger hebben melding gemaakt]. Nog geen week geleden was Savalls te Mierès met meer dan 500 man; den 15n jl. vertoonde zich Tristany met 800 man voetvolk en 40 ruiters by de stad Igualda. Elk oogenblik verwachtte men dat Valles en £spolet zich met Tristany en Galceran zouden vereenigen; die verschillende hoofden bij elkander zouden over eene magt beschikken van ongeveer j 2000 man voetvolk en 60 ruiters. (Natuurlijk zoo spaarzaam mogelijk berekend.) Eenige dagen geleden werd eveneens de tegenwoordigheid eener bende, onder bevel van Pinol, in de omstreken van Tortosa gesinjaleerd. Vijf honderd Karlisten zijn tot Vilafant, ongeveer i uur gaans van Figueras, voortgerukt, en zouden waarschijnlijk de plaats hebben overrompeld , indien het gelui der alarmklok hen niet had genoodzaakt zich terug te trekken.
Miret, wiens dood door de officiëele telegrammen was gekonstateerd, heeft het bevel over zijne troepen, waarvan hij zich wegens ziekte gescheiden had, weer opgenomen, en vrijwilligers,waaronder studenten, zijn zijne magt komen versterken. Op het oogenblik dat de korrespondent dit schreef, had Miret te Torrellas de Foix zijn hoofdkwartier gevestigd.
Tallada heeft de benden van Cucala en Ferré met 300 mannen, geboortig uit Maestrasgo, versterkt. Dezelfde Tallada was o/'üciëel dood. Castells liet zijn kommando varen tengevolge van de ongenade, waarin hij gevallen was wegens de zaak van Berga en het échec van Caserras. Hij had—altijd volgens den korrespondent — alle gezag over zijne soldaten verloren; zij stonden tegen hem op en dreigden hem te fuzileeren. Hij nam dus zijn ontslag als opperbevelhebber in de provincie Barcelona, en werd opgevolgd door Jeronimo Galceran; sedert is hij bij Don Alfonso hoofd van den generalen staf. Daar hij tot Olot door 200 man werd geëskorteerd, leidde men hieruit af, dat Don Alfonso zich in die buurt moest ophouden, of wel er verwacht werd. Galceran heeft voor eersten adjudant een gepensioneerd officier, Larremondi genaamd, een zeer bekwaam en energiesch man.
Volgens alle waarschijnlijkheid bevond zich bij het afzenden der korrespon dentie Tristany in de provincie Lerida. Nasarre was van Tremp met 500 man naar de provincie Huesca getrokken, waar hij tot generaal-kommandant is benoemd in plaats van zijn ouden kameraad José Rosque. Den 16n j!. bevonden zich Savalls, Huguer, Vila de Prats, Burengo en andere hoofden, van mindergewigt, met 1300 (?) man te Hostaletts, waar Gum zich met zijne bende bij hen zou aansluiten.
Onier den ouden en zoo gemeenzamen naam van Mozos de Escuadra, hebben de Karlisten een soort van policie gevormd, welke speciaal belast is met de taak de bewegingen der geregelde troepen te bespieden, en de in naam van Doti Carlos geheven kontributiën te innen. In zekere gedeelten der provinciën Tarragona en Gerona hebben zij eene belasting van 10 realen op eiken reiziger gesteld; en, wat nog minder klinkt, zegt de korrespondent, is, dat zij aan de gemeenteraden orders hebben gegeven aan de onderwijzers der plattelandsscholen het achterstallige der traktementen uit te betalen. De alcade, die zou weigeren of verzuimen te gehoorzamen , zou eene boete oploopen van 1000 realen. Het is bijna onmogelijk geworden in streken, waar de Karlisten zich ophouden, per spoortrein te reizen. De stations Rafudell, Olessa, Montserrat, Hernani enz., zijn in brand gestoken; het laatste is op slechts weinige mijlen afstands van San-Sebastian gelegen.
Na nog het een en ander omtrent de handelingen der Karlisten met betrekking tot het vernielen van spoorwegen, het in beslag nemen van gelden, aan den Staat behoorende, enz. te hebben medegedeeld , komt de korrespondent, hoewel voor de 20 karlistische hoofden, die hij zegt, dat er bestaan, zeer zedig 40 man per hoofd rekenend, des ondanks tot de konkluzie, dat de pozitie van Amadeus kritiek kan worden, indien de Karlisten zich nog eenigen tijd in verschillende provinciën kunnen staande houden; want, merkt hij op, de getrouwheid van het geregeld leger is niet zoo geheel en al boven allen twijfel verheven, als men dat wel voorgeeft.
Dat Amadeus zelf niet zeer gerust is, daarvan kan men zeker wezen. Den 25n — het volgende ontleenen wij aan een ander blad —ii ad in de Congreso — Vergadering — een debat plaats tusschen generaal Nouvilas en den minister van Oorlog. Met de interpellatie van den eerste en het antwoord van den tweede blijkt: 1" Dat in Cataionië het getal der strijdenden binnen drie maanden verdrievoudigd is; 2° Dat de amadeïstische generaal Gaminde Barcelcna niet durft verlaten, onoanks het aanzienlijk getal troepen, waarever hij bevel voert; 3° Dat de wapenen aan de Cipayes — »vrijwilligers der vrijheid" — verstrekt, hun bijna terstond weder door de Karlisten zijn ontnomen; 4° Dat deze laatsten, ten getale van 8000, — de Regering stelt dus nog hoofere getallen dan de korrespondent van den Times —, schattingen heffen, vestingen belegeren, over een korps gendarmerie beschikken, en paspoorten afleveren tegen betaling van 20 realen. Weldra zullen zij muntstukben doen slaan met f, et borstbeeld van Carlos VII. De ontdekkingen van het debat betrekkelijk de baskische provinciën zijn ' niet minder kostbaar. De opening der operatiën van den amadeïstischen generaal Moriones, die gedurende 3 weken met zijne 20,000 man — anderen zeggen 12,000, en weer anderen noemen dit getal nog sterk onverdreven — doodeenvoudig kluchtig geweest. Met twee bataljons per spoortrein vertrokken, en na' zorg gedragen te hebben de lijn met militairen te bezetten, passeerde Moriones den tunnel van Zumarragua. Een lokomotief met eenige tiraillears ging vooraf. De Karlisten, in hinderlaag liggende, laten de eerste lokomotief passeeren, maar zoodra de eigenlijke trein verschijnt, begroeten zij hem met een wel onderhouden vuur. De troepen sprongen uit de wagons, doch Karlisten zag men niet meer; zij waren reeds in een naburig bosch verdwenen. Men doet aan weerszijden van den weg een verkenningstogt; vergeefsche moeite, geen spoor hebben zij achtergelaten. Eindelijk stijgt men weer in en rijdt langzaam voort, doch de Karlisten verschenen en verdwenen zoo dikwijls, dat de «onoverwinnelijke" generaal Moriones gedwongen werd zijn verderen weg te voet af te leggen.
---

