HET STAMBOEK.
Het was waarlijk een gelukkig denkbeeld van den Heer AMERSPOORDT , om de oprichting van een stamboek voor Nederlandsch rundvee ter sprake te brengen, een denkbeeld dat niet alleen den nationalen roem van ons rundvee verhoogen, maar aan deszelfs eigenaar ook geldelijk voordeel aanbrengen kan. Als lid der Geldersche Maatschappij van Landbouw, kon ik de schildwacht, uitgezet om de leden van andere landbouw-maatschappijen uit de vergaderzaal der Hollandsche Maatschappij van Landbouw te weren, niet passeeren om bij de discussien over het stamboek tegenwoordig te zijn '), maar door eene vriendelijke hand, ben ik bekend geworden met hetgeen over dat onderwerp in die vergadering is gesproken. In hoofdzaak komt het besprokene neder, op het groote nut en de voordeelen die zulk een stamboek voor de houders van uitmuntend vee kan opleveren, vooral in betrekking tot buitenlandsche aanvragen voor den aankoop van Nederlandsch vee. Verder werd er over de onkosten gesproken en ten laatste eene commissie voorgesteld, die in vereeniging met commissien uit andere maatschappijen een plan voor de uitvoering zou ontwerpen.
1) De veel kleiner en met leden en aardsche middelen veel minder gezegende Geldersche M. v. L. is in art. 24 harer Grondslagen wel zoo liberaal als de Hollandsche M. v. L. Wij lezen daarin toch: „De leden van andere maatschappijen tot bevordering van landbouw en nijverheid hebben toegang tot de vergaderingen, op vertoon van hun bewijs van lidmaatschap. Zij brengen echter geene stem uit, maar zijn gerechtigd tot het geven van advies." enz. Een voorstel, indertijd gedaan, om de leden der Hollandsche M. v. L. uit te sluiten, werd verworpen, omdat men niet kleingeestig wilde wezen. Red.
DOOR H. M. HARTOG.
Het is mijne taak niet hier alles weder te geven wat er in die vergadering gesproken is, dit zal waarschijnlijk wel door anderen geschieden '), maar het kan zijn nut hebben, dat die belangrijke zaak in deze courant besproken worde, inzonderheid wanneer eenige denkbeelden omtrent de uitvoering medegedeeld worden. Hoe meer er wrii±g van denkbeelden plaats heeft, des te nader zal men tot de oplossing der bezwaren geiaken. • Doel en voordeel van het stamboek. Het is iedereen bekend dat het eene dier in voordeelige eigenschappen, bijv. melkrijkheid, spoedigen vetgroei enz. uitmunt boven het andere dier van dezelfde soort. Als nu zulk eene, bijv. in melkrijkheid uitmuntende koe, besprongen wordt door eeneu stier wiens moeder evenzeer goede melkeigenschappen bezat, dan zal het kalf, dat uit die paring geboren wordt, in den regel later tot eene koe opgroeien, die de voordeelige melkeigenschappen harer ouders geerfd heeft. Deze omstandigheid zal aan den eigenaar van het kalf bekend zijn, hij zal de afkomst zijner kalveren onthouden, of in een register opschrijven, of wel. 'er mede in de war komen, maar in ieder geval heeft de bekendheid der afkomst slechts voor hem zelf, maar voor geen vreemde eenige waarde. ') De notulen van het verhandelde in de sectie-vergadering te Amsterdam worden, gelijk wij weten, binnen eenige dagen aan het Hoofd bestuur opgezonden. Er zal het verzoek worden bijgevoegd, toe te staan, dat de secretaris der sectie ze in de Landb.-C. opneemt. Red. 20
Wanneer er echter een algemeen stamboek bestaat, waarin die voortreffelijke koe met hare melkopbrengst vermeld staat, waarin iedereen de afkomst ook van den stier kan lezen, zullen de nakomelingen niet alleen door de creheele wereld , bekend raken, maar het zal den eigenaar ook mogelijk worden een authentiek bewijs te leveren van de goede afkomst zijner kalveren, waardoor hij in sommige gevallen, vooral bij buitenlandsche aanvragen, het tiendubbele van den marktprijs voor zijn fokvee zal kunnen bedingen. Ook voor den Nederlandschen landbouwer, wiens vee niet in het stamboek is opgenomen, kan het zeer nuttig werken, door hem te vertellen dat zijn pronkjuweel van eene koe, die hem 20 liters melk geeft, en die hij gelooft de beste melkgeefster van geheel Nederland te zijn, toch nog overtroffen wordt door koeien die 30 liters melk geven, welke daar en daar te vinden zijn en waarvan hij een stierkalf zal trachten te bekomen om de melkopbrengst der kalveren van zijn pronkjuweel nog meer te verhogen. Als men hem f 200 voor dat stierkalf vraagt, zal hij zich achter de ooren krabben en uitrekenen hoeveel liters melk hij noodig heeft om dien koopprijs in te halen, maar hij zal er den eenen of anderen dag toch toe overgaan, omdat het hem te binnen schiet, dat hij op den duur ook misschien de afstammelingen van zijn pronkjuweel en dat stierkalf in het stunboek kan opgenomen krijgen en op %ijn beurt ook je 200 voor kalveren zal ontvangen. Oprichting en inrichting van het stamboek. De oprichting van een stamboek van Hollandsch vee in Bohemen, in Machachussets of waar ook in het buitenland, is eene geheel andere zaak, dan de oprichting van een dergelijk boek in Nederland. Immers in het buitenland is bloot het invoeren van Hollandsch vee de grondslag waarop het oprichten van het stamboek berust, in Nederland vervalt die grondslag natuurlijk geheel en al en berust hij alleen op de voortreffelijke eigenschappen, waardoor het ééne individu boven het andere derzelfde soort uitmunt. Nu rijst reeds dadelijk de vraag op: moet bij de beoordeeling dier voortreffelijke eigenschappen alleen op melkrijkheid of ook op schoonen fijnen vorm en op geschiktheid voor de slachtbank acht worden gegeven? en zoo ja, hoe groot is het aandeel van ieder dier eigenschappen in de totale som der voortreffelijkheid, met andere woorden: welke waarde wordt bij de beoordeeling toegekend aan de eigenschap om voordeelig gemest te worden en aan een schoonen en fijnen lichaamsbouw tegenover de goede melkeigenschappen P Daar in ieder geval de melkeigenschappen op den voorgrond staan, is het bij de oprichting van het stamboek mogelijk om een tantum melk, of beter gezegd vet vast te stellen, dat het dier in verband met zijnen ouderdom en tijd na het kalven geven moet om in het stamboék opgenomen te kunnen worden. Als het mogelijk is om op die grondslagen eene tabel te vervaardigen, zal het werk der keurmeesters veel gemakkelijker en onpartijdiger worden. Dit melk-onderzoek kan natuurlijk alleen op melkgevende koeien toegepast worden, waardoor de opname van stieren en jong vee in het stamboek eerst na een paar jaren volgen kan, zoodat de stieren die het eerst in het stamboek zullen komen nog geboren moeten worden. Particuliere stamboeken hebben bij de oprichting van het Nederlandsche stamboek geene waarde, daar zij onbekende grootheden bevatten en al zijn de daarin voorkomende individus nog ter beoordeeling aanwezig, dan is de authenticiteit der afstamming nog niet gewaarborgd. Na rijst nog de vraag of zonder melk-onderzoekt de vorm van den melkspiegel en de overige kenteekenen van melkrijkheid voldoende zijn, om daaruit een maatstaf, voor de opname in het stamboek, te maken. Wij gelooven dat er nog geen waarnemingen genoeg van Hollandsch vee bestaan om mét zekerheid het stelsel vau GUENON ten opzichte der hoeveelheid melk te kunnen toepassen. Daarenboven moet het stamboek eene meerdere zekerheid verschaffen dan door eene bloote aanschouwing van het dier door een deskundige, kan verkregen worden. Uitvoering. Wij Nederlanders hebben den naam dat wij in den regel met de toepassing van nieuwe uitvindingen achteraan komen, Maar daarentegen de zaken degelijk door ons behandeld worden. Zoo hebben ook hier de vreemden vóór dat wij er op bedacht waren, stamboeken van ons eigen vee aangelegd, maar nu wij er ook mede beginnen, moeten wij zorg dragen dat ons stamboek, z66 degelijk en z66 waar zij, dat er alle kansen van onnauwkeurigheid en bedrog weggenomen worden en dat een certificaat door het Nederlandsche stamboek afgegeven, een onaantastbaar crediet door de geheele wereld bezitte. Zoodra de commissie van oprichting het nu eens zij hoeveel melk eene koe behoort te geven en welke verdere eigenschappen er vereischt worden om in het stamboek opgenomen te worden, geve zij een klein geschrift uit, waarin kort en duidelijk het, nut van het stamboek uiteengezet worde en verspreide dat onder de vee-bezittende leden der landbouw-afdeelingen. In den aanstaanden winter worde eene afdeelingsvergadering gehouden, die door een lid der commissie bezocht wordt en waarin deze mondeling de zaak van het stamboek toelicht, de vermoedelijke onkosten aan de opname verbonden opgeeft en eene voorloopige lijst opmaakt van de aanwezige veehouders die vermeenen dat hun vee aan de vereischten voldoet en die genegen zijn de onkosten te dragen. Zoodra nu de koeien gekalfd hebben, wordt de melk door de veehouders gemeten en daarvan opgaaf aan de commissie gedaan, die in de maand Mei, als de koeien in het gras loopen, een paar harer leden uitzendt om de melk te meten en een verder onderzoek in te stellen. Als het dier aan de vereischten voldoet, wordt het voorloopig gemerkt en moet de eigenaar op een nader te bepalen dag er mede naar eene plaats komen die per spoortrein te bereiken is, en waar dan eene photografische afbeelding gemaakt 1) wordt van al de ingeschrevene dieren uit den omtrek. Voor het melkonderzoek moeten de commissieleden een paar dagen ter plaatse blijven, daar de koe v66r het onderzoek uitgemolken en de melk van 24 uren gemeten behoort te worden. Een gesalarieerd beambte zou ook wel het melk-onderzoek kunnen uitvoeren, zoodat de commissieleden later tijdens het photografeeren de eigenlijke keuring instellen; de kosten zouden nagenoeg hetzelfde zijn, gelijk later betoogd zal worden. Zou het enkele meten der melk voldoende zijn? Het is bekend dat het vetgehalte der melk niet alleen bij de verschillende dieren onderscheiden is, maar ook bij hetzelfde dier uiteenloopt. Zoo wordt de melk magerder niet alleen naarmate dat het dier in ouderdom toeneemt, maar ook naarmate de tijd na het kalven langer verloopen is. Ik dacht dat er eene regelmatige en langzaam afloopende vermindering in roomgehalte plaats had, maar in eenige roommetingen die ik in het verslag der Groninger Landhuishoudkundige School over 1867/68 aantrof, vind ik zulke onregelmatige sprongen, dat ik waarlijk niet weet
') Indien het mogelijk is door een vergrootglas den melkspiegel op eene photografie waar te nemen, wordt ook het achterdeel van het dier gephotografeerd.
welke beteekenis aan het roommeten gehecht moet worden. Ik laat die opgaven hier volgen:
---

