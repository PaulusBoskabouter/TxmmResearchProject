Berlgten van Veeartsen
over de week van 14 tot 20 October 1866. Te 's Gravenhage, Rijswijk, de Lier, Wateringen, Naaldwijk en Vrijenban ging men met hot afmaken van aan typhus lijdend en verdacht vee voort. Bij sommige veehouders is de ziekte zeer kwaadaardig. Ook te Lisse, Leiderdorp, Sassenhoim, Katwijk en Valkenburg zijn, behoudens onkele uitzonderingen van spoodigen dood, de aangetaste runderen afgemaakt. Met uitzondering van Katwijk en Leiderdorp, waar twee nieuwe koppels worden aangetast, bepaalden zich alle gevallen in die streek tot reeds vroeger besmette of hoogst verdachte koppels. Hoezeer het karakter der ziekte hetzelfde bleef, werd toch vertraging in de uitbreiding waargenomen. Te Alphen, Aarlanderveen en Zwammerdam zijn veel minder runderen aangetast; ze werden alle onteigend. Te Boskoop heerscht de ziekte thans op twee hoeven. Te Hazerswoude kwamen slechts een paar gevallen voor, die met afmaking eindigden. Te Ter Aar is een nieuwe koppel aangetast. Te Nieuwkoop bleef de ziekte hevig woeden. Te Kamerik gaat ze gestadig voort, hoezeer minder hevig dan vroeger. In de gemeenten Laag Nieuwkoop, Harmeien, Zegveld, Vleuten, Wilnis, Vinkeveen en Mijdrecht wordt de toestand niet beter. Ook te Woerden en Waarder woedt de ziekte steeds voort. Te Barwoutswaarder en Rietveld waren minder zieken.
Te Abcoude zijn zes nieuwe koppels aangetast; de zieken zijn onmiddellijk afgemaakt. Te Baambrugge, Breukelen Nijenrode en Ruwiel kwam geene verandering in den toostand. Hetzelfde kan van de gemeente Nigtevecht gezegd worden; hier zoowel als te Baambrugge werden de aangetasten afgemaakt. Te Loenen is één nieuw geval met afmaking geëindigd. Te Loenersloot werden weder runderen van besmette koppels aangetast, die steeds zijn onteigend. Te Loosdreeht deden zich slechts enkele gevallen voor. Te IJsselstein en Linschoten breekt de ziekte nog voortdurend onder nieuwe koppels uit en het karakter is hier niet goedaardig. Te Jutphaas breidt ze zich nog uit.
Te Papekop en Langeruigeweide maakte de ziekte nog aanhoudend vorderingen, in het bijzonder in laatstgemelde gemeente. Te Reeuwijk en Hekendorp is een begin met het afmaken gemaakt. Te Stem kwam de ziekte onder drie, te Broek onder twee nieuwe koppels voor. Te Sluipwijk bleef de toestand vrij gunstig. Te Zevenhuizen nam de ziekte toe.
Te Haastrecht, Vlist, Bergambacht en Stolwijk is men weder met de afmaking der aangetaste runderen voortgegaan. In de beide laatstgemelde gemeenten breidt do ziekte zich langzaam uit. Te Polsbroek blijft ze zeer kwaadaardig heerschen, maar de gemeente is bijna doorgeziekt. Te Benschop en Hoenkoop was de toestand iets gunstiger. Te Berkenwoude en Krimpen a/d IJssel deden zich weder enkele gevallen voor, waarop dadelijk onteigening is gevolgd.
In het tweede bijvoegsel tot deze courant worden medegedeeld Opgaven betreffende den veetyphus in de provinciën Zuidholland, Utrecht en Noordholland , van 14 tot 20 October jl.
---

BUITENLANDSCHE BERIGTEN. DUITSCHLAND.
De ministeriele Berlynsche Provinzial-Correspondenz berigt dat de onderhandelingen tusschen Pruissen en den Groothertog van Oldenburg over den afstand der aanspraken van laatst genoemde op Sleeswijk- Holstein afgeloopen zijn on tot eene overeenkomst geleid hebben , welko in de aanstaande zitting aan den Pruissischen Landdag zal voorgelegd worden. Dat er ook met den Erfprins van Augustenburg onderhandelingen van gelijko strekking zouden gevoerd worden, zoo als in de dagbladen gemeld is, wordt door genoemd half-officieel orgaan tegengesproken , met bijvoeging » dat voor zulke onderhandelingen in geenerlei opzigt eenige aanleiding bestaat."
Hetzelfde blad zegt dat de Hertog van Nassau onderhandelingen met Pruissen over de regeling van zijne persoonlijke belangen aangeknoopt heeft, maar dat het berigt aangaande soortgelijke onderhandelingen met den Koning van Hannover onjuist is. — Volgens sommige berigten zou de Spaansche regering onlangs aan de Oostenrijksche hebben voorgesteld om gezamenlijk stappen tot bescherming van het Pausdom te doen, en zou zy van Oostenrijk een weigerachtig antwoord ontvangen hebben. De juistheid van dit berigt wordt door de officiële Wiener Zeitung op de volgende wijs ontkend : 11 Ofschoon het juist is dat Spanje, evou als alle katholijke mogendheden , een levendig belang in het lot van het Pausdom stelt en hetzelve tot eon onderworp van mededeelingen gemaakt heeft , hebben deze laatste toch nooit het karakter van geformuleerde voorstellen gehad, en kon er dus voor de keizerlijke regering geene aanleiding tot het geven van een antwoord, van welken aard ook, bestaan."
---

NEDERLANDEN. 's Gravenhage, den 27sten October.
7 Junij 1866. Wij WILLEM 111, bij de gratie Gods, Koning ri°. 61. der Nederlanden , Prins van Oranje-Nassau , Groothertog van Luxemburg, enz., enz., enz. Beschikkende op het aan Ons ingediend verzoekschrift van H. baron de Vos van Steenwijk te Zwollerkerspel en tweo anderen, als commissarissen van de op te rigten naamlooze vennootschap Maatschappij tot den kunstweg Windesheim-Heino, strekkende tot het erlangen der Koninklijke bewilliging op de bij het verzoekschrift gevoegde en door eene nader overgelegde suppletoirs acte gewijzigde acte van oprigting van gemelde naamlooze vennootschap; Gelet op de artt. 36 tot en met 56 van het Wetboek van Koophandel; Op de voordragt van Onzen Minister van Justitie, van den 6den Junij 1866, eerste afdeeling, n°. 136, Hebben goedgevonden en verstaan: Onze bewilliging te verleenen op het bij het verzoekschrift overgelegde en bij nader overgelegde snppletoire acte gewijzigde acte van oprigting der naamlooze vennootschap Maatschappij tot den kunstweg Windesheim- Heino , te vestigen te Zwolle. Onze Minister van Justitie is belast met de uitvoering van dit besluit, waarvan afschrift zal worden gezonden aan Onzen Minister van Binnenlandsehe Zaken tot narigt. 's Gravenhage, den 7den Junij 1866. WILLEM. De Minister van Justitie, BORRET. [De bij dit besluit goedgekeurde acten worden hierachter medegedeeld.} Bij Koninklijk bdsluit van 25 October jl., n. 63, is het door den gemeenteraad van Nieuwkoop aan J. A. Swillens, burgemeester en secretaris dier gemeente, op zijn verzoek verleend eervol ontslag uit laatstgemelde betrekking bekrachtigd. Bij besluit van 26 Ootober jl., n°. 67 , heeft de Koning goedgevonden, aan den heer A. Zonnevijlle, op zijn verzoek, eervol ontslag te verleenen als dijkgraaf van den polder Dreischor, provincie Zeeland. Bij Zijner Majesteits besluit van den 25sten October jl., n°. 73, is benoemd tot procureur bij het provinciaal geregtshof in en de arrondissements-regtbank te Utrecht mr. A. Verhoeff, thans griffier bij het kantongeregt to Wijk bij Duurstede, uit welke betrekking hem tevens eervol ontslag is verleend; een en ander in te gaan met den lsten December aanstaande. Bij Zijner Majesteits besluit van den 25sten October jl., n°. 74, is benoemd tot regter-plaatsvervanger bij de arrondissements-regtbank te Amersfoort jhr. mr. H. J. L. van Sasse van Ysselt, thans substituutgriffier bij de arrondissements-regtbank to Breda, uit welke betrekking hij tevens eervol is ontslagen; een en ander in te gaan met den lsten December aanstaande. Bij Koninklijk besluit van 24 October jl., n°. 49, is aan den heer F. van West, op zijn verzoek, eervol ontslag verleend uit zijne betrekking van directeur van het postkantoor te Vlaardingen, behoudens aanspraak op pensioen; en is in deszelfs plaats benoemd de heer A. van West, thans geagreëerd klerk aan gemeld postkantoor. Bij Zr. Ms. besluit van den 26sten dezer, n°. 78, wordt de officier van gezondheid der 2de klasse jhr. M. G. F. J. de Hotte, met den laatsten dezer maand, op zijn verzoek, eervol uit de zeedienst ontslagen.
---

MINISTERIE VAN BINNENLANDSCHE ZAKEN.
De Minister van Binnenlandsehe Zaken , Gelet op art. 3 van het Koninklijk besluit van 20 December 1865 (Staatsblad n°. 134) en op art. 3 van het Koninklijk besluit van 18 Januarij 1«66 [Staatsblad n°. 3); Gezien zijne beschikking van 24 dezer, geplaatst in de Staats-courant van 25 daaraanvolgende, Verklaart, met wijziging van bovengenoemde beschikking, I°. de artt. 1 en 2 der genoemde Koninklijke besluiten van toepassing op den Schouwbroekerpolder (gemeente Heemstede);
2°. art. 1 van het Koninklijk besluit van 20 December 1865 (Staatsblad n°. 134) op nieuw van toepassing op de gemeenten Aalsmeer, Vrijenban , Moordrecht en Rotterdam ; 3°. art. 1 van het Koninklijk besluit van 20 December 1865 [Staatsblad n°. 134) niet langer van toepassing op de gemeente Rhijnsburg en op de Sloter binnen- en buitenpolders (gemeente Sloten in Noordholland), 's Gravenhage, den 27sten October 1866. Van wege den Minister, De Secretaris- Generaal. J. Schröder.
---

