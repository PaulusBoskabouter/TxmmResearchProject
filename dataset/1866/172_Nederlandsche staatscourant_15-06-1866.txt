NEDERLANDEN. 's Gravenhage, den 14den Junij.
23 Mei 1866, Wij WILLEM 111, rij de gratie Gods, Koning n°. 29. der Nederlanden, Prins van Oranje-Nassau, Groothertog van Luxemeurg, enz., enz, enz. Beschikkende op een aan Ons ingediend verzoekschrift van Gerben Ringnalda te Woudsend, en zeven anderen, daarbij overleggende de statuten der voor minder dan dertig jaren aangegane Vereeniging voor Christelijk onderwijs te Woudsend, Ypecolsga, Indijk en Smallebrugge, gevestigd te Woudsend, en verzoekende dat deze vereeniging door Ons moge worden erkend ; Gelet op de voorschriften der wet van 22 April 1855 (Staatsblad n°. 32) in het algemeen, en op artikel 6, tweede lid, dier wet in het bijzonder; Op de voordragt van Onzen Minister van Justitie, van den 22sten Mei 1866, tweede afdeeling, n°. 182, Hebben goedgevonden en verstaan, de statuten van de Vereeniging voor Christelijk onderwijs te Woudsend, Ypecolsga, Indijk en Smallebrugge, gevestigd te Woudsend , gelijk die bij het verzoekschrift zijn overgologd , goed te keuren, en de vereeniging mitsdien als regtspersoon te erkennen. Onzo Minister van Justitie is belast met de uitvoering van dit besluit, hetwelk met de goedgekeurde statuten zal worden geplaatst in de Staats-courant en waarvan afschrift zal worden gezonden aan Onzen Minister van Binnenlandsche Zaken , tot narigt. 'sGravenhage, den 23sten Mei 1866. WILLEM. De Minister van Justitie, PICKÉ. REGLEMENT of STATUTEN van het zedelijk ligchaam, genaamd: » Vereeniging voor Christelijk Onderwijs te Woudsend, Ypecolsga, Indyk en Smallebrugge, gevestigd te Woudsend." Wij ondergeteekenden: Gerben Ringnalda, predikant te Woudsend ; Anno Osinga, veehouder te Ypecolsga: Piebe Nauta, zonder bedrijf aldaar; Sipke Oppedijk, mr. zeilmaker te Woudsend ; Willem Gijzen , mr. timmerman aldaar; Jelle Pot, koopman aldaar: Arme de Koe, zonder bedrijf aldaar; en Ruurd Okma, veehouder, te Ypecolsga woonachtig, Verklaren te zijn overeengekomen, met de bede om Gods hulp, eene vereeniging als zedelijk ligchaam op te rigten en tot stand te brengen, waarvan de omvang, de aard en het dool zijn omschreven in de navolgende artikelen, die wij als reglement of statuten van dat zedelijk ligchaam wenschen te hebben beschouwd. Artikel 1. De vereeniging stelt zich ten doel de bevordering van zoodanig onderwijs , dat, met waardering van alles wat in de nieuwere leermethoden prijsselijk en proefhoudend bevonden is, aan Christelijke opvoeding wordt dienstbaar gemaakt en door Christelijke beginselen geheiligd is; bepaaldelijk door_ een gepast en doelmatig gebruik maken van den Bijbel als de onfeilbare oirkonde der openbaring Gods als Vader , Zoon en Heiligen Geest tot zaliging van zondaren. Artikel 2. Het zedelijk ligchaam zal genaamd worden: Vereeniging voor Christelijk Onderwijs te Woudsend , Ypecolsga , Indyk en Smallebrugge, gevestigd te Woudsend. Artikel 3. De duur van het zedelijk ligchaam is bepaald op een tijdvak van negen en twintig jaren en elf maanden , te rekenen van af den dag der erkenning dezer vereeniging door de bevoegde autoriteit. Artikel 4. De vereeniging bestaat voor alsnog alleen uit de bovengenoemde acht leden, de ondergeteekenden ten deze. Om lid der vereeniging te worden zal men eene jaarlijksche contributie van minstens twee gulden moeten bijdragen, hetwelk aan de mannelijke leden regt geeft eene stem uit te brengen ; over de al of niettoelating van hen die zich als leden aangeven , zal echter op eene algemeene vergadering worden beslist Om aangenomen te worden zal men minstens drie vierden van de stemmen der aanwezige leden op zich moeten vereenigen. Artikel 5. Bij de jaarlijksche afrekening kan ieder lid inzage bekomen_ van de rekening en inlichtingen omtrent den toestand der vereeniging. De leden hebben regt op de algemeene vergadering voorstellen te doen , mits zij deze minstens drie dagen te voren schriftelijk aan den secretaris inzenden. Artikel 6. Het zedelijk ligchaam zal worden vertegenwoordigd en bestuurd door drie leden , van welke een voorzitter, een secretaris en een penningmeester zal zijn. Het bestuur wordt op eene jaarlijksche algemeene vergadering bij volstrekte meerderheid van stemmen der tegenwoordig zynde leden benoemd, met inachtneming van het bepaalde bij art. 14. De bestuurders, van welke jaarlijks één aftreedt, die dadelijk herkiesbaar, zal zijn , worden benoemd voor den tijd van drie jaren. Voor de drie eerste jaren is het bestuur echter zamengesteld uit de mede-ondergeteekenden Gerben Ringnalda als voorzitter, Arme Osinga als secretaris en Piebe Nauta als penningmeester. De aftreding geschiedt volgens een daarvan te maken rooster. Bij overlijden of ontstentenis van een bestuurder tusschentijds zal de secretaris, uiterlijk binnen veertien dagen, de overige stemhebbende leden der vereeniging bijeenroepen om tot de keuze van een anderen bestuurder over te gaan, die alsdan zitting heeft voor den tijd, dien hij, wiens plaats hij vervangt, nog te vervullen overig had, terwijl bij ziekte of tijdelijke afwezigheid van een of meer zijner leden het bestuur tijdelijk daarin voorziet. Artikel 7. Het bestuur is geregtigd twoe of drie leden der vereeniging te verzoeken om het bij voorkomende omstandigheden in zijne werkzaamheden te ondersteunen. Artikel 8. Het bestuur bepaalt den tijd der algemeene vergadering, de voorzitter dien van de vergaderingen des bestuurs. In beide is de voorzitter met de leiding en de handhaving der orde belast. Alle uitgaande stukken van dagelijksch bestuur worden door den voorzitter en den secretaris geteekend. Artikel 9. De secretaris geeft minstens drie dagen vooraf aan de loden kennis van de door het bestuur bepaalde vergaderingen; hij legt een register aan, zoowel van de onderscheidene leden als van de eigendommen dezer vereeniging, hetwelk door hem geregeld wordt aangehouden; hij houdt de notulen van het op de vergaderingen behandelde en staat met zijne diensten den voorzitter, alsmede de eventueel te benoemen commissien ter zijde. Artikel 10. De penningmeester is belast met het invorderen van alle aan de vereeniging toekomende gelden, on doet na overleg met den voorzitter de noodige betalingen. Jaarlijks, binnen eene maand na het eindigen van het maatschappelijk jaar, zijnde de dag waarop dit reglement is goedgekeurd, wordt door hem aan het bestuur rekening en verantwoording afgelegd van zijn gevoerd beheer, met overlegging van alle daartoe betrekkelijke bescheiden. De door hem gedane noodige uitschotten zullen in die rekening worden opgenomen. Het bestuur.onderzoekt die rekening en bescheiden en geeft daarvan, alsmede van de overige zaken en den toestand der vereeniging, verslag aan do leden in eene binnen veertien dagen daarna te houden algemeene vergadering. De gelden en geldswaarden aan de vereeniging toebehoorende zullen door den penningmeester onder zijne verantwoordelijkheid worden bewaard, zullende echter de fondsen, welke niet dadelijk beheoven te worden gebruikt, op behoorlijke en solide wijze naar het oordeel van het bestuur moeten worden belegd. Hij is niet verantwoordelijk voor de gelden die belegd zijn geworden noch voor de sommen die nog niet zijn ingevorderd, ofschoon de tijd der invordering ook verstreken zij. Artikel 11. Het bestuur stelt aan den penningmeester in tijds de noodige lijsten of stukken ter hand, waarop de invordering door hem kan worden gedaan. Artikel 12. De bestuurders zijn geregtigd om in naam van de vereeniging te handelen, het zedelijk ligchaam aan derden en derden aan hetzelve te verbinden, mitsgaders zoo eischende als verwerende in regten op te treden. Zij zijn mitsdien bevoegd tot het aankoopen van goederen op naam der vereeniging en tot het opnemen van gelden te haren behoeve, alles echter niet dan na daartoe in eene algemeene vergadering, met inachtneming van het bepaalde bij artikel 14, door de meerderheid der tegenwoordig zijnde leden te zijn gemagtigd, onverminderd nogtans de magt, hun hierna bij artikel 18 verleend. Daden van het bestuur verbinden hen niet persoonlijk, maar alleen de vereeniging aan derden en derden aan de vereeniging. Artikel 13. Het bestuur vergadert eenmaal in de maand. Behalve de algemeene jaarlijksche vergadering worden algemeene vergaderingen gehouden zoo dikwijls dit zal noodig zijn. Wanneer overigens twee leden van het bestuur het houden eener bijzondere of vijf leden der vereeniging het houden eener algemeene vergadering noodig oordeelon, zullen zij hiervan schriftelijk kennis geven aan den voorzitter en zal de secretaris die vergadering beleggen ; bij gebreke van dien zal de oproeping daartoe door de voorstellers zelven kunnen worden gedaan. Artikel 14. In elke vergadering worden de besluiten bij meerderheid van stemmen genomen.
De stemming geschiedt bij ongeteekende briefjes wanneer het personen en mondeling wanneer het zaken betreft. Tot het houden eener vergadering en het nemen van een besluit is de tegenwoordigheid van ten minste de helft van het getal leden noodig ; terwijl bij wijziging van dit reglement en tot het nemen van een I besluit over voortzetting of ontbinding der vereeniging, een getal van ! minstens drie vierden der leden wordt vereischt. Bijaldien bij eene eerste oproeping geen genoegzaam getal leden aan- ; wezig is, zal bij eono tweede oproeping alleen de meerderheid der j opgekomen leden voldoende zijn. De veranderingen of wijzigingen in dit reglement te maken zullen ; op gelijke wijze als het tegenwoordige onverwijld worden vastgesteld en ter goedkeuring aan de bevoegde autoriteit worden aangeboden. Artikel 15. De ter bereiking en uitvoering van het beoogde doel benoodigde fondsen zullen bestaan uit de giften , schenkingen of makingen door de leden van dit zedelijk ligchaam of door anderen ten behoeve van hetzelve te doen, uit de schoolgelden welke van de ouders of voogden van elk schoolgaand kind zullen worden geheven, en voorts uit alle zoodanige bezittingen als door belegging, aankoop of andere wettige wijze nader mogten worden verkregen. Artikel 16. De giften , aan deze vereeniging te doen, zullen zijn onvoorwaardelijk en onherroepelijk, ten ware door de gevers daaraan voorwaarden wierdon verbonden, niet strijdende met het doel en reglement dezer vereeniging; in welk geval die voorwaarden moeten worden opgevolgd. Artikel 17. Ten einde tot uitvoering van het voorgestelde doel te geraken , zal eene school voor gewoon en meer uitgebreid lager onderwijs worden opgerïgt te Woudsend Artikel 18. De aanstelling van de onderwijzers, de regeling van hun tractement de bepaling der schoolgelden, de aanschaffing van het schoolgebouw, de vertimmering en de jaarlijksche reparatien daaraan te doen , de aankoop der schoolmeubelen en der verder benoodigde zaken , mitsgaders het toezigt op de waarneming der school, is opgedragen aan het bestuur, hetwelk voorziet in al hetgeen noodig is tot uitvoering van het doel dezer vereeniging en in al hetgeen strekken kan tot bevordering harer stoffelijke en zedelijke belangen. Artikel 19. Wanneer de inkomsten niet toereikende zijn om de uitgaven te dekken, zal in eene algemeene vergadering van leden dezer vereeniging omtrent het vinden van maatregelen worden beraadslaagd. Artikel 20. Minstens een half jaar vóór het verstrijken van den boven vastgestelden termijn van duur dezer vereeniging, zal in eene algemeene vergadering omtrent hare verlenging of voortzetting moeten worden beslist. Artikel 21. Het niet stiptelijk nakomen van de bepalingen van dit reglement, het erkend en herhaaldelijk geploegd ergerlijk en onzedelijk levensgedrag en andere aan het bestuur ergerlijk voorkomende handelingen van de leden individueel, kan het verlies van het lidmaatschap dezer vereeniging, krachtens een besluit der algemeene vergadering, ten gevolge hebben. Artikel 2/.. Bij de ontbinding der vereeniging zullen hare eigendommen in het openbaar worden verkocht, met de opbrengst daarvan alle schulden worden voldaan en het alsdan overschietende gebruikt worden op zoodanige wijze en tot zoodanig einde als zal blijken to behooren. Artikel 23. In geval van twijfel over het regt verstand van eenige bepaling in dit reglement zal daarover door het bestuur worden beslist. Aldus hebben de ondergeteekenden het reglement of de statuten deiop te rigten Vereeniging voor Christelijk onderwijs te Woudsend, Ypecolsga, Indijk en Smallebrugge, gevestigd te Woudsend, vastgesteld, met belofte, ieder voor zich in persoon, tot de getrouwe nakoming en instandhouding van hetzelve, evenwel zonder verdere aansprakelijkheid dan bij art. 1698 van het Burgerlijk Wetboek is bepaald. (Volgen de onderteekeningen.) Goedgekeurd bij 's Konings besluit van den 23sten Mei 1866 , n°. 29. Mij bekend, De Minister van Justitie, PICKÉ. Bij besluiten van 14 Junij jl., n°. 51 en 52, heeft de Koning benoemd tot burgemeester der gemeenten : Abcoude Baambrugge en Abcoude Proostdij , J. J. de Tourton Bruyns: Harmeien, Veldhuizen, Kockengen en Laag Nieuwkoop mr. P. A. Walland. Bij Zijner Majesteits besluit van den 13den Junij jl., n°. 77 , is aan R. 11. Brandenburg, op zijn daartoe gedaan verzoek, met den 1 sten Julij 1866 eervol ontslag verleend uit zijne betrekking van griffier bij het kantongeregt te Lemmer.
---

