MINISTERIE VAM BUITENLANDSCUE ZAKEN.
Blijkens een telegram van Zijner Majesteits gezantschap te Londen ontvangen bij het Departement van Buitenlandsche Zaken , is krachtens eene verordening der Britsche Regering de invoer in Engeland van hoornvee en schapen uit Nederland verboden, van Woensda°- aanstaande af.
---

RAAD VAM STATE.
Openbare vergadering van den Raad van State, Af deeling voor de geschillen van bestuur, op Woensdag, den 28sten Maart 1866, dos voormiddags ton elf ure.
---

BUITENLANDSCHE BERIGTEN. DUITSCHLAND.
Volgens de meest geloofwaardige berigten uit Weenen en Berlyn schijnt in den staat van zaken geene verandering gekomen te zijn, maar zouden er drukke diplomatieke onderhandelingen plaats hebben, niet alleen tusschen Oostenrijk en Pruissen, maar ook tusschen de andere groote mogendheden. Do officieuse Oostenrijksche en Pruissische dagbladen gaan voort met de waarheid te betwisten van hetgeen aangaande oorlogstoerustingen van hunne regeringen verspreid wordt. Zoo neemt het Weener regeringsblad een artikel van de Conttitutionelle Oesterreichische Zeitung over waarin op de beschuldiging van Pruissische bladen dat Oostenrijk den oorlog zoekt en zich daartoe geroed maakt, mot etne stellige ontkentenis geantwoord en voorts gezegd wordt: » Voor het meest bekrompen verstand is het duidelijk dat Oostenrijk geen anderen wensch koesteren kan, dan in den diepsten vrede gelegenheid te vinden tot het regelen van zijne inwendige aangelegenheden. Alleen op het behoud des vredes is de hoop o-egrond dat men er in slagen zal de diepe wonden te heelen, die een betreurenswaardig vorledon aan hot rijk geslagon heeft; en dan zou Oostenrijk op het zelfde oogenblik, waarop het uitgestrooide zaad begint wortel te schieten en veel belovende kiemen vertoont, eenen strijd zoeken te verwekken , die dat alles weder te niet zou doen! Vrede is de hoop en het
gebed van Oostenrijk, en het is bereid dien tot eiken prijs te bewaren, mits niet zijne eer en zijne waardigheid die prijs zij." De ministeriele Berlynsche Norddeutsche Allgemeine Zeitung van eergisteren zegt: 11 Het is niet waar, gelijk Oostenrijksche bladen beweren, dat de reserves van Pruissische regementen opgeroepen zijn; het is niet waar dat de vestingen in Silezie sterker gewapend worden, want wat daar geschiedt is niet meer dan de reeds voor een jaar begonnen vervanging van oud door nieuw geschut, waarmede geregeld wordt voortgegaan. Het is eene ongerijmde insinuatie, aan de tegenwoordigheid van den Italiaanschen generaal Govone te Berlyn eene politieke beteekenis toe te schrijven, ze als eene geheime zending te doen voorkomen en zelfs te beweren dat die generaal alhier aan militaire beraadslagingen deel genomen heeft. De generaal Govone is naar Pruissen gekomen om onze militaire inrigtingen to leeren kennen, en in zijn verblijf is zoo weinig geheimzinnigs, dat hij even als andere aanzienlyke vreemdelingen in de soirees der diplomatieke kringen alhier verschijnt. Al dergelijke berigten bewijzen alleen hoe men opzettelijk den staat van zaken in een verkeerd daglicht zoekt te stellen." — Aan den Hamburger Correspondent wordt uit Kopenhagen gemeld: 11 Ten gevolge van de ligting van zeelieden voor de Pruissische vloot heerscht in de Duitsehe Oostzee-havens groot gebrek aan matrozen, zoodat de Duitscho reeders matrozen in Denemarken aanwerven. Binnen weinig dagen vertrekken van hier 200 tegen hoog loon aangenomen matrozen naar Rostock." — De regerende Landgraaf Frederik van Hessen-Homburg is den 24sten dezer in den ouderdom van 83 jaren overleden. Daar hij geene nakomelingen achterlaat, is de regering van het Landgraafschap thans overgegaan op den Groothertog van Hessen, die ze bij een patent van den 24sten reeds aanvaard hoeft.
---

NEDERLANDEN. 's GRAVENHAGE, den 26sten Maart.
19Febr. 1866. Wij WILLEM 111, nu de gratie Gods, Koning n°. 71. der Nederlanden , Prins van Oranje-Nassau , Groothertog van Luxemburg, enz., enz., enz. Beschikkende op het aan Ons ingediend verzoekschrift van J. J. Hubrecht en vijf anderen te Leiden, in hoedanigheid van mede-oprigters der aldaar te vestigen naamlooze vennootschap Leidsche Brandassurantiemaatschappij, strekkende tot het erlangen der Koninklijke bewilliging op het bij het verzoekschrift gevoegd ontwerp der acte van oprigting van gemelde naamlooze vennootschap; Gelet op de artt. 36 tot en met 56 van het Wetboek van Koophandel: Op de voordragt van Onzen Minister van Justitie, van 17 Februarij 1866, lste afd., n°. 117, Hebben goedgevonden en verstaan: Onze bewilliging te verleenen op het bij het verzoekschrift overgelegd ontwerp der acte van oprigting der naamlooze vennootschap Leidsche Brandassurantie-maatschappij, te vestigen te Leiden. Onze Minister van Justitie is belast met de uitvoering van dit besluit. 'sGravenhage, den 19den Februarij 1866. WILLEM. De Minister van Justitie, Pické. [De bij dit besluit goedgekeurde acte wordt hierachter medegedeeld.} Bij Koninklijk besluit van den 26sten dezer, n°. 54, zijn benoemd tot burgemeester der gemeente: Torschelling A. B. Mentz; Mook on Middelaar 11. Cooymans, secretaris dier gemeente; Wieringen P. Maats Jr. Bij Koninklijk besluit van 24 Maart jl., n°- 66, is, met intrekking in zoo ver van dat van 17 bevorens, n°. 63, ingetrokken do verplaatsing van de controleurs van 's Rijks belastingen, de heeren : J. B. Story van Blokland te Kampen; J. H. Simon te Ouder-Amstel en K. W. Verschooff te Ommen ; en zyn de twee eerstgenoemden op hunne tegenwoordige standplaats bevestigd; voorts zijn verplaatst de volgende controleurs van 's Rijks belastingen , als; naar Lobith de heer W. C. F. J. Eerens, thans te Almelo; naar Almelo de heer K. W. Verschooff, thans te Ommen. Bij besluit van den 24sten Maart jl., nc. 75, heeft Zijne Majesteit goedgevonden, bij het wapen der infanterie to benoemen: bij het lste regement, tot lsten luitenant (naar ouderdom van rang) den 2den luitenant W. II- N. 's Graeuiven, van het corps; bij het 6de regement, tot lsten luitenant (naar ouderdom van rang) den 2den luitenant G. J. Bomberg, van het corps.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken' heeft bij beschikking van den 26sten Maart jl., met ingang van 1 April 1866, bij de dienst van don Rijkstelegraaf tot telegrafist der derde klasse benoemd den leerlingtelegrafist D. Rijnders.
---

Berigten van Veeartsen over de week van 11 tot 17 Maart.
TeStompwijk, waar nog vier stallen waren aangetast, brak de ziekte op een vijfden stal uit, waar 27 runderen te gelijk ziek werden. Te Veur kwamen geen nieuwe zïoktegovallen voor. In de gemeente Voorburg zÜn do moeste stallon doorgeziekt. Do ziekte breidt zich te Rijswijk nog uit. De veearts te Zoetermoer berigt dat aldaar 4 nieuwe stallen zijn aangetast. Te Zegwaard heerscht de typhus nog slechts op één stal; to Pijnacker, Nootdorp en Benthuizon is hij tot staan gekomen. Te Moercapelle ontstond do ziekte voor het eerst op een stal met 5 runderen, waarvan reeds 3 zijn bezweken. Te Voorschoten werden 3 nieuwe stallen aangetast; op één daarvan was het zïektekarakter kwaadaardig. Rhijnsburg werd op nieuw aangetast. Leiden, Oegstgeest, Sassenheim, Voorhout, Lisse en Katwijk bloven vrij. Te Warmond en Koudekerk heerscht de ziekte met een kwaadaardig karakter. In de omstreken van Woerden neemt de ziekte steeds af. Waarder, Montfoort en Snelrewaard zijn sedert geruimen tijd bevrijd; enkele gevallen komen nog voor te Linschoten, Zegveld en Barwoutswaardor. Te Kamerik en Vinkeveen komen nog vele ziektegevallen voor; gunstiger is de toestand to Mijdrecht en te Wilnis. In de omstreken van Gouda blijft de toestand gunstig. Te Reeuwijk echter en te Broek breidt zich de ziekte uit. Haastrecht bleef vrij; te Berg-Ambacht kwamen enkele gevallen voor. Te Stem werden eenige gevallen met een zeer kwaadaardig beloop waargenomen. Te Vlist brak de ziekte op nieuw uit. Te Noord-Waddinxveen en Capelle a/d IJssel blijft de ziekte aanhouden; in laatstgenoemde gemeente wordt zij minder kwaadaardig In de gemeente Berkel kwam slechts één geval voor. Te Bergschenhoek werden acht runderen aangetast, van welke vier zijn bezweken. Te Zwijndrecht kwam in deze week voor het eerst een geval voor. Te Rhoon en Heinenoord brak de ziekte uit. Te Ouderkerk a/d. IJssel kwamen geene gevallen voor ; te Krimpen a/d IJssel heerscht de ziekte nog op één stal. Op denzelfden stal te Schiedam , waar de ziekte in de overige week was uitgebroken, kwamen drie nieuwe gevallen bij. Te Kethel en Mathenesse is de reiniging en desinfectie der stallen afgeloopen. Te Vlaai-dingen en Vlaardinger-Ambacht zal daarmede een begin worden gemaakt. Te Hillegersberg kwamen nog 12 gevallen voor. De desinfectie te Sommelsdijk is bijna afgeloopen.
---

