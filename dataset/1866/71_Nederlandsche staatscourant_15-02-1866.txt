NEDERLANDEN. 'sGravenhage, den 14den Februarij.
19 Jan. 1866, Wij WILLEM 111, rij de gratie Gods, Koning der n°. 70. Nederlanden, Prins van Oranje-Nassau, Groot- HERTOG VAN LUXEMBURG, ENZ., ENZ., ENZ. Beschikkende op een aan Ons ingediend verzoekschrift van J. Y. Mulder en vier anderen , allen wonende te Berlikum , gemeente Menaldumadeel, daarbij overleggende de statuten der voor minder dan dertig jaren aangegane Vereeniging tot bevordering van Christelijk Nationaal Schoolonderwijs, te Berlikum, gemeente Menaldumadeel, en verzoekende dat deze vereeniging door Ons moge worden erkend; Gelet op de voorschriften der wet van 22 April 1855 (Staatsblad n°. 32), in het algemeen, en op artikel G tweede lid dier wet in het bijzonder, Op de voordragt van Onzen Minister van Justitie, van den 18den Januarij 1866, eerste afd., n°. 153, Hebben goedgevonden en verstaan , de statuten van de Vereeniging tot bevordering van Christelijk Nationaal Schoolonderwijs te Berlikum, gemeente Menaldumadeel, gelijk die bij het verzoekschrift zijn overgelegd , goed te keuren, en de vereeniging mitsdien als regtspersoon te erkennen. Onze Minister van Justitie is belast met de uitvoering van dit besluit, hetwelk met de goedgekeurde statuten zal worden geplaatst in de Staats-courant, en waarvan afschrift zal worden gezonden aan Onzen Minister van Binnenlandsche Zaken. 's Gravenhage, den 19den Januarij 1866. WILLEM. De Minister van Justitie, Olivier.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken, Gelet op art. 3 van het Koninklijk besluit van den 20sten December 1865 (Staatsblad n°. 134), en op art. 3 van het Koninklijk besluit van den 18den Januarij 1866 (Staatsblad n°. 3); Gezien de beschikkingen van zijn Departement van den 9den en den lOden Februarij 1866, geplaatst in de Staatscouranten van den lOden, den Uden en 12den Februarij jl., Verklaart, met wijziging van bovengenoemde beschikkingen, artt. 1 en 2 van genoemde Koninklijke besluiten ook van toepassing op de gemeente Abcoude Proostdij. 'sGravenhage, den I4den Februarij 1866. Van wege den Minister, De Secretaris-Generaal, J. Sciiröder.
---

BUITENLANDSCHE BERIGTEN. ITALIE.
De Indépendance Beige, een warm voorstander van Italie's eenheid, zegt in haar overzigt: » Het wordt hoog tijd dat Italië niet langer den weg van finantiele tekorten en van verdaagde hervormingen bewandele, zoo het niet verkiest de voordcelen te verliezen van de positie, die het door groote krachtsinspanning sedert twee jaren in Europa heeft verworven. » Gelijk de dagbladen van Florence zelve erkennen, luiden de berigten uit de provinciën van het koningrijk Italië bedroevend. leder oogenblik zijn er , vooral in het voormalig koningrijk der Beide Sicilien en in Lombardye, hier of daar wanordelijke tooneelen te vermelden, voortkomende uit ontevredenheid over de bestaande of uit het vooruitzigt op nieuwe belastingen. De Italiaansche Correspondance génerale, waaraan wij deze narigten ontleenen , ontkent dat de belastingen de ware oorzaak der thans heerschende onrustigheid zijn; maar andere oorzaken wijst zij niet aan; en, erkennende dat de staat der zaken desniettemin bedenkelijk is, vermaant zij de overheden zoowel als de burgers, om niet door inwendige twisten eenen niet geheel gevestigden Staat te verzwakken." — Een katholijk dagblad, het Journal de Bruxelles, geeft een schrijven uit Florence van den lOden dezer, waarin het volgende voorkomt: » De credietwet, waarbij het gouvernement magtiging vraagt om met de voorloopige toepassing der voorgedragen staatsbegrooting voor 1866 tot 1 Mei aanstaande voort te gaan, zal door de Kamer van Afgevaardigden in de zitting van den loden dezer denkelijk worden aangenomen op zulk eenen voet als door hare commissie is voorgesteld, dat is onder voorbehoud van haar oordeel over de staatkunde des bowinds, die later in discussie zou worden genomen. » Het is voor 's lands belang te wenschen dat er een eind komeaan dat uitstellen en verdagen, waartoe hier thans pleegt besloten te worden, nu om deze en dan weder om eene andere reden. Aan de verdeeldheid en weifeling der Kamer is het toe te schrijven dat het tegenwoordige ministerie reeds zes weken heeft kunnen bestaan; en toch is er niemand die op de duurzaamheid van het bewind rekent. Het is in aller oogen slechts een voorloopig bestuur; en daarom is het binnen 's lands en daarbuiten magteloos. Wat het land wacht is dat de Kamer hare eigenlijke denkwijze door eene stemuitbrenging doe blijken. Die beslissende stemming is tot nog toe van dag tot dag uitgesteld. Zoodra de credietwet bij wijze van louter administratiyen maatregel zal zijn aangenomen, dient het parlement het staatsbeleid in het algemeen en de voorstellen van den minister van finantien in discussie te nemen en goed of af te keuren, opdat de onzekerheid en weifeling ophouden." In gelijken geest schrijft de Italiaansch-gezinde correspondent van het Journal des Débats te Florence: _ » Het bestaan van het ministerie is nog wankel (zegt hij); en het is in alle opzigten wenschelijk dat de Kamer tot een besluit kome en een eind make aan eene onzekerheid die op don duur zeer bedenkelijke gevolgen zou hebben. Zij heeft nu reeds drie maanden aangehouden; en alleen aan het gezond verstand van het Italiaansche volk is het te danken dat de verzwakking van het openbaar gezag, die oen gevolg is van de slingeringen in het parlement, geene ergere uitwerkselen heeft gehad dan tot nog toe zigtbaar zijn. Doch alles kan te lang aanhouden; en zonder zich ongerust te maken wegens wanordelijkheden die op sommige plaatsen onder nietige voorwendsels voorgevallen zijn, mag men evenwel den raad geven om op zoodanige voorvallen acht te slaan." Een bij de Londensche Times ontvangen schrijven uit Florence van den 7den dezer zegt: »De aanstaande val van De Lamarmora en van zijn kabinet is voor zeker te houden. Wat bewind hen zal _ vervangen weet niemand te zeggen ; doch het is klaarblijkelijk dat zij zich niet kunnen staande houden. Eene nieuwe kabinetskrisis staat voor de deur. Sommige lieden spreken van ontbinding der Kamer als eene van de gebeurlijkheden ; doch dat is eene onmogelijkheid. De wensch om eenen reeds twee malen geslagen minister aan het bewind te houden, en zelfs de wensch om eenen magtigen bondgenoot, den Keizer der Franschen , genoegen te doen , zullen den Koning niet kunnen doen besluiten tot een nieuw beroep op de kiezers , die, gelijk Zijne Majesteit zeer wel begrijpt, hem eene Kamer van nog veel meer demokratische rigtin" dan de tegenwoordige , zouden zenden. Het is een zeer hagchelijk tijdsgewricht voor Italië; en de vrienden van het jeugdige koningrijk mogen wel ongerust zijn. >i Het finantiele vraagstuk dient zonder verder tijdverlies tot beslissing te worden gebragt; het lijdt geen uitstel; en dit is een bezwaar te meer tegen ontbinding der Kamer. Is dat vraagstuk eenmaal afgedaan , dan zou het volgende ministerie tot ontbinding kunnen overgaan , wanneer het dit noodzakelijk achtte en de tijdsomstandigheden gunstig voor eenen zoo gewigtigen stap bevond. i) Het zou mij [zoo vervolgt de Engelsche correspondent] niet bovreemden indien de generaal Cialdini aan hot hoofd van het volgende kabinet kwam ; hij zou dan zekerlijk eenige portefeuilles aan mannen van de parlementaire linker zijde geven. Het tegenwoordige bewind zou volgens de gunstigste voorspellingen hoogstens nog eene maand kunnen bestaan."
---

STATUTEN.
Art. 1. De ondergeteekenden vereenigen zich tot een genootschap, onder den naam van: Vereeniging tot bevordering van Christelijk Nationaal Schoolonderwijs te Berlikum. Art. 2. Zij stellen zich ten doel alles wat in de nieuwere leermethode prijsselijk en proefhoudend bevonden wordt aan Christelijk onderwijs en opvoeding dienstbaar te maken. Art. 3. Het bestuur der vereeniging bestaat uit vijf leden, van welke één voorzitter, één secretaris en één penningmeester is; zij worden bij volstrekte meerderheid van stemmen door de leden, uit hun midden, gekozen voor den tijd van vijf jaren. Telken jare treedt een af volgens rooster. De aftredende is dadelijk herkiesbaar. Vacatures, tusschentijds ontstaande, worden bij volstrekte meerderheid van stemmen door de leden weder aangevuld. Het nieuw benoemde lid neemt zitting in het bestuur voor zoodanig aantal jaren als de uitvallende nog te vervullen had. Art. 4. Ten einde het beoogde doel te bereiken , stelt men zich voor, de oprigting of ondersteuning van bewaar- en scholen voor lager onderwijs , waarvoor de kosten zullen worden gevonden, behalve uit de schoolgelden, uit de vrijwillige bijdragen van de leden der vereeniging en van anderen die belang stellen in haar doel. Leden der vereeniging zijn: I°. zij, die leden zijn van de «Vereeniging voor Christelijk Nationaal Schoolonderwijs" , opgerigt te Amsterdam, eQ goedgekeurd bij Koninklijk besluit van den 12den Januarij 1864, n°. 72, te Berlikum woonachtig, en bij volstrekte meerderheid van stemmen worden toegelaten ; 2°. zij die , ofschoon niet zijnde leden van hovengenoemde vereeniging, zich verbinden tot eene jaarlijksche contrihutie van minstens f 5,00 en die evenzeer de volstrekte meerderheid der stemmen op zich vereenigen. Art. 5. De vereeniging wordt opgerigt voor den tijd van negen en twintig jaren , te rekenen van af den datum dat de erkenning als regts- Persoon ia afgekondigd. Gedaan enz. (Volgen de onderteekeningen.) Goedgekeurd bij 'sKonings besluit van den 19den Januarij 1866, a°. 70. Mij bekend, De Minister van Justitie, Olivier. .Op Maandag, 12 Februarij, ten 572 ure des namiddags ,is door Zijne Majesteit ten gehoore ontvangen de graaf von Enzenberg, ter overhandiging aan H. D. zijner geloofsbrieven als minister-resident van *■• K. H. den Groothertog van Hessen.
---

MINISTERIE VAN BUITENLANDSCHE ZAKEN.
Door den Nederlandschen consul te Elseneur is de heer Th. Rasmussen aangestold tot zijnen vice-consul te Korsör.
---

MINISTERIE VAN FINANTIEN.
De Minister van Finantien maakt bekend dat bij hem ontvangen is een postwissel groot f 5, door een onbekende, onder de letters N. N. (postmerk Hoorn van 10 dezer), tot voldoening van te min betaalden accijns op het geslagt ingezonden. 'sGravenhage, den 13den Februarij 1866. De Minister voornoemd, van Bosse.
---

