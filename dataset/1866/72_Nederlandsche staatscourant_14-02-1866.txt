BUITENLANDSCHE BERIGTEN. FRANKRIJK.
Het Fransche gouvernement heeft uiterst nadrukkelijk zijne ontevredenheid doen blijken over de rede welke in don Senaat bij de algemeene discussie over het antwoord-adres door den heer de Boissy is gehouden. De minister van staat Rouher heeft zich in de volgende zitting des Senaats daarover.aldus uitgelaten: »De geachte spreker heeft gemeend zeer dikwerf te kunnen gewagen van de vleijers die de gouvernementen omringen. Welnu, uit zijne gansche rede blijkt dat de geachte spreker bestendig heeft gezocht de hartstogten, de booze hartstogten te vleijen of gaande te maken. » Uit zijne gansche rede blijkt dat hij gaarne zekere, ik weet niet welke, populariteit van slecht allooi wenscht te verwerven door buitensporige gezegden, waarover de Senaat zijn oordeel reeds door zijne houding heeft doen kennen, en waartegen het gezond verstand des publieks op zijne beurt zal protesteren. » Meer wil ik niet zeggen. In de bijzonderheden dier redevoering wil ik niet treden. Ik zal mij bepalen tot de verklaring dat zij mij innig leed heeft gedaan, en dat zij denzelfden indruk bij alle weldenkende lieden zal maken. Ik verkies niet een meer uitvoerig antwoord op die rede te geven." Deze berisping heeft, volgens het officiële verslag van de zitting van den lOden, den algemeenen bijval van de vergadering verworven. Zij maakte des te meer indruk daar zij eenen dag nadat de heer de Boissy had gesproken, dus na beraad, en denkelijk in overleg met het hoofd des gouvernements, door den minister is gegeven. Zelfs een dagblad, hetwelk gewoonlijk de oppositie aanmoedigt en den parlementairen strijd aanvuurt, het Journal des Débats, laakt den heer de Boissy, en zegt dat het vrije woord zich magteloos maakt wanneer het alles verguist en niet anders doet dan smalen en schimpen. Het even genoemde blad geeft aan de oppositie in het Wetgevend Ligchaam den raad om weinig amendementen op het antwoord-adres voor te slaan, de gedachten van het publiek te bepalen bij de hoofdzaken , inzonderheid bij de gesteldheid der volksvrijheden in Frankrijk, maar de zaak van Italië en die van Mexico ditmaal te laten rusten , de eerste omdat de uitvoering van het September-verdrag op handen is , de tweede omdat zij vooral van den loop der gebeurtenissen afhangt. In het algemeen meent het Journal des Débats, dat de oppositie thans, nu zij in getalsterkte wint en in de toenemende onafhankelijkheid der meerderheid dikwerf eenen bondgenoot vindt, hare handelwijze dient te veranderen; tot nog toe plagt zij zich af te zonderen en zocht zij enkel door stemuitbrengingen het verschil van gevoelen te doen uitkomen; voortaan zou zij vooral moeten trachten de tegenpartij allengs nader tot zich te brengen en hare gevoelens door overreding te doen wankelen. — De Constitutionnel koestert de hoop dat het geschil tusschen Spanje en Chili door de goede diensten van Frankrijk en Engeland, die reeds door Spanje zijn aangenomen, weldra tot vereffening zal komen. Doch aan de Indépendance Beige wordt uit Parys geschreven dat er geenszins algemeen wordt gedeeld in de hoop welke dat half'-officiele blad uitdrukt; men meent er in tegendeel, dat Chili ook bij Ecuador en Guatemala ondersteuning vindt en dat het zal worden aangemoedigd door de komst van het Noord-Amerikaan sch eskader, hetwelk volgens de jongste berigten de kaap Hoorn reeds gelukkig voorbij was.
---

ITALIE.
Onder de diplomatieke bescheidon, welke onlangs aan de Spaansche Cortes van regeringswege medegedeeld zijn, waren er eenige betrekkelijk het Romeinsche vraagstuk, waarin het Madridsche kabinet waarborgen voor do instandhouding van 's Pausen wereldlijke magt van Frankrijk vroeg, de hoop op hcreeniging der Romagna enz. met den Kerkelijken Staat uitsprak en over het geheel eenen ongunstigen dunk van Italie's . staatkunde jegens Rome liet blijken. Die stuküen hebben te Florence groote bevreemding en ontevredenheid gebaard en het gouvernement genoopt tot een antwoord hetwolk terstond in het officiële regeringsblad is openbaar gemaakt. In dit antwoord wordt gezegd dat Spanje met die stukken het beginsel van nonenterventie en de aan Italië verschuldigde heuschheid heeft gekrenkt, in getoond heeft den hechten grondslag van Italie's eenheid niet te kennen. -— Volgens berigten uit Rome van den 7den dezer was de nieuwe leening voor de Pauselijke schatkist toen nog niet gesloten, maar werd daarover bij voortduring met onderscheiden bankiers onderhandeld. — De Fransche Moniteur, die ieder blijk van toenadering tusschen Italië en Rome opteekent, zegt in zijn nommer van gisteren : » Bij gelegenheid v_an het overlijden van den prins Otto heeft de Heilige Vader schriftelijk zijne deelneming aan Koning Victor Emanuel betuigd. Zijne Heiligheid heeft daarbij medegedeeld dat hij eene mis voor de rust der ziel van den overleden prins heeft gevierd." — Den 15den dezer moet de Italiaansche Kamer van Afgevaardigden Weder zamenkomen om de finantiele voordragten der regering in behan-
deling te nemen. Volgens de jongste berigten uit Florence was de aanneming dier voordragten nog zeer twijfelachtig, en zou hare verwerping denkelijk eene nieuwe kabinetskrisis veroorzaken, maar zou in allen gevalle de generaal De Lamarmora aan het hoofd des bowinds blijven, daar deze staatsman in de tegenwoordige omstandigheden onmisbaar voor de goede verstandhouding met andere mogendheden scheen te zijn.
---

ENGELAND.
In de vorige week zijn te Dublin door de politie weder geheime werkplaatsen voor de vervaardiging van wapentuig ontdekt. Het is daarbij gebleken dat er reeds sedert eenigen trjd op vrij groote schaal werd gewerkt; en dit heeft het vermoeden versterkt dat er in lerland nog belangrijke hoeveelheden wapentuig door Fenians met oproerigo bedoelingen verborgen gehouden worden. Van de 109 regementen infanterie, waaruit de staande legermagt in het Vereenigd Koningrijk bestaat, zijn er thans zeven en veertig geheel of' gedeeltelijk in lerland gelegerd benevens zes regementen cavalerie. Het gerucht dat Stephens, de uit de Dublinsche gevangenis ontkomen leider der Fenians, opgespoord en weder in handen der politie geraakt is, heeft zich nog niet bevestigd ; dat hij zich nog in lerland bevindt schijnt zeker te zijn; en dit baart veel zorg aan de regering, daar hij voor eenen zamonzweerder van meer dan gewone behendigheid en koenheid wordt gehouden.
---

BELGIË.
Een officiële staat, aanwijzende Belgie's handel met het buitenland gedurende het jaar 1865, zooveel de voornaamste handelsartikelen betreft, is thans openbaar gemaakt. Daaruit blijkt dat de invoer van die artikelen , berekend naar de voor het jaar 1864 aangenomen marktprijzen, dien van het laatstgenoemde jaar met achttien percent in de waarde heeft overtroffen. De uitvoer van 1865, berekend naar de door de kooplieden aangegeven waarde, is zes per cent minder geweest dan de uitvoer van 1864, deze laatste berekend naar de officiële opgave der marktprijzen. — Blijkens een artikel van het Journal de Bruxelles is er te Brussel onder het publiek niets zekers bekend omtrent het gerucht dat het Belgische gouvernement eene kolonie in Amerika tracht te verkrijgen en oen voorstel daartoe aan eene buitenlandsche mogendheid heeft gedaan. — De bisschoppen van België hebben bij het naderen van den vastentijd , naar gewoonte, herderlijke brieven met vermaningen en voorschriften aan de geloovigen hunner dioecesen gerigt. De aartsbisschop van Mechelen spreekt daarin vooral over de zaligspreking van pater Berchmans , eenen Belgischen kloosterling van de orde van Jezus, dien hij als voorbeeld aan het opkomende geslacht voorstelt. De bisschop van Namen heeft zijn mandomer.t vooral gewijd aan het bestrijden dergenen die de godsdienst willen uitgesloten hebben van het openbaar volksonderwijs. — Er vertrekken thans eiken Maandag uit Brussel bezendingen vrijwilligers voor het leger van den Paus. — Groote uitbreiding van het stemregt schijnt niet in het plan van het liberale ministerie van België te liggen ; althans wordt zij door de erkende organen van het kabinet bestreden, terwijl de toegezegde voordragt van de regering tot wijziging van sommige bepalingen der kieswet zich nog laat wachten.
---

VEREENIGDE STATEN.
Blijkens de berigten uit New Vork van den lston dezer was er een eerste stap gedaan tot verwezenlijking van het finantiele plan des gouvernements. Het rapport waarin dat plan onlangs door den secretaris van de schatkist der Unie was uiteen gezet en aanbevolen, was door het Huis van Volksafgevaardigden verzonden aan zijne vaste commissie voor de finantiele aangelegenheden met verzoek om het te onderzoeken en, des raadzaam achtende, voorstellen ter uitvoering te doen. Die commissie heeft ,na langdurige beraadslaging, eene wet aan het Huis voorgedragen , waarbij het gouvernement wordt gemagtigd zich door vermeerdering der gevestigde schuld geldmiddelen aan te schaffen tot het inkrimpen der overmaat van ruilmiddelen en tot het inwisselen van papiergeld. Onder de bepalingen van dit wets-ontwerp is er eene, volgens welke de regering de nieuw uit te geven schuldbrieven ook door regtstreekschen verkoop op buitenlandsche markten zal kunnen plaatsen onder verbindtenis om den interest alsmede de tot aflossing bestemde sommen buiten 's lands betaalbaar te stellen. Die commissie is ook begonnen te onderzoeken, welke veranderingen het gedurende den burgeroorlog ingevoerde belastingstelsel ter voldoening aan den algemeonen wensch der bevolking zou dienen te ondergaan. Zij heeft reeds besloten vermindering van den accijns op de sterke dranken voor te slaan en daarentegen belasting der katoenteelt met vijf Amerikaansche centen per pond ruwe katoen. Een uitvoerregt op de katoen zou verkieslijk geacht zijn, maar zou niet kunnen worden vastgesteld zonder eene wijziging der eedgenootschappelijke constitutie, welke het belasten van den uitvoer verboden heeft. Het is aan de leiders der republikeinsche partij gelukt de vereischte meerderheid van twee derden dor stemmen in het Huis van Volksafgevaardigden te verkrijgen voor hun voorstel strekkende om met wijziging eener bestaande grondwetsbepaling aan die Staten, welke mogten weigeren de negers in het stemregt te doen deelen, een minder aantal vertegenwoordigers en stemmen in het Congres der Unie te geven. Volgens den Washingtonschen correspondent der Londensche Times zijn die en andere dergelijke bepalingen , waarmede de leiders der republikeinsche partij de belangen der negers meenen te bevorderen, onwelgevallig aan het Amerikaansche publiek, en onraadzaam in het oog van den President Johnson , als strekkende om wezenlijke toenadering tusschen den blanken en den zwarten menschenstam moeijelijker te maken. De President zou dan ook het voornemen hebben om zijne bekrachtiging te onthouden aan de uit het Huis voortgekomen bill tot onvoorwaardelijke verleening van het stemregt aan do zwarte bevolking van het district Columbia, in geval die bill bij den Senaat doorging. Het Washingtonsche kabinet houdt zich bij voortduring onzijdig in den Mexicaanschen burgerkrijg. Te New Orloans stond een gezelschap zoo genaamde landverhuizers gereed om de reis naar Mexico aan te nemen; doch de generaal Sheridan is gelast hen niet te laten vertrekken. De President Johnson heeft afwijzend geantwoord op een verzoek van het Congres om overlegging der briefwisseling over de gebeurtenissen aan den Rio Grande. — In de jongste berigten uit New Vork wordt verzekerd dat verscheiden kapers onder Chili's vlag in de wateren van Cuba verschenen waren.
---

