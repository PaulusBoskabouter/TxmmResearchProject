NEDERLANDEN. 's Gravenhage, den 16den April.
Bij besluit van 15 April jl., n°. 4 , heeft Zijne Majesteit goedgevonden , tot auditeur bij den schuttersraad der dienstdoende schutterij te Enschedé te benoemen E. ter Meuten, met magtiging tot het gelijktijdig bekleeden van dat ambt met dat van secretaris der gemeente Enschedé. Bij besluit van 15 April jl., n°. 5 , hoeft Zijne Majesteit goedgevonden: I°. op hun verzoek eervol ontslag te verleenen ; aan dr. J. H. W- Schreinemacher te Maastricht, als lid van den geneeskundigen raad voor Noordbrabant en Limburg ; en aan den heer W- Iluygens Wz., oud-apotheker te 's Gravenhage, als lid van den geneeskundigen raad voor Zuidholland ; 2°. te benoemen: tot lid van den geneeskundigen raad voor Noordbrabant en Limburg dr. J. J. Jaegers te Heerlen; tot plaatsvervangend lid van den zelfden raad dr. M. C. Klep tb Oosterhout; tot lid van den geneeskundigen raad voor Zuidholland den heer ■S". G. W. de Bosson, apotheker te Dordrecht. Bij besluit van 15 April jl., n°. 7, heeft Zijne Majesteit goedgevonden: I°. op hun verzoek , eervol ontslag te verleenen: aan J. C. Gerlings en mr. R. Koopmans, als kapiteins bij de dienstdoende schutterij te Haarlem; aan H. P. S. Centen, als 2den luitenant bij de dienstdoende schutterij te Amersfoort, wegens verandering van woonplaats; aan J. M. VosdeWael, als lsten luitenant bij de dienstdoende schutterij te Zwolle; 2°. bij de dienstdoende schutterijen te benoemen: bij die te Haarlem, tot kapitein J. J. Sneltjesen P. Dyserinck, thans Iste luitenants; tot lsten luitenant G. J. Okhuizen en J. L. van Gennep, thans 2de luitenants; bij die te Zwolle, tot lsten luitenant mr. A. G. A. baron Sloet tot Oldhuis en A. M. van Roijen, thans 2de luitenants; tot 2den luitenant effectief mr. L. E. A. baron Sloet tot Oldhuis en £ W. J. Vos de Wael, thans 2de luitenants a la suite. Bij Zijner Majesteits besluit van den 12den dezer, nc. 87, is de ter zee van de 2de klasse J. Sandt van Nooten, met ingang Vi«i den lsten Mei aanstaande, bevorderd tot luitenant ter zee van de *ste klasse.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken, Gelet op art. 3 van het Koninklijk besluit van 20 December 1865 (Staatsblad nD. 134) en op het Koninklijk besluit van 18 Januarij 1866 (Staatsblad n°. 3); Gezien zijne beschikkingen vanden7den, 13den en 14den April 1866, geplaatst in de Staats-courant van den 8/9 den, 14den en 15/16 den April jl., Verklaart, met wijziging van bovengenoemde beschikkingen, artt. 1 en 2 van genoemde Koninklijke besluiten ook van toepassing op de gebeente Nederhorst den Berg, met verwijzing naar zijne beschikkingen §eplaatst in de Staats-courant van 13den en den 15/16 den April jl., baarbij tijdelijke dispensatie wordt verleend tot invoer van vee over de Hln van afsluiting en tot vervoer van vee binnen die lijn, met uitzondering van het, vervoer van of naar hoeven, stallen en weiden waar ce( veetyphus heerscht of in de laatste maand geheerscht heeft. sGravenhage, den 16den April 1866. Van wege den Minister, De Secretaris-Generaal, 3. Schröder. In het 2de Bijvoegsel tot deze Courant worden medegedeeld Opgaven etreffende den veetyphus in de provinciën Zuidholland, utrecht en Noord"■°Uand, van 1 tot 7 April jl.
---

MINISTERIE VAN KOLONIEN.
De Minister van Koloniën brengt ter kennis van belanghebbenden, at de commissie, belast met het in dit jaar afnemen van het examen, voorgeschreven in art. 4 van het Koninklijk besluit van den lOden September 1864 (Staatsblad n°. 93), houdende vaststelling der verordening op het benoemen van ambtenaren bij de burgerlijke dienst in Nederlandsch Indie, hare eerste vergadering zal houden te 's Gravenhage den 18den Junij 1866. Zij , die verlangen dat examen af te leggen, hetwelk nader is omschreven in het Reglement van Orde, vastgesteld bij 's Ministers beschikking van den 14den Maart 1865 en opgenomen in de Nederlandsche Staatscourant van den 22sten Maart 1865 , behooren zich uiterlijk op den 12den Mei 1866 schriftelijk aan te melden bij het Departement van Koloniën, onder naauwkeurige vermolding van naam, voornaam en woonplaats, den datum en de plaats van geboorte. Tevens moet daarbij worden opgegeven: I°. welk gedeelte van het examen zij verlangen af te leggen; 2°. of zij, ten gevolge van het bezit van een akademischen graad of uit anderen hoofde, krachtens art. 5 van het aangehaald Koninklijk besluit aanspraak kunnen maken op vrijstelling van het examen A, vermeld in art. 1 van bovengemeld Reglement van Orde, in welk geval het bewijs daarvan is over te leggen; 3°. of zij, als oud-kweekelingen der voormalige Koninklijke Akademie te Delft, krachtens art. 14 van het aangehaald Koninklijk besluit aanspraak kunnen maken op vrijstelling van het examen A, in welk geval is over te leggen eene verklaring van den gewezen Directeur der voormalige Akademie, waaruit blijkt dat het overgangsexamen van het eerste tot het tweede studiejaar met voldoenden uitslag is afgelegd; 4°. ingeval zij het examen B wenschen af te leggen , in welke vakken genoemd onder lit. men I—4 van art. 4 van het aangehaald Koninklijk besluit, of'in artt. 9en 15 van het bovengemeld Reglement van Orde, zij wenschen te worden geëxamineerd, en welke twee vakken zij als verpligte vakken wenschen te zien aangemerkt. Aan de belanghebbenden zal schriftelijk kennis worden gegeven van de plaats waar en den dag waarop zij zich tot het afleggen van het examen hebben aan te melden. 's Gravenhage, den 4den April 1866. De Minister van Koloniën, I. D. Fransen van de Putte.
---

BUITENLANDSCHE BERIGTEN. DUITSCHLAND.
De officiële Bayerische Zeitung laat zich zeer voorzigtig uit omtrent het voorstel van Pruissen tot bondshervorming; zij meent dat men zich omtrent een voorstel van zoo groot gewigt, waarvan vooreerst nog maaide algemeene strekking bekend is, van alle oordeelvellingen moet onthouden zoo lang men het plan niet naauwkeuriger en in de bijzonderheden heeft loeren kennen. De half-officiele Weener Abendpost is van hetzelfde gevoelen. » Ook wij zijn van oordeel, zegt zij, dat de omstandigheden zulk eene omzigtige handelwijze vorderen. Vóór alles moet men de bepaalde voorstellen van Pruissen afwachten. Men moge aan de opregtheid van Pruissens bedoelingen twijfelen; men moge het liberalismus, hetwelk thans als grondslag zijner Duitsche politiek ten toon gespreid wordt, te meer wantrouwen , omdat de ommekeer van denkwijze zoo plotseling en zonder aanneemlijke redenen heeft plaats gehad; men moge de handelwijs van Pruissen , hetwelk nu met een eenzijdig voorstel voor den dag komt, terwijl het in 1863 bij gelegenheid der door Oostenrijk voorgestelde hervormingsacte niet levendig genoeg wist te betreuren dat Oostenrijk zich niet vooraf met Pruissen verstaan had — die handelwijs moge men niet als alleszins consequent beschouwen; maar de behoefte aan hervorming is in Duitschland zoo dringend, de noodzakelijkheid eener aan de veroischten van den tijd beantwoordende reorganisatie van den Bond wordt zoo algemeen erkend, dat eene poging tot bereiking van dat doel op zich zelve voorzeker op bijval kan rekenen. Oostenrijk tenminste is heden gelijk voor driejaren stellig voornemens, elke hervorming, die op de ware grondslagen van het Duitsche staatsieven berust en aan de behoeften der natie voldoet, te ondersteunon, en het kan in dat voornemen , waarvan het reeds feitelijke bewijzen heeft gegeven, niet aan het wankelen gebragt worden door de omstandigheid dat het voorstel van eene zijde komt, van welko men eene hervorming ten minste in dien geest niet kon verwachten. » Het Pruissische ontwerp is tot de regeringen gerigt; het beoogt de vaststelling eener voordragt, welke in den naam der gezamenlijke regeringen aan do volksvertegenwoordiging ter beoordeeling kan worden voorgelegd. Juist daarvoor is een bepaald programma van Pruissen noodzakelijk, en in het belang van geheel Duitschland zou het te wenschen zijn, dat dit programma, terwijl hot aan de ware nationale behoeften beantwoordt, tevens de toestemming der Duitsche regeringen kon verwerven. Vergissen wij ons niet, dan zal het kabinet van Berlyn bij den wensch naar zulk eene algemeene hervorming, uit de » eindeloos opgehoopte bouwstoffen" voor de regeling van het Duitsche vraagstuk met voordeel eenige bepalingen uit de hervormingsacte van 1863 kunnen ontleen en. In die acte moge, ten gevolge van de sedert voorgevallen gebeurtenissen en vooral van het Sleeswijk-Holsteinsche vraagstuk , het een en ander onbruikbaar zijn geworden: de daarin vastgestelde beginselen hebben in de daad tot eene toenadering der gevoelens geleid, welke voor eene volledigo overeenstemming van meer dan voorbijgaande beduidenis zou kunnen worden, 't Is waar dat daarvoor in de eerste plaats opregtheid en waarachtige goede wil volstrekte vereischten zouden zijn. Uit het Pruissische programma zal blijken, of en in hoe ver het gemis aan vertrouwen gewettigd is, hetwelk juist ten opzigte van deze voorwaarden bijna zonder uitzondering in het niet-Pruissische en zelfs in het Pruissische Duitschland jegens het Berlynsche kabinet bestaat." — Volgens de Duitsche bladen blijft er nog onzekerheid heerschen omtrent de strekking en den inhoud der laatste door het Oostenrijksche gouvernement naar Berlyn gezonden depêche. Sommigen houden vol dat zij in zeer oorlogzuchtigen toon gesteld en eene soort van sommatie was, terwijl anderen beweren dat zij in vriendschappelijke bewoordingen vervat was, een vredelievenden geest ademde en meer wenschen dan vorderingen uitdrukte. De Kölnische Zeitung meont dat de beide govoelens met elkander overeen te brengen zijn, door te stellen dat er twee Oostenrijksche nota's van jonge dagteekening bestaan: eene oorlogzuchtige, die bt niet afgezonden of terstond weder ingetrokken is; en eene vredelievende tot vervanging der ecrstgemelde strekkende. In de daad wordt door de Coburger Zeitung eene vrij oorlogzuchtige nota van den 7den dezer medogcdeeld , aan welker echtheid intusschen door sommigen nog getwijfeld wordt. Zeker is het dat blijkens de berigten uit Berlyn van eergisteren ook daar de hoop op het behoud van den vrede meer veld begon te winnen : men meende te weten dat 's Konings vredelievende gezindheid de bovenhand had behouden en dat een eigenhandig schrijven des Keizers van Oostenrijk daartoe had bijgedragen; er waren zelfs geruchten in omloop van de aftreding des heeren von Bismarck, wiens gezondheid te wenschen scheen over te laten , en van de vorming van een meer liberaal ministerie. Uit Frankfurt en uit Berlyn wordt gelijktijdig gemeld, dat Oostenrijk vooreerst zou hebben afgezien van het plan om ter Bondsvergadering een voorstel tot het krijgsvaardig maken van het bondsleger in te dienen.
---

