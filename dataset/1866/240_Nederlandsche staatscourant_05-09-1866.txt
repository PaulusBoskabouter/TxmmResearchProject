NEDERLANDEN.
'sGravenhage, den Aden September. Bij Koninklijk besluit van 31 Augustus jl., n°. 54, is aan J. Huizinga, directeur der Algemeene Groninger Levensverzekeringmaatschappij te Groningen, vergund aan die maatschappij als tweede en derde afdeeling te verbinden een pensioen- en weduwenfonds, op den voet der aan het gemelde besluit gehechte tariven en reglement. Bij besluit van den 3den September jl., n°. 58, heeft Zijne Majesteit goedgevonden: I°. aan de nagemelde officieren bij de rustende schutterijen, op hun verzoek, eervol ontslag te verleenen, te weten: in de provincie Noordbrabant, lste afdeeling, 3de bataillon, lste compagnie, aan T. van Aarle, als 2den luitenant; 2de afdeeling, lste bataillon, 3de compagnie, aan J. J. van Tilborg, als lsten luitenant; 3de afdeeling, lste bataillon, 6de compagnie, aan J. C. van Hirtum, als 2den luitenant; 2de bataillon, lste compagnie, aan A. Berkyens, als ~2den luitenant; in de provincie Noordholland, lste bataillon, 2de compagnie, aan jhr. P. 11. Six, als 2den luitenant; in de provincie Friesland, 2de afdeeling, lste bataillon, lste compagnie, aan D. Taekema, als 2den luitenant; 2 . bij de rustende schutterijen te benoemen ; in de provincie Noordbrabant, lste afdeeling, lste bataillon , 3de compagnie, tot lsten luitenant B. P. Rubbens, thans 2den luitenant; tot 2den luitenant R. van der Lee, thans schutter; 3de bataillon, lste compagnie, tot 2den luitenant F. van Erp, thans fourrier; 4de compagnie, tot lsten luitenant J. D. A. van Ghert, thans schutter; tot 2den luitenant W. Janssen en L. J. Elgers, thans schutters; 2de afdeeling, lste bataillon, 3de compagnie, tot lsten luitenant J. S. van Aken, thans 2den luitenant; tot 2den luitenant C. C. Scheermakers, thans sergeant-majoor; 3de afdoeling, lste bataillon, fide compagnie, tot 2den luitenant C. M. J. Majoie, thans schutter; 2de bataillon, lste compagnie, tot 2den luitenant R. H. J.A. Stoop, thans schutter; in de provincie Friesland, 2de afdeeling, lste bataillon, lste compagnie, tot _den luitenant W. G. Meijer Andreae. Bij Koninklijk besluit van den lsten September jl., n°. 62, zijn, op grond van art. 26 der wet van 13 Augustus 1857 (Staatsblad n°. 103), pensioenen verleend ten laste van den Staat aan: J. F. Willems, gewezen hoofdonderwijzer te Weebosch, gemeente Bergeyk, ten bedrage van f 200 's jaars; J. van der Meyden, gewezen hoofdonderwijzer te Vleuten, ten bedrage van f 446 's jaars; Julle Beer da, zich noemende en schrijvende Julle Taekes Beerda, gewezen hoofdonderwijzer te Kollumorzwaag, ten bedrage van f 266 's jaars. Bij Koninklijk besluit van den lsten September jl., n°. 63, is aan H. Verstraate of' Verstraaten, eervol ontslagen preparateur bij 's Rijks Museum van Natuurlijke Historie te Leiden, verleend een pensioen ten laste van den Staat ten bedrage f 350 's jaars, op grond van artt. 37 en 57 der wet van den 9/3 Mei 1846/51 (Staatsblad n°. 24/49). Bij Zijner Majesteits besluit van den 3den September jl., n°. 68, is benoemd tot raadsheer in het provinciaal geregtshof in Noordholland mr. F. G. R. H. van Lilaar, thans substituut-griffier bij gemeld geregtshof. Bij besluit van den 3den September jl., n°. 62, heeft Zijne Majesteit goedgevonden, aan den 2den luitenant T. Romein, van het Bste rogement infanterie, op het hiertoe door hem gedaan verzoek, een eervol ontslag uit de militaire dienst te verleenen. Bij Koninklijk besluit van den 3den September jl., n°. 49, is op het daartoe door hem gedaan verzoek, aan den dirigerenden officier van gezondheid der 2de klasse bij de militaire geneeskundige dienst in Nederlandsch Indie J. 11. Le Piqué, thans met verlof hier te lande, een eervol ontslag verleend uit Zijner Majesteits militaire dienst, met toekenning van den rang van dirigorend officier van gezondheid der lste Wasse en van pensioen.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken , Gelet op artt. 41 en 42 der wet van den 13den Augustus 1857 (Staatsblad n°. 103), Maakt bekend dat de examens voor het verkrijgen van acten van bekwaamheid tot het geven van school- en van huisonderwijs voor de tweede maal in het loopende jaar zullen worden gehouden op Woensdag den 3den Oetober aanstaande, en volgende dagen; dat zij die een dezer examens wenschen af te leggen zich uiterlijk op den 19den September eerstkomende behooren aan te melden bij den schoolopzienor van het district waarin zij wonen, of, van buitenslands komende voornemens zijn zich te vestigen, mot opgave van de acte, die zij verlangen, en overlegging van een of meer getuigschriften van hun goed zedelijk gedrag en van hunne geboorte-acte, terwijl de dag en plaats voor het examen hun door den schoolopziener zullen worden bekend gemaakt. 'sGravenhage, den 20sten Augustus 1866. Van wege den Minister, De Secretaris-Generaal, J. Schröder.
---

MINISTERIE VAN MARINE.
Bij beschikking van den Minister van Marine van den 3den dezer, n°. 9, is aan den heer G. H. Steinigeweg, genees-, heel- en verloskundige te Brouwershaven, de betrekking opgedragen van visiteur der quarantaine aldaar. D- Minister van Marine brengt ter kennis van belanghebbenden, dat in de maand Oetober aanstaande bij de Directie der Marine to Amsterdam een vergelijkend examen zal plaats hebben van jongelingen, die als machinist-leerling der 2de klasse wenschen te worden aangenomen. Het getal der als zoodanig te plaatsen jongelingen zal zich tot vijftien bepalen. Ouders of voogden, die verlangen dat hunne zonen of pupillen tot voorschreven examen worden toegelaten, dienen vóór of uiterlijk op den laatsten dezer maand, een op zegel geschreven verzoekschrift in aan het Departement vnn Marine, waarin zal moeten vervat zijn de naam, voornaam, het beroep, de woon- en geboorteplaats der ouders of voogden. Bij het verzoekschrift moet worden overgelegd: a. het geboorte-extract van den jongeling; b. eene verklaring dat hij gevaccineerd is of de kinderpokken gehad heeft, af' te geven door een bevoegden geneosheer. Alleen worden zoodanige jongelingen tot het examen toegelaten , die op den lsten Januarij van dit jaar het 15de levensjaar reeds en het 20ste nog niet zijn ingetreden, en dus die geboren zijn in de jaren 1847, 1848, 1849, lös(> en 1i.51 , en bij het vooraf te ondergaan geneeskundig onderzoek voor de zeedienst zijn goedgekeurd. De vereischte kundigheden zijn: lezen, schrijven en de vier eerste regelen der rekenkunde met gebrokens en decimalen, en ook de regel van drieën grondig verstaande. De zoodanigen onder hen die zich daarenboven in de meet-en werk - tuigkunde, in het regtlijnig teekenen en in de Engelsche taal hebben geoefend, zullen, naar mate hunner vordering daarin, het eerst in aanmerking komen. 's Gravenhage, den 4den September 1866. De Minister voornoemd , Pels Rijeken.
---

BUITENLANDSCHE BERIGTEN. FRANKRIJK.
La France berigt dat de heer de Moustier, de nieuwe minister van buitenlandsche zaken van Frankrijk, reeds den lOden dezer of eerder van Konstantinopel, alwaar hij thans Frankrijk als gezant vertegenwoordigt, te Parys zal komen. De denkwijze van dien staatsman over de in Europa aanhangige vraagstukken is onder het publiek weinig of niet bekend. Zijn ambtsvoorganger, de heer Drouyn de Lhuys, heeft zich doen kennen als eenen staatsman van conservativo rigting, gunstig gestemd voor Oostenrijk en voor de instandhouding van 's Pausen wereldlijke souvereiniteit, en weinig ingenomen met de Italiaansche en Duitsche eenheid. De Indépendance Beige zegt: »De aftreding van den heer Drouyn schijnt eene gebeurtenis die gunstig is voor het vooruitzigt op vrede, bepaaldelijk tusschen Frankrijk en Pruissen. Die staatsman had te veel overhelling naar Oostenrijks zijde, te veel afkeer van Pruissens plan tot omschepping van Duitschland laten blijken, om stipt getrouw te kunnen blijven aan de onzijdige houding waarin Keizer Napoleon volharden wil. ii Zeer opmerkelijk is het dat de Keizer, bij het benoemen van eenen nieuwen minister van buitenlandsche zaken, zijne keuze heeft gevestigd op zijnen gezant te Konstantinopel, die ondersteld moet worden beter dan anderen bekend te zijn met de gesteldheid van het Turksche rijk. Men wil daaruit opmaken dat de Keizer, terwijl hij de gebeurtenissen in Duitschland haren gang laat gaan, het Oostersche vraagstuk meer ter harte neemt." Le Monde en andere katholijke dagbladen van Parys geven te kennen dat Rome en Oostenrijk niet de aftreding van den heer Drouyn eenen steun in 's Keizers raadsvergadering hebben verloren. Zij doen ook opmerken dat in de nu openbaar gemaakte stukken betreffende de overdragt van Venetië aan Italië geen woord betreffende Rome voorkomt; zij vreezen alzoo dat Frankrijk Venetië aan Italië zal overdragen zonder nieuwe waarborgen voor de instandhouding der Pauselijke souvereiniteit bedongen te hebben.
---

