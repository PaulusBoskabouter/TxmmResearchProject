VERSLAG
omtrent den toestand van den Landbouw en de Veeteelt in Zeeland, en van de Maatschappij ter bevordering van Landbouw en Veeteelt in dab gemest, 1565. doob Mr. C, van CITTERS, A/yemeene Voorzitter van voornoemde Maatschappij,
Het Verslag omtrent den Landbouw en de Veeteelt in Zeeland en van de Maatschappij tot bevordering van Landbouw en Veeteelt in dat gewest wordt ten derden male in druk aangeboden. De groote ramp die een groot gedeelte van ons Vaderland teistert, heeft doen besluiten dit jaar geene Algemeene Tentoonstelling te houden, maar die te bepalen tot eene Tentoonstelling van Werktuigen. Aanvankelijk juichtten eenigen dit plan toe, niet alleen, omdat men zich voorstelde ruimere prijzen te kunnen uitloven, waardoor die Tentoonstelling in belangrijkheid zou winnen, maar ook om meerdere zorg aan de beproeving en beoordeeling der werktuigen te kunnen besteden. Het Afdeelingsbestuur (717issekerke), waar de Tentoonstelling moest plaats hebben, was minder met zoodanig plan ingenomen, daar er nog nimmer in die Afdeeling eene Algemeene Tentoonstelling geweest is, en omdat dit daar deszelfs eigenaardige moeijelijkheden oplevert, verlangde men eene vol. ledige Tentoonstelling; daar de omstandigheden dit niet gedoogen, verzocht men uitstel. Het Hoofdbestuur vond eenparig dit verlangen zeer billijk en daar de tijd te kort was om met andere Afdeelingen omtrent het houden eener Tentoonstelling, uitsluitend van werktuigen, te onderhandelen, werd besloten dit jaar ook geene Algemeene Vergadering te houden; van daar het in druk geven der verrigtingen van Hoofdbestuur en Afdeelingeu noodzakelijk geworden. Indien echter het uitstel onnoodig geweest ware, zou toch het voorbeeld der beide vorige jaren opgevolgd zijn; de voorlezing toch van een Verslag op eene Algemeene Vergadering laat weinig na; de tijd voor de Vergadering is beperkt, van daar krimpt men het Verslag zooveel mogelijk in, terwijl ook slechts een zeer gering getal leden er mede bekend wordt; daarentegen strekt het in druk geven ten prikkel aan de Afdeelings-besturen om hunne Verslagen meer, volledig in te zenden, waardoor het overzigt over de geheele provincie een beter geheel vormt, hetgeen ook buiten ons gewest de belangstelling opwekt naar hetgeen er hier omgaat. Het spreekt van zelf, dat dit Verslag minder uitvoerig kan zijn dan de vorigen, daar ik anders in veelvuldige herhalingen zon moeten vervallen; men vindt in hetzelve getrouw alles wat door de Afdeelings-besturen is medegedeeld. De Verslagen dier besturen komen geregelder in en zijn over het algemeen vrij volledig opgemaakt; ik kan echter niet ontveinsen er onder zijn, die op sommige punten wel iets te wenschen overig laten. Het niet houden der Algemeene Vergadering deed enkelen vreezen, dit stilstand zou veroorzaken en dus nadeelig zou werken op den bloei der Maatschappij; om dit te voorkomen zijn de Afdeelingen uitgenoodigd in haren kring Tentoonstellingen, mits zonder hoornvee, schapen en varkens, wedstrijden of dergelijke te houden, waarvoor is afgestaan de helft der contributie aan de algemeene kas verschuldigd. Reeds enkele Afdeelings-besturen hebben plannen hieromtrent beraamd; ik vertrouw geen der Afdeelingen zal achterblijven, maar allen deze gunstige gelegenheid zullen aangrijpen om de belangstelling der leden gaande te houden en aan te wakkeren; dit zal voorzeker een krachtig middel zijn om den gevreesden stilstand te voorkomen en zal tot toenemenden bloei onzer Maatschappij strekken. Uit een volgend Verslag hoop ik de goede uitkomsten dezer Afdeelings-tentoonstellingen enz. zullen blijken; hiervoor is in de eerste plaats naauwkenrig Verslag noodig van de Afdeelings-besturen, waarom ik op volledige mededeelingen, vooral ook omtrent dit punt, meen bij die Besturen te moeten aandringen. â€“ 10
---

