NEDERLANDEN. 's Gravenhage, den 22sten October.
Bij Zijner Majesteits besluit van den 18den October jl., n°. 90, is benoemd tot substituut-griffier bij het provindaal geregtshof in Groningen mr. C. J. J■ Wijckerheld Bisdom, advocaat en commies ter provinciale griffie te Groningen. Bij Zijner Majesteits besluit van den 19den October jl., n°. 67, is benoemd tot notaris binnen het arrondissement Brielle, ter standplaats de gemeente Goedereede, J. Coert, plaatsvervangend kantonregter en candidaat-notaris te Ridderkerk, zijnde aan hem tevens eervol ontslag als plaatsvervangend kantonregter verleend.
Bij besluit van den 18den October jL, n°. 77, heeft Zijne Majesteit goedgevonden den 2den luitenant jhr. A. W. van der Wijck, van het 4de regement dragonders, op grond van punt 4 van art. 38 der wet van den 28sten Augustus 1851 (Staatsblad n°. 128), voor den tijd van een jaar op non-activiteit te stellen. Bij besluit van den 19den October jl., n°. 65, heeft Zijne Majesteit goedgevonden tot officier van gezondheid van de 3de klasse bij de geneeskundige dienst der landmagt in Oost-Indie te benoemen den heer Hielke Hendrik Prins Wïelandt, geboren den 7den Mei 1840 te Haringcarspel (Noordholland).
---

MINISTERIE VAN BINNENLANDSCHE ZAKEN.
De Minister van Binnenlandsche Zaken, Gelet op art. 3 van het Koninklijk besluit van 20 December 1865 (Staatsblad n°. 134) en op art. 3 van het Koninklijk besluit van 18 Januari) lfc>66 (Staatsblad n". 3); Gezien zijne beschikkingen van 29 September, 4, 6, 13, 16 en 20 October jl., geplaatst in de Staats-courant van 30 September, 1,5, 7/8, 14/15, 17 en 21/22 October jl., Verklaart, met wijziging van bovengenoemde beschikkingen, I°. de artt. 1 en 2 der genoemde Koninklijke besluiten van toepassing op de gemeente Vreeland; 2°. art. 1 van het Koninklijk besluit van 20 December 1865 (Staatsblad n°. 134) niet langer van toepassing op de gemeenten Oegstgeest, Voorhout en Leerdam. 'sGravenhage, den 22sten October 1866. Van wege den Minister, De Secretaris-Generaal, J. SCHRÖDER.
---

BUITENLANDSCHE BERIGTEN. DUITSCHLAND.
Volgens de bepalingen van het tusschen Oostenrijk en Pruissen te Prag gesloten vredesverdrag moest zes weken na de ratificatie van hetzelve eene commissie ter verdeeling der eigendommen van den voormaligen Duitschen Bond te Frankfurt bijeen komen. Die commissie heeft zich, gelijk uit Frankfurt gemeld wordt, den 18den dezer geconstitueerd, en daarin zijn vertegenwoordigd Pruissen door drie, Oostenrijk en Baden door twee, Wiirtemberg door één gevolmagtigde. Van Beyeren en Hessen waren nog geene gevolmagtigden aangekomen. De belangen der tot het Noord-Duitsche Verbond behoorende staten zullen door Pruissen worden behartigd. Intusschen zijn de bezittingen van den Bond, die uit Frankfurt naar Augsburg en Ulm weggevoerd waren, met inbegrip van belangrijke sommen in specie en papier, den 14den dezer naar eerst gemelde stad terug gebragt en in de kelders van het gebouw der Bondsvergadering geborgen. — De Keizer van Oostenrijk heeft den 18den dezer Weenen verlaten om de Noordelijke gewesten des rijks, die het tooneel van den jongsten oorlog geweest zijn, te bezoeken. Óp den dag van zijn vertrek is een keizerlijk besluit verschenen, waarbij de landdagen vanßohemen, Gallicie, Dalmatie. Oostenrijk boven en beneden de Enns, Salzburg, Stiermarken, Karinthie , Kram , de Bukowina, Moravie, Silezie, Tyrol, Vorarlberg, Istrie, Görz en de stedelijke vertegenwoordiging van Triest tegen den 19den November worden bijeen geroepen. De landdagen van Hongarye, Croatie en Zevenbergen zijn in deze oproeping niet begrepen; de reden daarvan i 3, wat Hongarye betreft, tloor den Keizer blootgelegd in een schrijven aan den Hongaarschen hof kanselier, hetwelk gelijktijdig met voormeld besluit in het regeringsblad is openbaar gemaakt. In dat schrijven zegt de Keizer, dat een der smartelijkste offers, waartoe hij door den jongsten oorlog genoodzaakt werd, de verdaging van den Hongaarschen Landdag is geweest, dewijl de definitive regeling der constitutionele inrigting van Hongarye daardoor voor onbepaalden tijd vertraagd werd ; dat hij zich dan ook met levendige blijdschap door het sluiten van den vrede in staat gesteld ziet om den Hongaarschen landdag weder zamen to roepen; dat hij, wel is waar, bij do hevigheid der cholera-epidemie in Hongarye en met name in de beide hoofdsteden van het Koningrijk, zwarigheid moet maken om het tijdstip der bijeenroepiug nu reeds te bepalen; maar dat hij den hofkanselier opdraagt onverwijld alles voor to bereiden opdat de landdag bij eene verbetering van don openbaren gezondheidstoestand zijnen hoogstgewigtigen arbeid binnen den kortst mogelijken tijd kunne hervatten. Dat de landdagen van Croatie en Zevenbergen niet bijeen geroepen zijn heeft in Weenen bij velen een onaangenamen indruk gemaakt, vermits men daarin een blijk meent te zien dat de regering het bestaan van die vertegenwoordigende ligchamen afhankelijk blijft stellen van de regeling hunner betrekkingen tot den Hongaarschen Landdag. Ook hot bijbrengen van het heerschen der cholera als reden van het uitstel der bijeen roeping van de vertegenwoordiging in Hongarye geeft stof tot aanmerkingen en gissingen, vermits die ziekte op dit oogenblik in Weenen en andere Oostenrijksche steden niet minder hevig heerscht, dan in Pesth en Ofen.
— Volgens een door den Franschen Moniteur overgenomen berigt van het dagblad der stedelijke overheid van Milaan heeft de Keizer van Oostenrijk, in een eigenhandig schrijven aan den Italiaanschen gevolmagtigde voor de vredesonderhandelingen, betuigd dat hij eene duurzame en wel gevestigde vriendschapsbetrekking tusschen de kabinetten van Weenen en Florence wenschte.
Uit Parys wordt gemeld dat aldaar jl. Zaturdag drie Oostenrijksche gevolmagtigden zijn aangekomen om onderhandelingen tot het sluiten van een handelsverdrag tusschen Frankrijk en Oostenrijk te helpen voeren. —De commissie der Badensche Kamer van Afgevaardigden heeft voorgesteld het vredesverdrag met Pruissen goed te keuren, maar tevens den wensch uit te drukken I°. dat de regering al het mogelijke te werk stelle om een verbond tusschen de Zuid-Duitsche Staten en Pruissen tot stand te brengen en daardoor de eenheid van Duitschland te verzekeren ; 2°. dat zij daarbij zoeke te bewerken, dat niet alleen de zelfstandigheid der afzonderlijke Staten, wat hunne inwendige constitutionele instellingen betreft, behouden blijve, maar ook bij het bondsverdrag een zekere waarborg daarvoor verkregen worde; en 3°. dat de regering, tot dat het aangewezen doel bereikt zal zijn, de toenadering van Baden tot Pruissen en het Noord-Duitsche verbond zoowel op het volkshuishoudelijke gebied, als door eene alliantie voor het geval van oorlog en door onderling overleg omtrent de noodzakelijke militaire inrigtingen , met alle middelen trachte te bevorderen.
---

ITALIE.
In de dagbladen van Venetië leest men een aantal telegrammen en brieven, bij het stedelijk bestuur ontvangen uit Italiaansche steden en betuigingen van blijdschap over het ophouden der Oostenrijksche heerschappij bevattende. Daaronder is een adres van het Romeinsche Comité te Rome, aldus luidende : 11 De Romeinen zenden opregte gelukwenschen aan de Venetianen, wegens de verworven vrijheid; en zij heeten den gelukkigen dag, die de vereeniging der Venetianen met de Italiaansche broeders zal tot stand brengen, van harte welkom als den voorlooper van den dag welke door Rome's vrijmaking, waarnaar zoo vurig en reikhalzend wordt verlangd, gedenkwaardig zal zijn." — De berigten uit Florence van den 19den dezer melden dat de spoorweg-tunnel in den Mont Cenis, die Italië in regtstreeksche spoorwegcommunicatie met Frankrijk brengen moet, thans voor de helft is voltooid, namelijk over eene lengte van 6110 meters, terwijl de door te boren bergrug 12,220 meters breedte heeft. Het Italiaansche gouvernement wenscht dat werk binnen drie jaren geheel te voltooijen en wil het daartoe noodige geld van de wetgevende kamers vragen. Dat gouvernement wijdt sedert het definitive herstel des vredes veel zorg aan de spoorwegcommunicatien en aan de openbare werken in het algemeen. Het wil de reeds aangevangen spoorwegverbinding tusschen Italië en Frankrijk langs de kust der Middellandsche Zee spoedig voltooijen ; en het is over de voltooijing van het binnenlandsche spoorwegnet in drukke onderhandeling met de betrokken maatschappijen en concessionarissen.
---

ENGELAND.
De gewezen minister Gladstone is naar Italië vertrokken om er den
winter door te brengen, en bevond zich volgens de jongste berigten te Bologna, terwijl andere leden van het vorige kabinet, met name lord Russell en lord Granville, gezegd worden hem eerstdaags te zullen volgen. Naar de verzekering van den Morning Herald heeft de heer Gladstone van mgr. Manning, het hoofd der katholijke kerk van Engeland, en van andere personen introductiebrieven aan de leden van hot cardinaalscollegie medegenomen, en wil hij voor de verzoening van Rome met Italië en voor de voltooijng van Italie's eenheid werkzaam zijn. nWij hebben niet veel hoop op den goeden uitslag der diplomatieke zending waarmede de heer Gladstone zich zelf heeft belast — zegt het even genoemde orgaan der in Engeland bewind voerende partij —; evenwel doet het ons genoegon dat hij alsmede lord Russell en lord Granville voornemens zijn den winter in Italië door te brengen. Immers hunne tegenwoordighoid te Rome, in het hagchelijke tijdsgewricht na het vertrek der Fransche troepen, is in ons oog een waarborg tegen wanordelijkheden daar ter stede. Het Romeinsche Comité (de leiders der revolutionaire partij te Rome) ontvangt zijne instruction uit Florence; en het Italiaansche gouvernement zal het zekerlijk weerhouden van al wat voor de veiligheid zijner vrienden, Russell en Gladstone, te Rome gevaarlijk zou zijn of eenen ongunstigen indruk op hun gemoed zou kunnen maken.
n Alzoo geeft de reis onzer gewezen ministers ons eene gerustheid die wij anders zouden missen; want wij rekenen niet zoo zeer als die hoeren , op de waakzaamheid en goede trouw van het Italiaansche gouvernement. Dat gouvernement heeft herhaaldelijk ondervonden, dat het voor welgeslaagde trouwbreuken vergiffenis van Europa kan verkrijgen; het kan wel in de meening zijn dat Keizer Napoleon, eenmaal Rome ontruimd hebbonde, bezwaarlijk besluiten zal om zijne troepen weder derwaarts te zenden; en zoo zou het dezen winter ligtelijk in verzoeking kunnen komen om eenen opstand te Rome aan te moedigen en gewapende benden tot ondersteuning daarvan over de grenzen te laten sluipen. Door toe te geven aan die verzoeking zou het Italiaansche gouvernement welligt den ondergang van zijn land bewerken, en in allen gevalle de verzoening met het Pausdom, het onmisbare vereischte tot het volkomene herstel des vredes in Italië, langen tijd vertragen."
---

