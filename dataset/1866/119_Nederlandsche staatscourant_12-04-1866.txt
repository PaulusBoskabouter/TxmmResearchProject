NEDERLANDEN. 's Gravenhage, den 11den April. MINISTERIE VAN BINNENLANDSCHE ZAKEN.
De Minister van Binnenlandsche Zaken , Overwegende dat de loop der lijn van afsluiting is gewijzigd, Heeft goedgevonden, de beschikking betreffende het vervoer van runderen , kalveren en schapen, bestemd voor de slagtbank, van buiten do lijnen van afsluiting naar binnen, geplaatst in de Staatscourant van 30 November 1865, te wijzigen als volgt: Runderen, kalveren en schapen, bestemd voor de slagtbank, kunnen van buiten de lijnen van afsluiting naar binnen worden vervoerd, mits voorzien van een bewijs van dispensatie en met inachtneming van het volgende; het bewijs van dispensatie wordt, in geval van blijkbare behoefte , afgegeven door den burgemeester van de plaats van bestemming en moet worden goedgekeurd door den Commissaris des Konings der provincie, Waarin de plaats van bestemming gelegen is. Het wordt door den burgemeester van de plaats van verzending geviseerd, nadat deze zich door ovorlegging eener verklaring van een bevoegd deskundige verzekerd heeft, dat het vee, waarvoor dispensatie gevraagd wordt, gezond is en afkomstig uit eene onbesmette streek. Het vervoer geschiedt onder toezigt van iemand, door dien burgemeester daartoe aan te wijzen , die, op kosten van den belanghebbende, het vee tot aan de plaats van bestemming begeleidt en het bewijs van dispensatie en de gezondheidsverklaring medebrengt. Op de plaats van bestemming aangekomen , wordt het vee, ten koste van den belanghebbende, onder toezigt gesteld van één of meer dooiden burgemeester daartoe aan te wijzen personen , en vervoord naar de plaats der slagting, waar het onder toezigt gehouden en binnen den kortsten, door den burgemeester te bepalen termijn , geslagt wordt. 's Gravenhage, den Uden April 1866. Van wege den Minister, De Secretaris- Generaal, 3. Schröder. Door de Zweedsche Regering is, onder andere maatregelen tot wering van den veetyphus, voorgeschreven, dat hooi of stroo, dat gediend heeft tot inpakking of' als omslag van andere waren uit een besmet land afkomstig, bij het onderzoek der waren door de douanen zoo veel mogelijk verbrand of gereinigd moet worden. Ter voorkoming van verliozen of moeijelijkheden worden belanghebbenden uitgenoodigd, voor de inpakking van hunne naar Zweden bestemde waren niet dan in gevallen van volstrekte noodzakelijkheid hooi °f' stroo te bezigen. 's Gravenhage, den Uden April 1866. Voor don Minister, De Secretaris-Generaal, 3. Schröder.
---

's Rijks Veeartsenijschool.
Van wege den Minister van Binnenlandsche Zaken wordt ter kennis van belanghebbenden gebragt, dat het toelatingsexamen, bedoeld bij art. 2 van de voorwaarden om als kweekeling aan 's Rijks Veeartsenijschool te worden opgenomen, zal plaats hebben op Dondordag, den sden Jnlij e. k., des voormiddags ten 11 ure; dat zij, die tot dit examen wen- schen toegelaten te worden, zich in persoon of schriftelijk, mits portvrij, vóór of op den lsten Junij e. k. bij den Directeur der school moeten aanhielden, met overlegging van: een extract uit het geboorteregister; een bewijs van goed gedrag, afgegeven door het gemeentebestuur van hunne woonplaats; een bewijs dat zij zijn gevaccineerd of de natuurlijke pokken hebben ge"a-d, afgogevon door een erkend geneesheor. Den belanghebbenden wordt voorts bekend gemaakt, dat, krachtens de ■Koninklijke besluiten van 14 September 1851, n°. 59, 25 Maart 1860, n°- 54, en 8 Mei 1864, n°. 8, tegen betaling van f 200 'sjaars, te voldoen ln_ twee gelijke termijnen, als kweekelingen kunnen worden opgenomen ZlJ> die op den lston September 1866 hun 17de jaar hebben bereikt doch niet ouder zijn dan 24 jaren, en bij examen doen blijken goed leesbaar te bunnen schrijven en kennis te hebben van : «• de gronden van de spraakkunst der Nederduitsche taal; k do beginselen van de Fransche of Hoogduitsche taal, zoodat de zonder grove fouten uit eene dier talen in de Hollandsche taal *an overbrengen; c- de beginselen der algemeene en vaderlandsche geschiedenis;
d. de beginselen der aardrijkskunde; e. de rekenkunst, bijzonder van de gewone en tiendeelige breuken, met toepassing op het Nederlandsch stelsel van maten engewigten, alsmede van de evenredigheden en het trekken van den vierkantswortel uit getallen; ƒ. de stelkunst tot en met de vergelijkingen van den eersten graad met drie onbekenden; g. de meetkunst, de leer van de evenwijdige lijnen, van de driehoeken en de vierhoeken tot en met de gelijk- en gelijkvormigheid der drie- en veelhoeken. Dat aan hetzelfde examen zijn onderworpen zij, die tegen betaling van f 50 's jaars in de school alleen onderwijs en niet tevens huisvesting wenschen te ontvangen. 's Gravenhage, den Uden April 1866. De Secretaris-Generaal, J. Schröder. Bij beschikking van 6 April 1866 is aan C. G. van der Garden en Cie. te Gouda, tot wederopzegging, vergunning verleend voor eene stoomsleepdienst op de rivieren Goudsche IJssel, Oude Maas , Morwede, Boven- Maas en Dieze tot 's Hertogenbosch.
---

BUITENLANDSCHE BERIGTEN. DUITSCHLAND.
Aan de Frankfurter Postzeitung wordt onder dagteekening van 8 April uit Beyeren gemeld: 11 Naar men verneemt zijn van den kant van Pruissen in München openingen gedaan, waaruit blijkt dat de graaf von Bismarck stellig voornemens is de quaestie der bondshervorming onder alle omstandigheden ter sprake te brengen. Daar nu hiermede in elk geval niets anders dan de uitbreiding van Pruissens magt beoogd wordt, zoo zal er weldra een nieuw geschilpunt oprijzen, hetwelk trouwens slechts eene phase van de tegenwoordige verwikkeling zal zijn, waarbij het niet enkel om Sleeswij k-Holstein maar om de Pruissische opperheerschappij on om het verdringen van Oostenrijk uit Duitschland te doen zal wezen. Men durft dus hier, ofschoon de berigten uit Weenen iets geruststellender luiden, nog niet op het behoud van den vrede vertrouwen, want men houdt zich overtuigd dat de quaestie der uitbreiding van Pruissens magt tot nieuwe botsingen aanleiding zal geven. In den loop der hier gevoerde onderhandelingen schijnt gebleken te zijn dat men in Berlyn vrij zeker er op gerekend heeft Beyeren voor de Pruissische plannen te winnen ; blijkbaar had die hoop voedsel ontvangen door het wantrouwen hetwelk zich hier in den laatsten tijd tegen Oostenrijk geopenbaard had. Ook schijnen er zekere verleidelijke beloften gedaan te zijn, maar geheel te vergeefs. De Beyersche regering zal geene andere politiek volgen dan die het algemeene Duitsche belang voorschrijft. 11 De in de dagbladen verspreide geruchten aangaande het op de been brengen van een leger van 160,000 man, het bijeentrekken van een observatiecorps tusschen Aschaffenburg en Frankfurt, de aanstaande bijeenroeping van den Landdag, enz., zijn alle voorbarig. Met uitzondering van den aankoop van 1200 paarden zijn tot heden geene buitengewone maatregelen genomen." — Dezer dagen is een Pruissisch officier , de graaf' von Waldersee, te Prag in hechtenis genomen en onder geleide over de grenzen terug gebragt. Als reden van dien maatregel werd opgegeven, dat hij, blijkens bij hem gevonden papieren , eenige Boheemsche vestingen opgenomen had en dus als verspieder te beschouwen was. De ministeriele Norddeutsche Allgemeine Zeitung keurt op scherpen toon deze aan een Pruissischen officier in vollen vrede wedervaren behandeling af, en doet ze voorkomen als een niouw bewijs voor de gegrondheid van hare, ook door Pruissische bladen herhaaldelijk wederlegde, berigten omtrent Oostenrijks uitgebreide oorlogstoerustingen, daar Oostenrijk, indien het werkelijk niet gewapend had, geen beter middel om Pruissen daarvan te overtuigen had kunnen vinden, dan het ongehinderd toelaten en zelfs ondersteunen van Pruissische officieron, die den staat van zaken in Bohemen komen opnemen. Het Berlynsche blad meent dat het gebeurde maatregelen van wedervergelding ten aanzien van in Pruissen reizende Oostenrijkers ten gevolge zou kunnen hebben.
---

ENGELAND.
In de jl. Maandag gehouden zitting van het Lagerhuis werd de vraag gedaan, of het gouvernement voornemens was die gedeelten der onlangs gemaakte wet betrekkelijk de runderpest, welke vrijheid gaven tot het afmaken van alle aangetaste runderen, met den 15den dezer maand buiten werking te laten komen. De minister van binnenlandsche zaken antwoordde dat de tijdelijke bepalingen der bedoelde wet, namelijk die betreffende het afmaken van vee en de vergoeding daarvoor, welke met den 15den dezer hare kracht zouden verliezen, door het gouvernement, krachtens de bij diezelfde wet ontvangen magtiging, nog tot 10 Mei aanstaande zouden worden in stand gehouden. — De woelingen en bedreigingen der Noord-Amerikaan sche Fenians hebben, volgens de Londensche Times, eene gelukkige uitwerking gehad , te weten dat de bevolking van Canada eenstemmig en door daden getoond heeft af keerig te zijn van aanhechting bij de Vereenigde Staten, in de tegenwoordige verbindtenis met het Britsche rijk te willen blijven en zich zelve te kunnen en te willen verdedigen. Daartoe hebben al de klassen der Canadasclie bevolking, van Engelsche, van Fransche en van lersche afkomst, Opper-Canada en Neder-Canada, de steden en het platte land, bij deze gelegenheid de handen ineen geslagen, ongedachtig aan het meermalen vroeger gebleken verschil in gevoelens en belangen; en de krachtige en eendragtige houding der bevolking is voldoende geweest om de Fenians van het uitvoeren hunner plannen af te schrikken. Een ander gevolg van de woelingen der Fenians ziet de Times in het afnemen der tegenkanting tegen het plan van eene eedgenootschappelijke zamenvoeging der Britsche koloniën in Noord-Amerika. Sommige van die koloniën waren vroeger ongunstig voor dat plan gestemd, meenende dat het haar ondergeschikt aan den wil en aan de belangen van Canada zou maken; thans is de tegenkanting, volgens de berigten der Times, bepaald tot Nieuw Schotland. Het gouvernement der Vereenigde Staten heeft verklaard de woelingen der Fenians niet te kunnen stuiten, ten ware zij verder gingen dan tot nog toe, en tot schending van binnenlandsche of volkenregtelijke wetten oversloegen De Times meent dat zij al ver genoeg gegaan zijn, daar een zelfstandige staat door openlijke krijgstoerustingen van particuliere ingezetenen van een ander land genoodzaakt is geworden om zich in staat van tegenweer te stellen en daartoe belangrijke opofferingen van zijne bevolking te vergen Wordt zulks door het volkenregt gedoogd, dan zou daarin, meent de Times, genoegzame reden liggen om op eene wijziging van het volkenregt bedacht te zijn.
---

