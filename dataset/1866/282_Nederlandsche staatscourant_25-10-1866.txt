NEDERLANDEN. 's Gravenhage, den 14sten October.
(Staatsblad n°. 169.) BESLUIT van den 18den October 1866, houdende aanwijzing van Nijmegen als kantoor van expeditie en van de gemeente Rotterdam als kantoor van betaling langs den spoorweg van Nijmegen naar de Pruissische grenzen, in de rigting vau Kranenburg. Wij WILLEM 111, bij de gratie Gods, Koning der Nederlanden, Prins van Oranje-Nassau, Groothertog van Luxemburg, enz., enz., enz. Op de voordragt van Onzen Minister van Finantien, dd. 16 October 1866 , n°. 42, I. U. R. en Ace.; Gelet op de artt. 37 en 42 der algemeene wet van 26 Augustus 1822 (Staatsblad n°. 38), art. 1 der wet van 4 Mei 1832 (Staatsblad n°. 13) en art. 2 , § 3 , der wet van 1 Mei 1863 (Staatsblad n°. 47) ; Herzien de Koninklijke besluiten van den lOden December 1822 (Staatsblad n°. 50), 22 Junij 1831 (Staatsblad n°. 18), 12 Junij 1839 (Staatsblad n°. 22), 9 Maart 1856 (Staatsblad n°. 10), 20 April 1863 (Staatsblad n°. 22), 13 Mei 1863 (Staatsblad n". 59), 19 Julij 1865 (Staatsblad n°. 83), 31 Julij 1865 (Staatsblad n°. 88), en 31 Julij 1865 (Staatsblad n°. 89), Hebben goedgevonden en verstaan, als volgt: Art. 1. Met wijziging van art. 1 van het Koninklijk besluit van den 31sten Julij 1865 (Staatsblad n°, 89), wordt de gemeente Nijmegen mede aangewezen als kantoor van expeditie bij het inkomen langs den spoorweg van Nijmegen naar de Pruissische grenzen, in de rigting van Kranenburg. Art. 2. De gemconto Rotterdam wordt mede aangewezen als kantoor van betaling voor den invoer langs genoemden spoorweg, ook van vernissen en andere alcohol houdende vloeistoffen, waarvan de invoerder, krachtens art. 2, § 3, der aangehaalde wet van den lsten Mei 1863, het opnemen van de juiste sterkte vordert. Art. 3. Dit bosluit treedt in werking den lsten November 1866. Onze Minister van Finantien is belast met de uitvoering van dit besluit, dat in het Staatsblad en in de Staatscourant zal worden geplaatst. Het Loo, den 18den October 1866. WILLEM. De Minister van Finantien, R. J. SCHIMMELPENNINCK. Uitgegeven den vijf en tivintigsten October 1866. üe Minister van Justitie , Borket. Bij besluiten van 21 October jl., nos 18 en 19, heeft Zijne Majesteit goedgevonden, aan de heeren L. Alma Tadema en J. H. L. de Haas, kunstschilders, tijdelijk wonende te Brussel, vergunning te verleenen tot het aannemen en dragen der versierselen van ridder der Leopoldsorde, hun door Z. M. den Koning der Belgea geschonken. Bij Zijner Majesteits besluit van 18 October jl., n°. 74, is aan den graaf van Bylandt, H. D. gezant te Berlyn, vergunning vorleend tot het aannemen en dragen der versierselen van ridder groot-kruis der orde van de IJzeren Kroon van Oostenrijk.
---

MINISTERIE VAN BINNENLANDSCHE ZAKEN.
De Minister van Binnenlandsehe Zaken, Gelet op art. 3 van het Koninklijk besluit van den 20sten December 1865 (Staatsblad n°. 134) en op art. 3 van het Koninklijk besluit van den 18den Januarij 1866 (Staatsbladn°. 3), verklaart, mot intrekking van zijne beschikkingen van 29 September, 4, 6, 13, 16, 20 en 22 October jl., geplaatst in de Staats-courant van 30 Sept./l Oct., 5, 7/8, 14/15, 17, 21/22 en 23 October jl., art. 1 van het Koninklijk besluit van den 20sten December 1865 (Staatsblad n°. 134) en artt. 1 en 2 van het Koninklijk besluit van den 18den Januarij 1866 (Staatsblad n°. 3) van toepassing op do gemeenten: Ter Aar, Aarlandorveen, Abcoude Baambrugge, Abcoude-Proostdij , Achttienhoven, Alkemade, Alphen, Barwoutswaarder, Benthuizen, Benschop, Bergambacht, Berkenwoude, de Bilt, Bleiswijk, Bodegraven, Boskoop, Breukelen Nijenrode, Breukelen St. Pieters, Broek, Bussurn, Capelle aan den IJssel, Delfshaven, Delft, Diemen, Eemnes, Everdingen, Gouda, Gouderak, Goudriaan, 'sGraveland, sGravenhage, 's Gravesande, Haarlemmerliede en Spaarnwoude (alleen het gedeelte dat vroeger de gemeente Zuidschalkwijk uitmaakte), Haarlemmermeer, Haarzuilens, Haastrecht, Hagestein, Harmeien, Hazerswoude, Hekendorp, Hemelumer Oldephaert en Noordwolde (alleen het dorp Hemelum), Hillegom, Hilversum (alleen het zuidelijk deel van sectie H, begrensd door hot Tienhovensche kanaal, den weg van Loosdreeht op Utrecht en de gemeenten Loosdreeht en Tienhoven), Hoenkoop, Hof van Delft, Houten, Jutphaas, Kamerik, Katwijk, Kethel en Spaland, Klaaswaal, Kockengen, Kortenhoef, Koudekerk, Krimpen a/d IJssel, Laag Nieuwkoop, Langerak , Langeruigeweide, Leerbroek, Leiden, Leiderdorp, Leimuiden, de Lier, Linschoten, Lisse, Loenen a/d Vecht, Loenersloot, Loosdreeht, Loosduinen, Lopik, Maarssen , Maarsseveen, Maartensdijk, Maasland, Moercapelle, Monster, Montfoort, Mijdrecht, Naarden, Nedci-horst don Berg, Nieuwer-Amstol, Nieuwerkerk a/d IJssel, Nieuwkoop, Nieuwveen, Nigtevecht, Noordeloos, Noord-Waddinxveen , Ottoland, Oudenrijn, Ouder-Amstel, Ouderkerk a/d IJssel, Oudewater, Oudshoorn, Overschie, Papekop, Polsbroek, Pijnacker, Ransdorp (alleen de nommers 219 en 220 van sectie D dier gemeente), Reeuwijk, Rhijnsburg, Rietveld, Ruwiel, Rijswijk, Sassenheim, Schipluiden, Sloten in Noordliolland, (alleen de Sloter binnen- en buitenpolders) , Sluipwijk, Snelrewaard, Stem, Stolwijk, Stompwijk, Tienhoven , Tuil en 't Waal, Uithoorn, Utrecht, Valkenburg, Veldhuizen, Vianen, Vinkeveen en Waverveen, Vleuten, Vlist, Voorburg, Voorschoten, Vreeland, Waarder, Warmond, Wassenaar, Wateringen, Weesp , Wccsporkarspel, Wostbroek , Willeskop, Willige Langarak , Woorden, Woubrugge, IJsselstein , Zegveld, Zegwaard, Zevenhoven, Zevenhuizen, Zoetermeer, Zoeterwoude, Zuylen en Zwammerdam. Art. 2 van het Koninklijk besluit van 20 December 1865 (Staatsblad ii°. 134) is van toepassing op alle bovengemelde gemeenten en tevens op de navolgende gemeonten, op welke ook de artt. 1 en 2 van het Koninklijk besluit van 18 Januarij 1866 (Staatsblad n°. 3) van toepassing zijn: Aalsmeer, Abbenbroek, Ameide, Asperen, Assendelft, Barendrecht, Bergschenhoek, Bei-kei, Brandwijk, Nieuw -Beijerland, Oud-Beijerland, Zuid-Beijerland, Bloemendaal, Brielle, Bunschoten, Charlois, Culemborg, Deil, Dubbeldam, Dussen, Geervliet, Giessendam, Goudswaard, 's Gravendeel, Heenvliet, Heerjansdam, Ileinenooi-d, Hekelingen, Nieuw- Helvoet, Hillegersberg, Hoogland, Hoogvliet, Katendrecht, Klundert, Kralingen, Leerdam, Lekkerkerk, Lexmond , Maasdam, Maassluis, Mathenesse, Meerkerk, Middelharnis, Moordrecht, Muiden, Mijnsheerenland, Naaldwijk, Nieuwenhoorn, Noordwijkerhout, Nootdorp, Numansdorp, Oegstgeest, Oosterhout, Oostvoorne, Oostzaan, Oudenlioorn, Pernis, Piershil, Poortugaal, Rhoon, Ridderkerk, Rockanje, Roosendaal (Noordbrabant), Rotterdam, Rozenburg, Rijnsaterwoude, Schalkwijk, Schiebroek, Schiedam, Schoonhoven, Sliedrecht, Soest, Sommelsdijk, Spijkenisse, Streefkerk, Strijen, Terheijdon, Texel, Veur, Vierpolders, Vlaai-dingen, Vlaardinger-Ambacht, Voorhout, Vreeswijk, Vrijenban, Warder, Westmaas, Willemstad, IJsselmonde, Zuidland, Zuid-Waddinxveen, Zwartewaai, Zwollerkorspel en Zwijndrecht. 's Gravenhage , den 24sten October 1866. Van wege den Minister, De Secretaris-Generaal, J. ScHRÖDER. De Minister van Binnenlandsehe Zaken , Gelet op het Koninklijk besluit van den 28sten Julij 1865 (Staatsblad n°. 87); Brengt ter kennis van hen, die volgens voormeld besluit wenschen te worden toegelaten tot het afleggen van examen ter verkrijging van een diploma van geëxamineerd landmeter, dat zij zich daartoe schriftelijk behooren aan te melden bij het Departement van Binnenlandsehe Zaken vóór den eersten November aanstaande. Voorts wordt aan de belanghebbenden herinnerd, dat volgens art. 3 van voorschroven besluit bedoeld examen omvat: A. 1. de gewone rekenkunde in haren geheelen omvang; 2. de stelkunde, met inbegrip van de vergelijkingen van den tweeden graad met eene onbekende, de rekenkundige en meetkundige reeksen, de logarithmon en de beginselen van de leer der permutatien en combinatien; 3. de meetkunde, met inbegrip van de ligchaammeting en van de vlakke bolvormige driehoeksmeting; 4. de eerste beginselen der beschrijvende meetkunde; 5. de beginselen der natuurkunde, in het bijzonder de kennis van de meest gebruikelijke optische werktuigen; 6. de beginselen der kosmographie; 7. het hand- en regtlijnig teekenen: B. de landmeetkunde, te weten: 1. het uitbakenen van lijnen, het meten van afstanden en het uitzetten van hoeken en de daartoe te bezigen hulpmiddelen;
2. de inrigting, de vereischten en het gebruik van den theodoliet, het sextant, de boussole, het planchet en vizier-liniaal en van de meest gebruikelijke waterpaswerktuigen; 3. grondige kennis van de verschillende handelwijzen, welko bij het opmeten en in kaart brengen van terreinen van verschillende gesteldheid en grootte, die zich echter in geene rigting meer dan tien uren gaans uitstrekken, kunnen gevolgd worden; voldoende om in eenige voor te stellen gevallen uit die handelwijze eene geschikte keuze te doen en volledige verklaring te geven over de wijze, waarop gemelde bewerkingen belmoren te geschieden; 4. het gewone waterpassen en het trigonometrisch hoogte-meten; 5. het vinden van den inhoud van eenig terrein, hetzij uit de oorspronkelijke gegevens der meting, hetzij uit de reeds vervaardigde kaart; 6. het situatie-teekenen; 7. de meest gebruikelijke projection van landkaarten; 8. kennis, in hoofdtrekken , van de meest gebruikelijke handelwijzen voor de sterrekundige bepaling van breedte, lengte en azimuth; 9. de grondbegrippen en hoofdregelen van de rekenwijzen, die dienen om uit een gegeven stel waarnemingen de naauwkeurigste uitkomst te verkrijgen en den waarschijnlijken graad van naauwkeurigheid te bepalen ; C. bekendheid: 1. met de inrigting, bestemming en het gebruik van plans, tafels en leggers van het kadaster en de registers der hypotheken; 2. met de wetten, besluiten en voorschriften omtrent de instelling en instandhouding van het kadaster, ook in verband met de hypothecaire boekhouding; 3. met het burgerlijk regt, voor zoo veel betreft de wijze van verkrijging , zoomede do onderzetting van onroerende zaken, en de regten en verpligtingen tusschen eigenaren van naburige erven. Overigens maakt de Minister opmerkzaam, dat, ook zonder examen, de uitoefening van het beroep van landmeter aan een ieder is vrijgelaten, 's Gravenhage , den lsten October 1866. Van wege den Minister, De Secretaris-Generaal, J. Schröder.
De Minister van Binnenlandsehe Zaken, Gelet op art. 13 der wet van den lsten Junij 1865 (Staatsblad n". 59), maakt bekend, dat in den loop der maand December 1866, voor de tweede maal gelegenheid zal worden gegeven tot het afleggen der examens, bedoeld in artt. 4, 5 en 8 dier wet, ter verkrijging van het diploma bedoeld in art. 16, of van acten van bevoegdheid als geneeskundige of hulpapotheker, zullende de dagen waarop en de plaats waar die examens zullen worden afgenomen nader worden aangewezen. Zij , die tot die examens wenschen te worden toegelaten, worden uitgenoodigd daarvan vóór den 15den November e. k. schriftelijk opgave te doen aan den voorzitter der commissie van examen, voor het natuurkundig examen aan den hoogleeraar P. L. Rijke te Leiden, voor hot geneeskundig examen aan den hoogleeraar C. B. Tilanus te Amsterdam, voor het examen van hulpapotheker aan den hoogleeraar A. H. van der Boon Mesch te Leiden. Die tot het geneeskundig examen wenschen te worden toegelaten, moeten bij hun verzook eene verklaring voegen van een hier te lande bevoegden geneeskundige, dat zij gedurende minstens twee jaren de genees- en heelkundige behandeling van zieken hebben gevolgd, en het bewijs dat zij in tegenwoordigheid van eenen verloskundige hier te lande minstens tien gewone en twee buitengewone verlossingen hebben verrigt, behoudens de uitzonderingen vermeld in art. 6, 2°, en die welke een gevolg zijn van het bepaalde in artt. 27 en 28 der wet van 1 Junij 1865 (Staatsblad n°. 59). 's Gravenhage, den lsten October 1866. Voor den Minister, De Secretaris-Generaal, J. Schröder.
---

