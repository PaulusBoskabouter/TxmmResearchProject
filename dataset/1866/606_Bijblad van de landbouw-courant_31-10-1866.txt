BIJBLAD VAN DE LANDBOUW-COURANT, 1866, N°. 20.
zwavel bij. In den herfst, na het afvallen der bladeren en in het voorjaar, vcíclr het uitbotten, bestrijke men daarmede de stammen en takken der vruchtboomen. Hierdoor verhoedt men niet alleen het beschadigen der boomen door de rupsen, maar verkrijgen de boomen ook een frisch aanzien, en wordt deze inwrijving meermalen herhaald, dan verkrijgen zij ook eene nieuwe, gladde schors. XIII. liet aankweken van perzikboomen. De veelvuldige klagten , dat de perzikboomen in ons klimaat en op onzen grond van zulk een korten duur zijn, zoodat ze reeds in 8 10 jaren, als ze eigenlijk het meeste vruchten moesten opleveren, te niet gaan, bewoog een deskundige, te onderzoeken, of die meening niet op eene dwaling berustte; want noch het klimaat, en nog minder de grond (dien men kan toebereiden), schijnt oorzaak van dezen korten levensduur, maar. wel eene ondoelmatige behandeling. Het is bekend, dat de perziken op amandelen (welke van bitteren aard mogen zijn) ook op jonge pruimenstammetjes veredeld worden. De eerste soort verdient verreweg de voorkeur, dewijl de boomen dan niet alleen mooijer en smakelijker vruchten opleveren, maar ook niet zoo zeer aan gom-uitvloeijingen zijn onderworpen. Verder worden de wortelen der eerste, omdat zij een bitteren smaak bezitten, niet zoo ligt door de muizen aangevallen. Echter is de wijze om pruimenboomen te veredelen niet geheel te verwerpen , dewijl zulke boomen, uit hoofde van hunne duurzame onderlagen, meer geschikt zijn dan de eerste voor een koud luchtgestel en harden grond. Het is wel waar, dat de perzikboom zeer veel vijanden heeft en wel: ten eerste, de lange en ronde schild- of schors-luis; ten tweede, de groene en bruine blad-luis, ook mijt genoemd; ten derde, de groene en bijna onmerkbare bladwurmen, en
ten vierde, de grootste vijand, de mier. Deze schadelijke insecten zijn echter door vlijt en een opmerkzaam oog te verdelgen. Wat de schildluizen betreft, zij zijn niet anders te verwijderen, dan door het jaarlijksch afwasschen der boomen , in het voorjaar, door middel van eene loog van tabaksbladen, waarna de boomen met versch water moeten worden afgespoeld, waardoor de oude schildluizen met het gebroed worden uitgeroeid. Tegen de bladluizen neme men een groot linnen, spanne het over den boom heen, en wel zoo, dat men er eene verwarmingspan kan onderbrengen , waarop men tabaksbladen legt, en waarmede men alzoo den boom twee dagen achter elkander, telkens een half uur lang, berookt; alsdan zijn de bladluizen onvermijdelijk gedood, en de boom is van het schadelijk ongedierte gezuiverd, en gered. Nu hebben wij nog den grootsten vijand, de mier. Daartegen is tot hiertoe geen beter middel bekend, dan de zorgvuldige verdelging der voorafgaande bladluizen, die een zoet sap afscheiden, dat de mieren tot voedsel dient. Is de boom daarvan bevrijd , dan zal men er geen enkele mier op zien. Heeft men nu deze vier soorten van ongedierte verwijderd, en den periikboom op de noodige wijze gesnoeid en gekweekt, dan kan hij 25 h 30 jaren in de schoonste weelderigheid en voortdurende vruchtbaarheid behouden worden. Meermalen ziet men, dat men hier en daar de perzikboomen op eene nieuwe wijze tracht te snoeijen, met dit gevolg, dat de eigenaar van zulke booinen verpligt is, binnen eenige jaren tot den aankoop van jonge boomen over te gaan. Eindelijk dient hier nog opgemerkt te worden, dat wanneer de perzikboom behoorlijk gesnoeid en opgebonden is, nog niet alles voor zijne opkweekiug is gedaan. Een perzikboom moet, zal hij reeds in het volgende jaar goede vruchten dragen, van den bloeitijd af, bij droog weder, tot in den herfst, wekelijks tweemaal goed worden begoten, en in elk voorjaar moet een gedeelte goed gerotten mest aan de wortelen worden toegevoegd. Verder heeft men op te merken, dat bij het besnoeijen in den zomer telkens het noodige hout, tot vruchtbaarheid voor het volgende jaar, moet behouden blijven, en dat in den laten herfst met dennenrijs moet worden opgebonden, opdat de rijp aan de vruchtoogen geene schade kunnen veroorzaken. Bij naauwkeurige opvolging van dit voorschrift, kan ieder zich overtuigen, dat zijne perzikboomen een leeftijd van 25 tot 30 jaren in den besten toestand zullen bereiken. Dat de perzikboomen eene zonnige, voor den wind beschutte plaats, met eene goede tuinaarde noodig hebben, zal iedereen bovendien bekend zijn. Wij besluiten dit artikel met den wensch , dat deze korte mededeeling , welke alleen op ondervinding is gegrond, bij iederen vruchtboomkweeker navolging moge vindcg en moge leiden tot verbetering!
XIV . Over het zonzersnoeijen der vrachtboonzen. Onder het zomersnoeijen verstaat men. de verwijdering van een gedeelte der jonge loten van ziekelijke boomen , waarvan een aanzienlijk aantal onnoodig wordt voortgebragt. Deze bewerking is zuiver kunstmatig, vermits zij van nature nergens voorkomt. Zij heeft ten doel het door de planten opgenomen sap te sparen, en geschiedt ook om de wortels in eene bepaalde ruimte te beperken en te noodzaken zich nabij aan de oppervlakte uit te spreiden. Vermits, zoo als men weet, alle aan het spalier naar voren of achteren groeijende takken, alsmede die, welke onregelmatig of te digt gedrongen staan, vooreerst overvloedig zijn, is het duidelijk, dat na verwijdering er van, het aanwezige sap in de overgebleven takken en vruchten vloeit en hunne grootte en goede hoedanigheid daardoor moet bevorderd worden. Door de hierdoor te gelijk verkregen meerdere werking of invloed van lucht en licht, wordt ook het hout tot volkomen rijpheid gebragt ; hierbij neemt men echter aan , dat de wortels zich in goeden staat bevinden, en niet te overvloedig voedsel aanbrengen. Wij zullen de voornaamste punten van deze bewerking beschrijven, tot toepassing op de volgende soorten van vruchtboomen.
Perziken. De tijd om deze aan de bewerking te onderwerpen is tegen het begin van Mei, wanneer men onder de menigte loten eene keuze kan doen van zulke, die den boom regelmatig met vruchthout voor het volgende jaar voorzien, en de voorkomende kale plaatsen moeten aanvullen. Bij het eerste snoeijen worden alle jonge loten, aan wier basis zich geene vrucht bevindt, weggenomen, met deze uitzondering, dat men aan de eenjarige scheuten van 8-14 duim lengte, behalve den leitak, 2 tegenovergestelde loten zooveel mogelijk nabij hun basis laat staan, en van het voorjarige hout eene scheut overlaat. Om kale plekken met hout te vullen, worden krachtige loten, die er het meest nabij gegroeid zijn, gespaard en in Junij bevestigd, waardoor 2-3 zijtakken verkregen worden, die gewoonlijk tegen den herfst rijp zijn. Alleen met dit doel mag het jonge hout gesnoeid , maar in geen geval in zijn groei tegen gehouden worden. Zoodra de periode tot steenvorming (tevens van de eerste scheut) voorbij is, worden de loten wederom gerangschikt; diegene welke men heeft behouden , moeten zorgvuldig aangebonden worden en de takken welke vruchten aan hun basis hebben, worden tot op ongeveer 3 oogen gesnoeid.
Zou dit snoeijen vroeger geschieden, dan zou de steenvorming worden afgebroken , terwijl nu het sap der krachtig groeijende vrucht alleen te goed komt en toestroomt, en haren wasdon bevordert. Een der grootste verkeerdheden bij de behandeling der perziken is nog veeltijds het verouderde gebruik, om te veel loten te laten staan ; dit vordert niet alleen veel moeite en tijd voor het aanbinden, maar het beschaduwt en onderdrukt onnoodig den boom. Deze nuttelooze loten moeten daarom bij het eerstvolgende ,zintersnoeijen verwijderd worden. Overigens is het wel bekend, dat de loten van perziken den geheelen zomer door moeten verpleegd, naar behoefte aangebonden en door regtstandig of schuin aanbinden tot krachtigen of zwakken groei geholpen worden. In verband met het rangschikken en regelen der loten staat het dunnen der vruchten, hetwelk moet geschieden, zoodra zij de grootte van eene erwt bereikt hebben, en waarbij men zich bedient van eene smalle en puntige schaar. Dit uitdunnen der vruchten geschiedt meermalen; de eerste maal worden alleen diegenen, welke te digt in een staan en elkander drukken, weggenomen. De tweede maal geschiedt het, wanneer de vruchten de grootte van stekbessen hebben bereikt en de derde maal bij het einde der steen- of vormingsperiode. Voor dit dunnen kan men geen bepaalde regelen vaststellen: in 't algemeen laat men bij jonge en zwakker boomen minder vruchten staan dan bij sterke, en worden grootsoortige vruchten sterker uitgedund dan kleinsoortige vruchten. dibrikozen. Even als bij de perziken, bestaat ook hier het zornersnoeijen in het verwijderen der onregelmatige en overvloedige loten. De noodige verzorging van het jonge hout moet ook hierbij in acht genomen worden. Het uitdunnen der vruchten geschiedt bij abrikozen minder; indien het echter geschiedt, is vroegtijdig uitdunnen zeer aan te raden. Druiven. Bij het zomersnoeijen van den wijnstok is het noodig, de scheuten uit te kiezen, die men tot vruchtvoortbrenging voor het volgend jaar noodig heeft; hierbij dient men in acht te nemen, dat zij gelijkmatig over den geheelen stok verdeeld moeten zijn. Volgt men eene langwerpige snoeimethode, dan moet er op gelet worden, dat zich deze loten in hunne geheele lengte kunnen uitbreiden. Alle andere loten kunnen in groei opgehouden, en slechts op weinige oogen boven de druiven ingekort worden, even als men de zijloten op eene geleding ombuigt; de gavels worden verwijderd. Wanneer men de tapsnede aanwendt, dan is het slechts noodig , bij de eerste geleding boven de druiven om te buigen, en met uitzondering als men ledige plekken wil uitvullen , alle scheuten te verwijderen, die geen vrucht dragen. Pruimen en kersen. Deze vereischen evenzeer eene regeling hunner zomerscheuten in Mei, en wederom in Julij , als wanneer verkeerd geplaatste loten, en die te nabij aan het oude hout staan, verwijderd worden. Diegenen, welke men tot voortbrenging van bouquettakken wenscht te behouden, worden op 1 of 2 oogen omgebogen. Morellen vereischen een sterk uitdunnen, omdat zij een grooter getal jonge loten ontwikkelen dan kersen. De als dwergboompjes geplante pruimen en kersen moeten voornamelijk op genoemde wijze behandeld en te sterke en te digt staande loten verwijderd worden, opdat licht en lucht in het binnenste van den boom kunnen dringen. Appelen en peren enz. Deze boomen dragen hunne vruchten aan natuurlijke of door het kunstmatig snoeijen verkregen vruchtsporen. Deze brengen echter, in plaats van vruchten, eene nuttelooze menigte slecht en onvruchtbaar vruchthout voort, ten gevolge van een hoofdgebrek in de kultuur, namelijk, ten gevolge van het te diep planten, of wanneer zij in te vetten grond staan; alsdan zijn er ook geene hulpmiddelen meer. Het snoeijen heeft weinig invloed, tenzij deze Sporen digt aan het óude hout weggenomen worden. Waarschijnlijk is het beste middel den boom uit te ligten , om de sterkere wortels weg te snijden en alleen de kleinere te behouden. Bij het herplanten zorge men daarvoor, de wortels eene zooveel mogelijk horizontale ligging te geven. Te gelijk moet echter ook de kroon verjongd en de takken nabij den stam worden afgesneden, waarna zich een groot aantal jonge en krachtige scheuten ontwikkelt, uit welke men de nieuwe kroon vormt. Dit schijnt het beste hulpmiddel te zijn om zulk een radicaal gebrek te verhelpen, daar ringen en andere middelen niet kunnen baten. Wat de zomerloten betreft, die verwijderd moeten worden, deze moeten zoo vroeg mogelijk, eer zij de gedaante van sporen verkregen hebben, ingekort worden. In dit geval knakt men op 2 of 3 oogen in, en laat het geknakte deel er aan hangen; hierdoor verkrijgt men de waarschijnlijkheid, dat de onderste knoppen vroeger vruchtbaar worden. Voor dwergboomen van appelen en peren is het zomersnoeijen zeer voordeelig , dewijl daardoor een aantal zomerscheuten verwijderd en anderen ingekort worden, om vruchthout voort te brengen , en men slechts oenige gezonde loten behoudt, om de ledig geworden plaatsen of waar takken uitsterven daarmede aan te vullen. Bijaldien men een te weligen groei ontdekt, kan het bovenvermelde uitligten en hooger zetten met groot voordeel worden toegepast. Voor St. Jans- en stekbessen is het zomersnoeijen ook voordeelig, dewijl daardoor onregelmatige scheuten of zulke, welke toch bij het wintersnoeijen wegvallen, verwijderd worden. Bij frambozen worden door het zomersnoeijen de overvloedige wortelscheuten verwijderd. Wij kunnen dit artikel niet besluiten zonder de opmerking, dat een der grootste misslagen bij het planten der boomen , hierin bestaat, dat men ze hetzij te diep of in te krachtigen grond zet. De rabatten voor vruchtboomen moeten hooger gelegen zijn dan het omringende land, en behoeven zelden meer dan 2 tot 31 voet bodemdiepte. De ondergrond moet in alle gevalllen droog zijn, en als hij dit niet van nature is, dan moet hiervoor gezorgd worden door draineren. Bij het planten moet de boom steeds ietwat opgebeurd, de wortels zooveel mogelijk in horizontale ligging gebragt , en bij droog weder goed van water voorzien worden; de grond moet bij het planten tevens zooveel mogelijk los gemaakt en zacht zijn, opdat de wortels zich behoorlijk en volkomen kunnen uitspreiden; het meeste ' en beste voedsel krijgen zij nabij de oppervlakte. De bovenstaande 14 hoofdstukken nemen wij op verzoek over uit 13 Nrs. van een voor een paar jaren gestaakt klein weekblad. Het kwam den inzender voor, dat deze praktische mededeelingen aan velen welkom zouden zijn, terwijl hij meent te mogen onderstellen, dat gemeld weekblaadje aan verre weg de meeste lezers van dit Bijblad nooit onder de oogen kwam. Wij hebben hierbij slechts te voegen, dat het ons natuurlijk niet dan aangenaam zal zijn, indien ook onze lezers het bovenstaande de overname in een landbouw-orgaan waard achten. Hier en daar hebben wij gemeend, naar ons beste weten, enkele wijzigingen te moeten aanbrengen; waar de voorstelling ons minder juist of onduidelijk toescheen. En ofschoon deskundigen van professie welligt nog meer gewijzigd zouden hebben, hopen wij, dank zeggende voor de ons in het wijzigen verleende hulp, door plaatsing z66 geen geheel onnut werk te hebben verrigt. Red. 20*
---

