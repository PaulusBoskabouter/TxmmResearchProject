NEDERLANDEN. 's Gravenhage, den 23sten Mei.
"Bij Koninklijk besluit van 22 Mei jl., nG. 35, is aan de nagenoemde ambtenaren van het Dopartement van Finantion verleend een eervol ontslag uit hunne betrekking, behoudens aanspraak op pensioen of wachtgeld, als: aan don referendaris H. J. W. Visser, onder dankbetuiging voor zijne veeljarige en trouwe diensten; en aan den commies J. L. Heubel; voorts zijn bij hetzelfde departement benoemd: tot referendaris de heer J. W. Spies, thans controleur der directe belastingen, in- en uitgaande rogten en accijnsen te Vlissingen: tot hoofdcommies de heeren A. Bouwens van der Boijen.D. W. Roobol en J. C. A Medenbach, thans commiesen; tot ingenieur-verificateur van het kadaster de heer A. Bevers, thans landmeter der lste klasse bij het kadaster; tot commies de heeren C. J. Denick Palijn en A. C. van Rhijn, thans adjunct-commieson ; tot adjunct-commies de heeren A. J. M. Stumpff, J. C. Kuhlman jr., H. A. Regenbogen, C. J. de Vijver Lz.. A. van Vliet, L. J. Hamers, T. van Stiele, É. J. P. Elias en J. W. Rees, thans eerste klerken. Bij Koninklijk besluit van 19 Mei jl., n°. 51, is benoemd tot ontvanger der registratie en domeinen te IJsselmonde de heer P. T. W. van Kerkwijk, thans in dezelfde betrekking te Nijkerk. Bij Koninklijk besluit van den 23sten Moi jl., n°. 22, is aan den Oost-Indischen hoofdambtenaar mr. M. W. Scheltema, laatstolijk president van den raad van justitie te Samarang, thans met verlof in Nederland, op zijn verzoek, met ingang van 1 Junij 1866, een eervol ontslag verleend uit 'slands dienst, met toekenning van pensioen. VERSLAG van de Koninklijke Akademie van Wetenschappen. Aan den Koning. Sire! De Koninklijke Akademie van Wetenschappen heeft de eer Uwer Majesteit het jaarlijksch Verslag aan te bieden van de werkzaamheden door haar volbragt, die, zoo zij vertrouwt, getuigenis blijven geven van het pligtbesef dat hare leden bezielt. De taak der Commissie, aan wie de gewigtige aangelegenheid was opgedragen, om gepaste maatregelen ter beveiliging onzer havenwerken tegen de aanrandingen van den paal worm aan de hand te doen, spoedt thans ten einde. Eene menigte lang voortgezette proefnemingen hebben haar de overtuiging geschonken, dat er een afdoend, maar ook niet meer dan één behoedmiddel van het hout tegen de gevreesde verwoesting bestaat, te weten de doortrekking met creosoot-olie. Alleen verlangt zij voor alsnog niet te worden ontbonden, daar zij het nuttig acht, om vooreerst te constateren, hoo lang de creosotering beveiligt, en om ten andero uit to maken, of ook eikenhout, dat voor oone volkomen doordringing minder vatbaar schijnt, toch niet op genoegzame wijs daarvan doortrokken kan worden. Eene andero opdragt van Uwer Majosteits Regering betrof de wapening tegen nog kleiner vijand, van microscopische natuur, die het intusschen niet op der menschon woonsteden, maar op zijn leven on gezondheid gemunt heeft. De meening der Akademie werd gevraagd aangaande mogelijke voorzorgen ter wering van trichinenhoudend vleesch uit Nederland. Eene Commissie uit haar midden heeft haar daaromtrent reeds voorgelicht. Een wensch der Akademie, Uwer Majesteits Minister van Koloniën te kennen gegeven » dat de triangulatie van Java dienstbaar mogt worden gemaakt aan het meten van lengte- en breedtegraden", vond gunstig gehoor; terwijl hare hulp en medewerking werd ingeroepen tot het verkrijgen van een mètre a trait, door het hoofd de geographischo dienst in Indie begeerd, waarmede twee harer leden zich bezig houden. De gindscho Landvoogd bleef het wetenschappelijk ligchaam waartoe hij behoort godachtig , blijkens de toezending van een stuk meteoorijzer, afkomstig uit den kraton van Soerakarta's Soesoehoenan. Een onderzoek daarop door de heeren van der Boon Mosch en von Baumhauer in het werk gesteld heeft het vermoeden van deszelfs oorsprong gestaafd, en aan het specimen de eer toegekend waarop het aanspraak had. Eene andere toezending van denzelfde bestond uit zestien uitnemende teekeningen van bloeijende gewassen , uitmakende de eerste serie eener verzameling, bestemd om de botanische voorwerpen die in de Indische mythologie en cosmogonie voorkomen te veraanschouwelijken. De Afdeeling Letterkunde , zooveel noodig voorgelicht door den heer Miquel, besloot tot dankbetuiging voor het edelmoedig aanbod om die afbeeldingen ter openbaarmaking af te staan , maar daarbij de verklaring te voegen, dat, aangezien van al die planten bereids behoorlijke afbeeldingen bestaan , do wetenschap door die zeer kostbare bijzondere uitgave niet gebaat zoude worden. Zeker zouden deze afbeeldingen, als van gansch uitstekende voortreffelijkheid, voor eon archaeologisch-iconographisch werk over Java eene hoogst belangrijke bouwstof opleveren. Een aanbod van haar medelid J. de Wal, om eene collectie onuitgegeven brieven van Keizer Karel V in hare werken op to nemen, konde evenmin worden aangenomen. Aan een verzoek van de Directie van het Bataviaasch Genootschap van Kunsten on Wetenschappen om ophelderingen te verstrekken over schrift, taal en inhoud eenor Oostersche inscriptie is voldaan. Het daarop betrekkelijk Verslag zal in het eorstvolgend stuk der Verslagen en Mededeelingen worden opgenomen. De Commissie belast met het voortzetten van van Loon's Penningwerk had de eer aan Uwe Majesteit het IXde stuk van haar werk aan te bieden, en heeft eerlang haren arbeid ten einde gebragt. De Commissie voor het Charterboek, ofschoon door den dood van haren voorzitter beroofd, bleef niet werkeloos. Er is ijverig voortgegaan met het verzamelen en afdrukken van oude oirkonden, en alleen gebrek aan de benoodigde gelden heeft tot nu toe de uitgave van het eerste stuk belet. Wij vleijen ons dat de Regering, om dezen belangrijken arbeid te bevorderen, alsmede om de volhardende pogingen te steunen der Commissie tot opsporing en bewaring der overblijfselen van de oude vaderlandsche kunst, wier laatste verslag in het Jaarboek voor 1865 te vinden is, niet zal aarzelen om het subsidie der Akademie, sedert lang onvoldoende gebleken, te verhoogen. De mededeelingen, Sire, die de lodon der Akademie in hare vergaderingen voordroegen, zij het haar vergund thans beknoptolijk in oogenschouw te nemen. Bij de Afdeeling Wis- en Natuurkundige Wetenschappen gaf de heer Badon Ghijben twee met elkaar verwante bijdragen ten beste van zuiver wiskundigen aard: de eene betrof. Het vormen der vergelijkingen die de uit één hoekpunt getrokken zijden en diagonalen eens rcgclmatio-en veelhoeks tot wortels hebben; de andere Do berekening van den regelmatigen 257-hoek. Beide werden voor de Verslagen en Mededeelingen aangenomen. In het vak der sterrekunde bood de heer Kaiser opmerkingen aan omtrent de periodieke fouten van micrometerschroeven, naar aanleidingvan de jongste onderzoekingen aan de sterrewacht te Leiden. Zie Verslagen en Mededeelingen, deel I, bladz. 39. Do heer Stamkart bedacht eene methode om uit de waarneming van de doorgangen eenen ster beoosten en bewesten den meridiaan, onafhankelijk van het tijdsvorloop tusschen die doorgangen, de rigting van den meridiaan te bepalen. Dezelfde toonde aan, hoe het verschil in koers van eene plaats op aarde naar eene andere plaats heen, tusschen de rigtingen van het beloop eens grooten cirkols en van den loxodromischen weg op eene eenvoudige en voor de practijk voldoend naauwkeurige wijs gevonden kon worden; waardoor aan de zeevaart eene niet te versmaden dienst is bewezen. De belangen van den landbouw vonden een voorstander in den heer van Hall, die in de vrijheid daarvan, in werkelijkheid nog slechts in één gewest van Nederland bestaande, den grondslag aanwees van alle verbeteringen. Minder met het oog op de toepassing handelde de heer Rauwenhoff Over kurk en kurkvorming. De heer Verloren deed verslag van zijne proefnemingen op de kweeking der nieuwe Japansche zijderups, Bombyx (Antheraea) yama mayu , hier te lande, welke echter tot geen voor de industrie verblijdend resultaat mogten leiden, daar die kweeking aan tal van bezwaren onderhevig bleek , die zelfs 't geduld en den opofferenden ijver van ons medelid trotseerden. Van de hand van den heer Bleeker ontving de Afdeeling twee ichthyologische bijdragen , van fraaije afbeeldingen vergezeld, » Sur les espèces confondues sous Ie nom de Genyoroge Bengalensïs" en » Notice sur Ie Parupeneus bifasciatus de I'ïle de la Réunion", die op eene plaatsing in de werken in 4°. te gelegener tijd wachten. De heer P. Harting sprak Over do voortteling der alen , waaromtrent hij , in gemeenschap met dr. T. C. Winkler, bijzonderheden aan het licht gebragt had tot dusverre onbekend ; en later Over het begrip en den grondslag eener morphologie van het geraamte. De heer J. van der Hoeven deelde drie onuitgegeven brieven mede van F. Hemsterhuis, als bijdrage tot de geschiodenis der natuurlijke historie in het midden der vorige eeuw, en vestigde bij eene andere gelegenheid de aandacht op den Menobranchus, een geslacht met den
Cryptobranchus Japonicus verwant, doch door het behoud van kieuwen kenmerkend daarvan onderscheiden. Van anthropologischen aard was de bijdrage van den heer Halbertsma Over het feit en den vermoedelijken grond van hot veelvuldig voorkomen van asymmetrie bij Javaanscho schedels. Onze volkplanting leverde nog stoffe op voor mededeelingen, die de geologie betreffen. Wederom had dr. J. A. van Dissel van Samarang vulcauische asch overgemaakt, ditmaal afkomstig van do Kloet te Telantoengan op Java Zij is door den heer van der Boon Mesch onderzocht geworden , dio van zijne bevinding verslag deed; zie Verslagen en Mededeelingen , deel I, bladz. 317. De heer Staring bood een opstel aan Over een overblijfsel van meeroeverbanken op Java, dat mede in de Verslagen en Mededeelingen is opgenomen, deel I, bladz. 345. Nog sprak de heer van der Boon Mesch Over oene nieuwe soort van obsidiaan van Java, waarvan hij de trachytische zamenstelling aantoonde ; en eindelijk Over den aard en de zamenstelling van eenige incrustatieën uit het bronwater van Karlsbad en uit Auvergne. Op zuiver scheikundig gebied bewogen zich de heeren van Kerckhoff, von Baumhauer en G. J. Mulder. De eerste bood een arbeid aan Over Atomiciteit en Affiniteit, opgenomen in de Verslagen en Mededeelingen, deel I, bladz. 262. De heer von Baumhauer besprak de Zoogenaamde Atomicitoit der grondstoffen, en gaf eene aanschouwelijke voorstelling van de wijze van groepering der grondstoffen in de zamengesteldo ligchamen. Later beschreef en ontwikkelde hij eene Nieuwe methode van organische analyse voor do Verslagen en Mededeelingen bestemd. De heer G. J. Mulder handelde Over den invloed der warmte op de scheikundige waarde der ligchamen. De vraag naar de verdeeling en periodiciteit der warmte in onzen dampkring voert ons op meteorologisch terrein. De heer Buys Ballot deed verslag van de uitkomsten van bijkans 21 jaren lang voortgezette temperatuur waarnemingen aan den Helder, waaruit doorhem betoogd werd, dat zij geen grond opleverden tot bevestiging van de door sommigen verdedigde meening, als bestond er voor zekere tijden des jaars eene buitengewone verlaging of verhooging van temperataur. Dezelfde vond aanleiding in eene vergelijking met den normaal gang der temperatuur te Newport (Isle of Wight), om de onjuistheid van gemaakte gevolgtrekkingen uit waarnemingen aldaar van niet meer dan zestien jaren in het licht te stellen. De heer Kaiser eindelijk deelde waarnemingen mede door den heer observator A. van Hennekeler in hot werk gesteld op een merkwaardigen vuurbol, die zich in den avond van den 13den November 11. vertoonde, en van gelijksoortige verschijnsels bijzonder onderscheidde. Tot algemeene natuurkunde behoort de Critiek door den heer J. Bosscha jr. geleverd van de berekende uitkomsten, die de heer Regnault afleidt uit zijne proefnemingen op de volstrekte uitzetting van kwik door warmte. De heer Stamkart bepaalde den Invloed van luchtdrukking en capillaire werking bij de vervaardiging en het gebruik van araeometers in acht te nemen , welke arbeid alreê door den druk is gemeen gemaakt. Zie Verslagen en Mededeelingen, deel I, bladz. 320. De heer van der Willigen sprak Over dispersie van licht, en deelde daaromtrent eigen onderzookingen mede, waaraan hij de bestaande formules voor den coëfficiënt van refractie toetste. Later handelde hij Over den invloed der aberratie van het licht op de diffractieverschijnselen. Van physiologischen aard eindelijk waren de onderwerpen door de heeren Donders on Heynsius behandeld. Laatstgenoemde vestigde de aandacht op het voorkomen,_ niet enkel van suiker, maar ook van glycogenium (dierlijk amylum) in de urine van lijders aan diabetes mellitus, waarvan hij de bron niet in de spieren maar in de lever meende gevonden te hebben. Nog doelde hij proefnemingen mede van dr. Stokvis Op den overgang van kippenen bloedserum-eiwit in de urine. De heer Donders gaf zijnen medeleden drie voordragten ten besto. De eerste bevatte resultaten van onderzoekingen door hem en onder zijn toezigt door dr. de Jaeger in het werk gestold op de Geleidingssnelheid in de zenuwen, meer bijzonder den tijd betreffende die gevorderd wordt tot het vormen eener bepaalde voorstelling en de uiting daarvan door do organen van den wil. De tweede had betrekking op den Rhythmus der hartstoonen , waarvan hij de perioden leerde registreren. Het laatst sprak hij Over de beoordeeling van afstanden, bij hot zien met één en met twee oogen. Voor de werken in 4° van de Afdeeling der Taal-, Letter-, Geschiedkundige en Wijsgeerige Wetenschappen werd niets aangeboden. Trouwens, zoo lang goldgebrek de uitgave verbiedt van verhandelingen als van de heeren Holwerda en Millies, die sedort lang daarop wachten , is dat niet wel anders mogelijk. De werkzaamheden bij gezegde Afdooling bepaalden zich dus tot mededeelingen van minderen omvang in de gewone vergaderingen; met uitzondering van een uitvoerig stuk van den heer Roorda, dat in zijn geheel geplaatst is in de Verslagen en Mededeelingen. Het handelt Over den aard der verschillende spraakgeluiden en de wijze om die met Romeinsche karakters aan te duiden, en maakt den ganschen inhoud uit van het IXden deels 3de stuk. Het algemeen letterschrift volgens het stelsel van ons buitenlandsch lid O R. Lepsius te Berlijn, door den heer Roorda bestreden, vond een verdediger in den heor Leemans, wiens bijdrage opgenomen is in de Verslagen en Mededeelingen, deel IX, stuk 2. De spelling door do bewerkers van het Nederlandsche Woordenboek aangenomen gaf den heor van Lennep aanleiding om twee punton nader te onderzoeken, waaruit eene bijdrage voortvloeide: Over de spelling van woorden van vreemden oorsprong (zie Verslagen en Mededeelingen, deel IX, 2), en eene tweede: Over de letter n op het eind van het eerste lid in zamenstellingen. Beide lokten tegenspraak, vooral bij de heeren M. de Vries en te Winkel, wions beantwoording van de laatstgenoemde bijdrage daarmee gelijktijdig zal worden uitgegeven. Eeno mededeeling van den heer Millies Over de inlandsche munten van den Oost-Indischen Archipel is in het proces-verbaal van de vergadering van Junij 11. in de hoofdtrokken opgenomen. Zij is, evenmin als die van den heer Scholten, Over den oorsprong der Acta Pilati, eene bijdrage tot de kritiek dor schriften van het Nieuwe Testament, tot plaatsing in do Verslagen en Mededeelingen aangeboden.
De bijdragen van den heer Brill, Over drieërlei tijdperk in de geschiedenis der menschheid; van den heer Francken, Over de critiek der gedichten van Tibullus; en van den heer G. de Vries Az., Over de polderbesturen van den Berkmeer en den Slootgaard in hot Noorderkwartier van Holland, vormen den hoofdinhoud van het lste stuk van deel X, terwijl de verhandeling van den heer Kuenen Over de zamenstelling van het Sanhedrin tor perse is. Door den heer Janssen werd de bokendo amothyst van het Koninklijk Kabinet op nieuw besproken en eene mededeeling gedaan Over de jongste oudheidkundige ontdekkingen in ons Vaderland. De heer Leemans deed eene poging tot ontcijfering en verklaring van een Grieksch opschrift op eene Egyptische potscherf gevonden en afgebeeld in de Aegyptische monumenten van het Rijksmuseum te Leiden, n°. 457. Ook deze mededeelingen wachten nog op de uitgave. De heer Six eindelijk handelde Over de gouden munten dor Klein- Aziatische Grieken. In den wedstrijd der Latijnscho poëzy, waarvoor vier gedichten waren ingezonden, had ook dit jaar geen bekrooning plaats. Ziedaar, Sire, de zamen vatting van de werkzaamheden der Akademie van April 1865 tot en met dezelfde maand van het loopende jaar. Binnen dien tijdkring verschenen van de Verslagen en Mededeelingen der Afdeeling Natuurkunde de drie stukken van het lste deel der Nieuwe Reeks, en van de Afdeeling Letterkunde het tweede en derde stuk van het IXde deel en het eerste stuk van het Xde deel. Bovendien zag eindelijk de Commentarius van Simplieius in IV Libros Aristotelis de Coelo met eene voorrede van don Secretaris der Letterkundige Afdeeling het licht, dank hebben de bemoeijingon van wijlen ons medelid S. Karsten en den heer dr. N. J. B. Kappeyne van de Coppello. De Boekerij ontving wederom bij ruiling een schat van werken. Zeer onlangs werd zij van wege Uwer Majesteits Minister van Binnenlandsehe Zaken verrijkt met een zeer kostbaar geschenk, te weten: Description de I'Egypte, publiée par les ordres de Napoleon I, Paris, 1819. Texte 9 Vols., Planehes XI Vols. Van don gedrukten catalogus ligt het eerste stuk van het Ilde deel ter verzending gereed. De Akademie zag zich drie hoogst verdienstelijke leden door den dood ontrukt: de heeren R. C. Bakhuizen van don Brink, H. J. Halbertsma en R. Lobatto, en een buitenlandsch lid, den heer J. David te Leuven. Bakhuizen van den Brink bij Uwer Majesteits besluit van 23 Februarij 1855 tot gewoon lid benoemd, betoonde zich die eer steeds ten volle waardig. Getrouwelijk woonde hij de vergaderingen bij, en nooit zocht hij zich aan werkzaamheden te onttrekken. Hij hoeft ook in ons midden de grooto gaven, die hij door aanleg en studie verworven had, heerlijk ten toon gespreid. Zijne schoone rede ter nagedachtenis van Bake was zijn zwanenzang. Wij achten ons gelukkig, dat die warme hulde van den dankbaren leerling aan zijn leermeester eindelijk in ons laatste jaarboek geplaatst heeft kunnen worden. Bakhuizen van den Brink vond een levensbeschrijver in ons medelid van den Bergh, die jaren lang met hem aan het Rijks-archief werkzaam geweest is en zijne veelzijdige verdiensten op waardige wijze in het licht heeft gesteld; het volgende jaarboek zal die schets bevatten. Als naauwgezetto pligtsbetrachting hier op eene loffelijke herdenking aanspraak geeft, dan moet ook Halbertsma met eere vermeld worden, die bij de Afdeeling, waarvan hij sedert de oprigting der Akademie lid was, zoo herhaaldelijk met nieuwo ontleedkundige ontdekkingen optrad, die van een helder en welwikkend oordeel, en eene onbevangen zucht naar waarheid de onmiskenbare blijken dragen. Scherpzinnigheid on een vindingrijk vernuft kenmerkten in hooge mate den Nestor onzer wiskundigen, den schranderen Lobatto. Bij de wakkerheid en den onverdroten ijver die hem tot aan het einde bijbleven, is ook zijn afsterven voor de Akademie zeer te betreuren, tot vestiging en handhaving van wier roem menige doorwrochte verhandeling van zijne hand, waarmede hij hare uitgaven verrijkte, krachtiglijk medewerkte. Vervult ons de opsomming dier zware verliezen, Sire, met somberen weemoed, wij verheugen ons te meer in de door Uwe Majesteit bevostigde keuzen van de heeren J. A. Boogaard ,L. Cohen Stuart, P. J Voth, S. A. Naber, Tb. Borret, C. M. Francken en S. Hoekstra Bzn., alsmede F. J. Chabas te Chalons sur Saöne tot loden, en J. E. Teysmann tot correspondent. Het buitenlandsche lid de heer Chabas toonde reeds dadelijk hoe veel prijs hij op zijne benoeming stelde door het inzenden eener verhandeling Sur t'étude de la langue Egyptienne (te vinden in de Verslagen en Mededeelingen, deel IX, bladz. 195). Mogt dit Verslag, Sire , van Uwe Majesteit eene gunstige ontvangst ten deel vallen. Amsterdam, den 28sten April 1866. De Koninklijke Akademie van Wetenschappen, In haren naam, C. J. Mattiies, Algemeene Secretaris.
---

