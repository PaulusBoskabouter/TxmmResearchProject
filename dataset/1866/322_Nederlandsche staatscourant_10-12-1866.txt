MINISTERIE VAN BINNENLANDSCHE ZAKEN.
De Ministor van Binnenlandscho Zaken , Gelet op art. 3 van het Koninklijk besluit van 20 December 1865 (Staatsblad n°. 134) en op art. 3 van het Koninklijk besluit van 18 Januarij 1«66 (Staatsblad n°. 3); Gezien zijne beschikkingen van den sden on 7den dezer, geplaatst in de Staatscourant van den 6den en Bsten dezer, Verklaart, met wijziging van bovengenoemde beschikkingen: I°. de artt. 1 en 2 der genoemde Koninklijke besluiten van toepassing op de gemeenten Tienhoven (Zuidholland) en Veizen; 2°. art. 1 van het Koninklijk besluit van 2<> December (Staatsblad n°. 134) op nieuw van toepassing op de gemeenten Ameide, Bleiswijk, Maassluis en Ridderkerk. 'sGravenhage, den Bsten December 1866. Van wege den Minister, De Secretaris-Generaal, J. Schröder. In het tweede bijvoegsel tot dezo courant worden medegedeeld Opgaven betreffende den veetyphus in de provinciën Zuidholland, Utrecht en Noordholland , van 25 November tot 1 December jl.
---

RAAD VAN STATE.
Openbare Vergadering van den Raad van State, Afdeeling voor de geschillen van bestuur, op Woensdag, den 12den December 1866, des voormiddags ten elf ure.
---

OOSTENRIJK.
Het Weener regeringsblad van den sden komt nogmaals op tegen de 11 stelselmatige volharding," waarmede, in weerwil van de herhaalde en meest stellige tegenspraak, aanhoudend nieuwe geruchten verspreid worden omtrent eene bedenkelijke spanning tusschen Oostenrijk en Rusland, omtrent het zenden van troepen naar Gallicie en het versterken der bezetting van Weenen. Het blad herhaalt op nieuw, dat die geruchten volstrekt ongegrond zijn ; het uit het vermoeden dat degenen, die ze verspreiden, daarmede een bepaald doel beoogen, en noemt het eene gewetenlooze taktiek, te midden van de ernstige pogingen der regering om den vrede en de goede verstandhouding met alle mogendheden te bewaren, de publieke opinie door dergelijke verzinsels te verontrusten. Een Woener correspondent van de Hamburger Börsenhalle meent de reden van het gedurig verschijnen van verontrustende geruchten te mogen toeschrijven aan zekere politieke hypochondrie, waaraan geheel Oostenrijk sedert de noodlottige gebeurtenissen van dezen zomer lijdende is. » Men gevoelt zich zieker, zegt hij, dan men in wezenlijkheid is, en geeft zich onder den invloed van deze verbeelding over aan een pessimismus waarvoor geen grond bestaat." —De berigtgever van de Londensche Times te Berlyn meent als zeker te kunnen aankondigen dat het Oostenrijksche gouvernement besloten heeft zijne krijgsmagt in Gallicie te versterken , en deelt vele bijzonderheden betrekkelijk de gesteldheid van dat gewest mede. Volgens zijne opgaven is de oude strijd tusschen de bevolking van Poolsche on die van Russische afkomst aldaar met kracht herleefd, terwijl de eerste aanmoediging in de houding van het Oostenrijksche gouvernement vindt, en de andere zijdelingsche ondersteuning van de zijde van het Russische gouvernement zou ontvangen. De burgerlijke en militaire overheden in Gallicie waren door den gouverneur-generaal Goluchowski dezer dagen aangeschreven om het gedrag der Ruthenen of Russisch gezinde inwoners scherp in het oog te houden en om aan de grenzen het insluipen van Russische zendelingen tegen te gaan. Aan den anderen kant hebben in Rusland do dagbladen der overheden vrijheid om hoog op te geven van den wensch der Ruthenen naar vereeniging met het Russische rijk en de Russische kerk. Hot Poolsche deel der bevolking van Gallicie, aangemoedigd door de houding der Oostenrijksche overheden, zou volgens dezen bcrigtgever onbewimpeld het streven aan den dag loggen om de Ruthenen te onderwerpen aan verdrukkingen van gelijken aard als waarover zijne stamgenooten in het koningrijk Polen klagen; en het zou zich vleijen met de hoop dat de zaak der Poolsche nationaliteit eerlang door Frankrijk en Oostenrijk weder opgevat on tot een onderwerp van Europeesch overleg gemaakt zal worden. Nieuw voedsel voor die hoop werd gevonden in de jongste allocutie van den Paus, eene herhaling bevattond van de oude klagten over de handelwijze van het Russische gouvernement jegens de Roomsch-katholijken, alsmede in do pogingen die van wege den Roomschen Stoel worden gedaan om de Christenbevolking van het Turksche rijk voor zich te winnen en alzoo Ruslands invloed in de Levant te vernietigen.
---

NEDERLANDEN. 's Gravenhage, den 8sten December.
Bij Koninklijk besluit, van 7 December jl., n°. 56, is aan mr. _.. Gelderman, op zijn verzoek, eervol ontslag verleend als burgemeester der gemeente Zuïdhorn. Bij Koninklijk besluit van 7 December jl., n°. 57, zijn benoemd tot burgemeester: der gemeente Gestel en Blaarthem J. Moonen, secretaris dier gemeente; der gemeente Avereest J. H. van Barneveld, secretaris dier gemeente. Bij besluit van den 7den December, n°. 61, heeft Zijne Majesteit goedgevonden: 17 den heer mr. J. C. E. baron van Lynden, op zijn verzoek, eervol te ontslaan als schoolopziener in het zesde schooldistrict der provincie Zeeland; 2°, tot schoolopziener in het derde schooldistrict dier provincie te benoemen den heer mr. C. J. Picke', te Middelburg.
---

BUITENLANDSCHE BERIGTEN. ITALIË.
De berigten uit Florence van jl. Woensdag melden dat de generaal Fleury, de adjudant van Keizer Napoleon, aldaar was teruggekomen van zijnen uitstap naar Venetië. De heer Tonello, een lid van den Italia.inschen staatsraad, had de door den heer Vegezzi afgewezen taak om te Rome de onderhandelingen tot vereffening van kerkelijke geschilpunten te hervatten , op zich genomen en zou den sdon of den 6den dezer de reis naar Rome aannemen met den heer Maurizio , die vroeger den heer Vegezzi bij diens zending te Rome als secretaris heeft ter zijde gestaan. Dienaangaande zegt de Florentynsehe correspondent van den Paryschen ConAitutionnel in een schrijven van den sden dezer: "De onpartijdige berigten hieruit Rome ontvangen, zeggen dat de tijding van de hervatting der onderhandelingen met het Italiaansche gouvernement er eenen zeer goeden indruk had gemaakt, en dat de Heilige Vader zelf gelegenheid had gevonden om zijne tevredenheid daarover te betuigen aan verscheiden personen die hem in de laatste dagen bezochten." — Den ''den dezer hebben te Venetië de herstemmingen voor de verkiezing van leden der Italiaansche Kamer van Afgevaardigden plaats gehad; de vertegen wooidiging dier stad is nu definitief gevormd; zij bestaat uit drie vroeger uitgeweken burgers, vorder uit eenen koopman en twee advocaten, allen gematigde voorstanders van de liberale begrippen en van Italie's eenheid; uit de oude geslachten, die de aristokratie van Venetië uitmaken, is geen enkele candidaat gekozen.
In de Venetiaansche gewesten wordt het bestuur nog door buitengewone commissarissen van Koning Victor Emanuel gevoerd; dezen zullen, naar gemeld wordt, eerstdaags plaats maken voor regelmatige besturen met gewestelijke gouverneurs aan hun hoofd.
---

FRANKRIJK.
De aartsbisschop vau Parys heeft, gelijk vele andere Fransche prelaten , in de tegenwoordige gesteldheid van den Heiligen Stoel reden gevonden, om gebeden voor den Paus uit te schrijven. Het daartoe strekkende mandement onderscheidt zich van de verklaringen zijner meeste ambtgenooten in Frankrijk zoo zeer, dat het zelfs bij liberalen bijval vindt. Het erkent het oprogte streven van het Fransche gouvernement om den persoon van den Paus on ook zijne wereldlijke magt te beveiligen; het stemt niet overeen met degenen die aan het Italiaansche gouvernement alle goede trouw ontzeggen; het beschouwt het Romeinsche vraagstuk als eene zaak die door een vergelijk vereffend moet worden, en het geeft eenig vooruitzigt op bowilligingen van het hof van Rome, strekkende om tot zoodanige vereffening te geraken. — De Patrie, een ministerieel dagblad van Parys, zegt in hare uitgave van gisteren avond: »De overeenkomst waarbij Italië een deel der Romeinsche staatsschuld overneemt, is nog niet onderteekend ; maar wij hebben allen grond om te hopen dat dit nu onverwijld zal geschieden , en dat Italië alzoo een nieuw blijk van zijne goede gezindheid jegens Rime zal geven." — Een den lSden November uit Vera Cruz afgezonden telegram , door la France aangehaald, bewijst volgens dat blad, dat Keizer Maximiliaan toen het vaste besluit had genomen om naar Europa terug te keeren en in de tweede helft der loopende maand in eene haven van do Middellandsche Zee dacht te zullen landen.
---

DUITSCHLAND.
Volgens berigten uit Berlyn bevestigt het zich dat de Koning van Saksen eerstdaags een bezoek aan het Pruissische hof' zal brengen en werd hij tegen den 17den dezer te Berlyn verwacht. Men beschouwde zijno komst als een bewijs van de toenemende goede verstandhouding tusschen Pruissen en Saksen. Aan hot bezoek van den Kroonprins van Denemarken werd geen bijzonder politiek gewigt gehecht; het werd hoofdzakelijk daaraan toegeschreven, dat de Kroonprins, in dit jaargetijde niet ter zee van St Petersburg naar Kopenhagen kunnende terugkeeren , genoodzaakt was de reis over Pruissisch gebied te nemen , terwijl de etiquette in zoodanig geval vorderde dat hij aan het Pruissische hof een bezoek bragt. — Uit Hannover wordt aan de Kölnisehe Zeitung geschreven, dat don 6den dezer bij twee aanzienlijke ingezetenen dier stad huiszoeking gedaan en een derde door de politie in hechtenis gesteld is, terwijl voorts alle ambtenaren , die tot de ridderschap behooren en de vertoogen van deze tegen de inlijving mede onderteekend hebben, in hunne bediening geschorst zijn, onder kennisgeving dat den Koning eene voordragt zal worden gedaan om hen voor goed te ontslaan. In Celle hebben de onderofficieren van het voormalige 2de Hannoversche regement verklaard tot het Pruissische leger te willen overgaan.
---

