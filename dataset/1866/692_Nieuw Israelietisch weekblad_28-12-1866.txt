TOESPRAAK naar Jesaja LXV. 23, ter gelegenheid van de vijftigjarige hereeniging van Curaçao met Nederland, door A. M. CHIMACEIRO.
(Slot.) 111.
Zoo heb ik dan voor uwe oogen de geschiedenis van het verledene ontrold, vooral in betrekking tot de gebeurtenissen, die ons Israëlieten in het land, dat ons gastvrij opnam, zijn wedervaren. Veel schoons, veel heerlijks bevatten 's lands historiebladen. Groote mannen ontmoeten wij op elke bladzijde; mannen, die niet alleen de oudheid evenaren, maar die zoo menigmaal overtreffen. Niets echter prijkt zoo schoon en heerlijk als de gewetensvrijheid. Want het is ellendig gesteld in deze wereld, wanneer vreemden zich tusschen ons gemoed en God plaatsen, maar het is een grootsch schouwspel, wanneer verdraagzaamheid ieder vrijheid laat om naar zijne innige overtuiging te aanbidden Hem, die, onder welke vormen ook, de hulde van Zijne schepselen aanneemt. — Er zijn velen onder U, die dezen zegen van vroegeren tijd niet weten te waarderen, niet omdat zij ondankbaar zijn, niet uit ongevoeligheid voor het vele goede dat onze voorvaderen hebben ontvangen, maar omdat zij onder eene milde regering geboren werden, omdat de tegenwoordige tijd regten heeft geschonken, terwijl men vroeger slechts op gunsten kon hopen. En toch moeten wij het heden met het verleden binden, toch mag gisteren aan heden niet vreemd blijven, zoo min als deze dag aan dien van morgen. _ De geest des tijds, de beschaving en verlichting, nie in de poriën van de menschelijke maatschappij zijn doorgedrongen, verzekeren ons, dat de vroegere dagen niet zullen terug komen, verzekeren ons regten als mensch, als burger. Niemand kan meer ongestraft ons zielsleven aantasten, maar dat ontslaat ons niet van de verpligting aan de herinnering van de vroegere dagen. Bovendien, nog hebben wij strijd te voeren tegen vooroordeel, miskenning, eeuwenoude verachting. Nog zuchten velen onzer broederen in het Oosten en Westen onder het dwangjuk van despotieke regeringen, die met eene enkele firman of ukase over het lot van hen, en ook menigmaal over dat der godsdienst beslissen. Nog moet er veel gebeuren, alvorens men enkel aan den mensch zal denken, zonder den Jood voor oogen te hebben. Nog is het morgenrood der verlossing voor zoo velen niet aangebroken. Nog kunnen zij niet gerust bouwen en planten, tevreden wonen en genieten. Nog heersenen vele wanbegrippen, nog wordt zooveel zamengestrengeld, wat immer afgescheiden moest zijn. Nog is de groote waarheid niet doorgedrongen, dat men is Jood in de synagoge, mensch in de maatschappij, burger in den staat. En toch zal het eens zoo worden, wanneer de uitwerkselen van beschaving en verlichting meer algemeen zijn, deugd en godsvrucht niet meer met onverdraagzaamheid en haat verbonden worden, wanneer wij God zullen kennen zoo als de heerlijke prof'etiën der oudheid ons voorspeld hebben. Die tijd is nog in het verre verschiet; nog kunnen wij niet de verlossing van het geheele itienschdom over dagen of jaren vaststellen, en mogelijk ook niet over eeuwen; evenwel alles wat onze zinnen waarnemen, al de wonderen, die deze eeuw heeft gewrocht op het gebied van kunst en wetenschap, ja zelfs al dat strijden over godsdienstige beginselen zijn zoo vele waarborgen, dat wij niet achteruit gaan, maar met vasten tred op den weg, die naar de verlossing leidt, voortschrijden. Gij weet het, de boomen des wouds beschrijven jaarlijks bij hunnen een kring om hun stam, jaar aan jaar nemen zij in omvang toe, en zoo is het ook op zedelijk en geestelijk gebied met het menschdom. Dag aan dag wordt veel of weinig gewonnen, dag aan dag breidt zich de kring van waarheid, van kennis en wetenschap uit, en dat is het onbedriegelijk kenteeken der verlossing: het magtwoord der toekomst.' Want al die kennis en wetenschap, al die beschaving leiden tot een eeuwig doel, en dat doel is liefde. Liefde tusschen verschillende gezindheden, volken en regeringen! Haat en vervolgingszucht, twist en twecdragt, nijd en wangunst zullen woorden zijn, die indewoordeboeken als verouderd zullen voorkomen. Maru' liefde, broederschap, mensch en min, in alles en voor allen !
Wanneer wij nationale feestdagen vieren, dan is het niet om den volkstrots hulde te brengen, maar om den volksgeest op te wekken, om te danken voor het goede dat men in het gemeene Vaderland geniet, om van boven af te smeeken bestendiging van dat goede, vooruitgang in het rijk der waarheid en verlichting. Het feest van morgen kan daartoe in ruime mate bijdragen. Kinderen van een' vader, zonen van een huisgezin, leden van eene familie komen niet op vastgestelde _ tijden, bij feestelijke gelegenheden, bij herinnering aan verlossing bijeen, om enkel den feestbokaal op te heffen, te juichen en te jubelen, maar ook om den band der liefde naauwer toe te halen, om te gevoelen hoe schoon en goed het is, wanneer broeders te zamen in eendragt wonen. Het feest van morgen gaat voorbij, zoo als alles, wat aan tijd verbonden is, zich in den maalstroom der eeuwen verliest. Wanneer wij feest vieren niet alleen met zwevende houding, met vriendelijken plooi op het gelaat, maar wanneer ook de snaren van ons hart een liefelijk akkoord voortbrengen, dan is het niet eene feestviering van eenen dag, van enkele uren mogelijk, maar dan ligt in die herinnering eene kracht, niet aan tijd en stof gebonden, dan is daar een hooger doel in gelegen, dan wordt eene rijke bron voor ons geopend, eene bron van hemelschen oorsprong, die met hare wateren besproeit alles wat goed en edel is. Dan ligt er godsdienst in onze feestviering, en feestviering door godsdienst geheiligd, brengt tot dankbaarheid en liefde voor onzen hemelschen Vader. Wanneer het hart feest viert, dan wordt men het zoo spoedig gewaar, dan ziet men in alles, wat met de vreugde van den dag in verband staat, eene edele rigting, een vast plan, om niet alleen het goede duurzaam te blijven genieten, maar ook dat goede duurzaam waardig te zijn. Over zulk eene feestviering ligt een waas van ernst en plegtigheid, van gevoel en zieleleven en ook eene ware vreugde, eene nooit gekende zaligheid, want wij vieren feest met God iv het hart. Dan wordt er niet alleen gegeten en gedronken, getoost en gedanst, maar dan wordt er gebouwd en geplant voor de toekomst, dan is er in dat eten en drinken, in dat springen en zingen eene rijke bron van zegen verborgen, niet alleen voor ons, maar ook voor onze naasten. Immers, gij bouwt en plant niet alleen voor u, maar ook voor het nageslacht. leder houwt en plant met het oog op de toekomst, met het kennelijk en onveranderlijk doel, dat onze kinderen eens het erf van hunne vaderen zullen bezitten. Zoo heeft het voorgeslacht voor ons gebouwd en geplant, zoo hebben zij gearbeid en gezwoegd in het zweet huns aanschijns, om der nakomelingschap het leven van de aangename zijde te leeren kennen, te zorgen dat zij niet met gebrek en ontbering te kampen zal hebben. Kunnen wij de vele zweetdroppelen tellen, de moeite en inspanning wegen, die het voorgeslacht heeft ten koste gelegd, om al dat nuttige en aangename, al dat schoone en heerlijke, al dat grootsche en prachtige, dat ons omringt en onze oogen aanschouwen, in het aanzijn te roepen? Het nageslacht ziet menigmaal met een oog van.geringschatting op het werk der vaderen neder, zonder een oogenblik te denken aan de bekrompene middelen, waarover zij te beschikken hadden, zonder in aanmerking te nemen den tijd, waarin zij leefden. Zoo zal welligt het nageslacht ook over ons denken, wanneer het verstand zich niet boven de nevelen der bekrompenheid, eigenwaan, verheffen kan. Maar God alleen weet, hoeveel inspanning het onzen vaderen en ook aan ons gekost heeft om de wereld zoo te doen zijn, als zij zich dan aan het oog van het nageslacht zal opdoen. God alleen weet, hoevele slapelooze nachten, hoevele dagen van rustelooze werkzaamheid daaraan zijn besteed. God alleen weet, hoevele jaren van een kortstondig leven daaraan zijn opgeofferd. Danken aan het voorgeslacht, voor alles wat gebouwd en geplant is, voor al de moeite, werkzaamheid en inspanning, die niet ontzien zijn, voor de zweetdroppels en tranen, die het vrijwillig ten offer heeft gebragt, zoo als het nageslacht ons danken moet, voor alles wat door ons is gewrocht. Maar willen wij niet alleen de dankbaarheid van het nageslacht, maar ook hulde, onbegrensden eerbied voor ons werken en zwoegen verdienen, dan moeten wij bouwen zoo ab onze voorvaderen, dat is, niet ligt en digt, niet alleen voor ons voordeel en genoegen, maar ook voor dat van onze kinderen en kleinkinderen. Hecht en sterk, dat het eeuwen duren kan, en zoo ook op zedelijk en godsdienstig gebied. Ons niet laten meeslepen door de vlugtige denkbeelden van het heden, door de nieuwigheden van den dag, door de loszinnige begrippen, die deze eeuw kenmerken; want dan bonwen wij heden wat wij morgen moeten afbreken, dan planten wy en morgen moeten wij reeds rooijen. Vasthouden aan de eeuwige beginselen van waarheid en regt, dat is het eenige middel, om de dagen van een volk te doen zijn als de dagen van het geboomte. En die dagen zullen komen, wanneer wij ons zelven kennen, onze eeuw begrijpen, onze bestemming voor oogen houden, het eenig onveranderlijk doel in ons leven volgen, langzaam, maar zeker gaan op den weg des levens; vooruitgang in het stoffelijke, zonder den geestelijken mensch te vergeten, werken aan de volmaking des menschdoms, in één woord, bouwen in den geest van den éénigen Bouwmeester des heelals, planten, zoo als Hij, Schepper van alles, dan is het rijk der waarheid bevestigd! •) Amen.
") In de brochure volgt hier eene korte zinsnede van vier woorden, die wij weggelaten hebben, uit vrees, dat ze welligt door sommige lesers niet begrepen en hun daardoor zelfs aanstoot gesteven zou worden. Red.
---

DE VERZOENING.
Naar een oud Hcbreemvsch Handschrift.
(Overgenomen uit het Weekblad DR» I6raei.it), door G. I. Blitz. 'Vervolg van No. 21.) • Deze slechte knaap heeft mij geld ontstolen en het in zijne bedstede verborgen, en nu heeft hij mij ook een ring ontnomen, die niet eens mij toebehoort," riep haar rabbi Bezalel toe. Kuben zag zijne voormalige speelgenoot met een smeekenden blik aan. »Vader," zeide Sarah, »ik geloof het niet. O, wees niet zoo wreed; het zal zich alles nog ophelderen." iWat weet gij daarvan?" snaauwde rabbi Bezalel zijne dochter toe. »Ga, Ebjathar, en haal een policiedienaar!"' Ebjathar trad naar cle deur, Sarah echter trad hem in den weg. ,Vader," zeide zij, .bedenk wat gij doet. O, geef hem toch niet aan de folteringen van de pijnbank over." , Hij zal mij zeggen, waar hij den ring gelaten heeft, dan mag hij gaan waar hij wil." » Rabbi Bezalel," verzekerde Kuben, i ik heb noch den ring, noch het geld genomen. Bij het aandenken mijns grootvaders zweer ik u, ik ben onschuldig. Heb ik ooit aanleiding gegeven tot de verdenking van zulk een zwaar misdrijf, van zulken zwarten ondank jegens mijnen weldoener?" »Nu, het is goed,' zeide rabbi Bezalel, »ter wille van vws grootvaders aandenken, die eens een vriend mijns vaders is geweest, zal ik u niet aan de pijnbank overleveren ; doch gij verlaat terstond mijn huis." «Vader, geliefde vader!" riep Sarah luid weenonde en zich naast Ruben voor haren vader op de knieën werpende, » wees niet zoo wreed. Waarheen zal hij zich wenden, als gij hem verstoot. O. herroep uwe strenge woorden!" >Houd op, Sarah," zeide Ruben met eene door tranen verstikte stem, »ik zou toch verder geene weldaden kunnen aannemen van een man, die mij tot zulke daden in staat acht. Leef wel, rabbi Bezalel! Heb dank voor al het goede, dat gij mij bewezen hebt, en moge God u de zonde vergeven, die gij thans op u laadt. Leef wel Ebjathar — en gij, Sarah, geloof niet aan mijne schuld, en bewaar mij in uw vriendelijk aandenken." Weenend verliet hij het huis. Weenend riep Sarah hem toe terug te keeren. Zij zou haren vader trachten te verbidden. Met verheugden, triomferendén blik zag Ebjathar hem heengaan. Hij toch was het, die bet goud gestolen en in Rubens bedstede verborgen had. Zijn duivelsch plan was maar al te goed gelukt: Ruben had rabbi Bezalels woning verlaten, had voor hem het veld moeten ruimen. V. Het was geheel donker, toen Ruben de woning zijns weldoeners verliet. Naauwelijks was hij de poort der oude, vrije rijksstad uitgetreden, of deze werd achter hem gesloten. Het was een sombere, onvriendelijke avond; een hevige, hoewel warme regen maakte liet oponthoud in de open lucht hoogst onaangenaam. Ruben echter voelde den regen niet; in eijn binnenste stormde het te onstuimig, dan dat het voor uiterlijke indrukken ontvankelijk geweest ware. Meer nog dan het treurige uitzigt in de toekomst, kwelde hem de gedachte, door hen, welke hij bemiud had, veracht, voor een misdadiger, voor een ondankbaar, eerloos schepsel gehouden te worden. Eindelijk zette hij zich, na eejie lange poos in den donkeren nacht geloopen te hebben, aan den oever van de Pegnitz neder, » Hoc, indien ik mij in den vloed stortte?" sprak eene stem in zijn binnenste, » wanneer* men dan mijn lijk vond en naar rabbi Bezalels woning bragt, dan zou hij erkennen, dat hij onbillijk jegens mij heeft gehandeld, dan zou zijne verachting in medelijden en berouw veranderen.... Waarom zal ik nog langer in nood en ellende leven? Vader en moeder heb ik niet gekend, broeders en zusters heb ik uooit gehad, door valsche beschuldigingen werd ik uit het vaderlijke huis naar den kerker gedreven, en thans berooft eene even zoo ongegronde verdenking mij van mijn tweede vaderhuis! ü, dit tweede ongeluk is nog grooter dan het eerste; toen waren het de vijanden van onzen stam en ons geloof, die ons vervolgden — nu is het mijn geloofsgenoot, mijn tweede vader, die mij zoo in ellende stort. Toen stond mijn geliefde grootvader mij ter zijde, en nu, nu ben ik alleen, zoo geheel alleen, door iedereen verlaten en alleen!.... Wat aarzelt gij, Ruben, een sprong in het natte graf en alle lijden is voorbij!" Reeds maakte hij zich tot den beslissendcn sprong gereed, toen het hem toescheen, alsof de eerwaardige gestalte zijns grootvaders plotseling uit de duisternis voor hem oprees. • Grootvader, grootvader, roept gij uwee ongelukkigen kleinzoon?" Plotseling herinnerde hij zich levendig de laatste woorden zijns grootvaders: «Wees sterk en standvastig, opdat gij steeds Gods geboden naleeft en vol moed en in het vertrouwen op Hem volhardt zelfs in het grootste lijden. Laat de vertwijfeling zich nimmer van uw hart meester maken. JJeze wereld gelijkt den nacht, de toekomstige den helderen, vr endelijken dag!" • Ja," zeide Ruben, »ik wil volharden, ik wil op God vertrouwen!"
En zich van den vloed afwendende, rigtte hij zijn blik naar het Oosten. De regen had opgehouden, de wind had de wolken verdreven, en het opkomende wochtenrood verguldde de poorten van het Oosten. Ruben had nog nooit den opgang der zon gezien ; verrukt hing zijn oog aan de prachtvolle verschijning, en toen de lichtbol zich in onuitsprekelijke schoonheid en majesteit verhief, toen wierp Ruben zich op zijn gelaat en zond uit het diepst van zijn hart een gebed op tot den Schepper des heelals. Hij bad dat God hem den voorgenomen zelfmoord moge vergeven, dat God hem op zijn treurig en eenzaam pad moge voeren en leiden, en de Vader der weezen verhoorde zijn gebed. Daar Ruben niet het minste uit rabbi Bezalels huis had medegenomen, zoo was zijn eerste zorg om t'fillin te bekomen, ten einde het ochtendgebed te verrigten; hij rigtte derhalve zijne schreden naar een naburig dorp, waar, zoo als hij wist, geloofsgenooten woonden. Hij verrigtte in de kamer eens Israüliets, die als synagoge ingerigt was, het ochtendgebed. In de woning van den zelfden geloofsgenoot rustte hij eenige uren uit eu gebruikte het middagmaal, dat men hem zeer vriendelijk had aangeboden. Ook een paar t'Jillin had men hem geschonken, waarna hij het huis verliet, zonder te weten, waarheen hij zijne schreden zoude rigten. Men had hem aangeraden de groote en welgestelde Israël, gemeente te Frankfort a/M. te bezoeken en daar zijne studiën in den Talmoed voort te zetten; de wereldberoemde weldadigheid der Frankforter Israëlieten zoude hem wel in staat stellen zijn levensonderhoud te vinden. Hij volgde dien raad op en kwam na een moeijelijken togt te Frankfort aan, en zie, het was daar gelijk men hem gezegd had. Daar hij reeds eene groote kennis in den Talmoed bezat, zoo verkreeg bij gemakkelijk de middelen tot zijn onderhoud. Vlijtig bezocht hij de voorlezingen des rabbijns, en weldra behoorde hij tot diens bevoorregte leerlingen. Vaak zeide hij tot zich zelven: > Het heeft zoo moeten komen, opdat nnjns grootvaders wensch: de jaren mijner jeugd uitsluitend aan den Talmoed te wijden, vervuld zoude worden. Zes jaren lang had Buben bereids te Frankfort verwijld ; uit den knaap was een schoon krachtig man geworden, wiens edele gelaatstrekken geest en scherpzinnigheid verrieden; de edelste studie had op zijn gelaat dien onbeschrijfelijken stempel gedrukt, die tegelijk achting en liefde inboezemt. Op zekeren dag verzocht een vreemde, voorname geestelijke den rabbijn hem een zijner leerlingen te zenden, om hem by zijne Hebreeuwsche studiën behulpzaam te zijn. De rabbijn zond Ruben. Toen deze den vreemden geestelijke zag, wien eene diplomatische zending des keizers naar Frankfort gevoerd had, schenen hem diens gelaatstrekken bekend toe; vergeefs echter spande hij zijn geheugen in, de herinnering bleef eene onbestemde. • Misschien," dacht hij, 1 heb ik hem ten huize van rabbi Bezalel gezien, waar vaak vuorname geestelijken verkeerden." De titel van bisschop van Tripoli, die de geestelijke voerde, bragt hem niet tot dwaling, want hij wist, dat de Katholieke kerk bisschoppen in partibus (in het gebied der ongeloovigen) benoemt, en dat deze titulair-of wijbisschoppen hunne bisdommen nooit gezien hebben. • Gij zijt een leerling van den rabbijn alhier?" vroeg hem de wijbisschop. «Jawel, genadige heer." »Zijt gij te Frankfort geboren f"
• Neen, genadige heer, ik ben uit Nürnburg hierheen gekomen, om onder de leiding van den rabbijn hier ter stede den Talmoed te bestuderen." »Te Nürnburg ben ik nog nooit geweest; ik wenschte wel deze door kunst en wett:.:jhap zoo uitstekende stad te leeren kennen." Toen de bisschop zeide, dat hij nog nooit te Nürnburg was geweest, voer een zenuwachtige schok door Rubens leden. Waar had hij dezen man dan gezien, waar den toon zijner stem bereids vernomen? De bisschop van Tripoli het zenuwachtige trekken van Rubens gelaat bemerkende, vroeg hem naar de reden daarvan. • Genadige heer," antwoordde Ruben, • uwe verschijning, uwe stem wekken herinneringen in mij op, die mij niet duidelijk willen worden; ik heb u reeds vroeger gezien, uwe welluidende stem is mij bekend, maar daar het in Nürnburg niet kan geweest zijn...." • Was het welligt te Weenen?" • Luitpold?" riep Ruben plotseling uit. Thans ging de verbazing tot den bisschop over. »Knaap," zeide hij, • van waar kent gij den naam mijner kindsheid, dien ik reeds lang met een anderen verwisseld heb?" In plaats van te antwoorden, begon Ruben luide te weenen; eene lange poos bleef hij sprakeloos. • 1k.... heet.... Ruben," zeide hij eindelijk snikkende, »ik ben de kleinzoon van rabbi El'azar. •O, mijn redder!" riep hij met warmte en greep de hand des bis3chops om haar te kussen. Deze strekte zijne armen uit en trok den jongeling aan zijn hart. Luid weenend lagen de bisschop en de Talmoed beoefenaar in elkanders armen. (Wordt vervolgd.)
---

