Een oordeel over wijlen dr. Samuel Sarphati.
Als Naschrift van een opstel: Een Industrieel Feest, wijdt een onzer geachtste stadgenooten, de heer P. N. Muller, in het Julij-nommer van den Gids, eenige bladzijden aan den onvergetelijken Sarphati, die den schrijver, een niet-Israëliet, evenzeer vereeren als zij het den afgestorvene doen. Hoe vele lezers de Gids ook telt, vermoeden wij toch dat er onder de onze nog velen zullen zijn, wien dat Nasehrijt onbekend is gebleven. Zoodanige hulde aan de verdiensten en het karakter van een onzer geloofsgenooten moet eene plaats vinden in een Israëlietisch orgaan. Wij vleijen ons dan ook, dat onze lezers die met genoegen in ons blad overgenomen zullen zien. ffTe midden der prachtige Geldersche natuur" — schrijft de heer Muller — //had ik mijne gedachten vlugtig ter neer geschreven over het nijverheid-sfeest, dat thans in de hoofdstad des rijks gevierd wordt. Maar weinig vermoedde of duchtte ik, dat dezdfde postbode die mijifc ] apieren mede zou nemen, al spoedig met eene ware Jobstijding tot mij zou wederkeeren. Ei t>ch zou dat het geval zijn. Dr. Sarphati is den 28sten Junij te Amsterdam overleden, ziedaar de Weinige woorden waarin zoo groot en veelomvattend een verlies voor Amsterdam, ja voor geheel Nederland aan mij werd medegedeeld. „Ik beken gaarne, dat ik van die tijding ontstelde. Nog weinige dagen geleden had ik waarlijk met aandoening gezien, hoe prins Frederik der Nederlanden den meer dan tachtigjarigen vader van de ziel van geheel het feest van onder de bonte menigte had opgemerkt, en hem met deelneming had gevraagd naar den toestand van den kranke. Van dien grijsaard zelven mogt ik toen nog geruststellende woorden omtrent den toestand van den lijder vernemen. En nog geene twee etmalen later zou dezelfde vader, eerst nog in de volle hoop van herstel levende, reeds verslagen staan bij het lijk van den zoon, die met regt de kroon van zijne grijsheid inogt genoemd worden. Niet aan vele ouders valt het voorregt ten deel, hunne kinderen als wakkere leden der maatschappij te zien optreden en arbeiden, onder de onverdeelde toejuichingen hunner landgenooten. Maar hoogst Zeldzaam is het, dat een vader het geluk beleeft den zoon zijns harten zulk eene kracht en zulk eène genialiteit te zien ontwikkelen, dat hij als het middelpunt geëerd wordt van eene geheel nieuwe beweging in de stad zijner inwoning. Naarmate die zoon den vader grooter vreugde verschaft, naar die mate mag ook diens verlies treffender genoemd worden. En men heeft te meer reden daartoe wanneer men de innige verkleefdheid kent, die tusschen dezen vader en zoon was blijven bestaan. Wat ook spoed eischte, bij de tallooze bezigheden, welke de zoon op zich had geladen, toch moest iedere dag het uur leveren, dat den vader alleen toegewijd zou zijn. Het schrandere hoofd had dus het warme hart niet onderdrukt. Trouwens, wie den krachtvollen man klein heeft zien worden, toen de dood zijne echtgenoote van zijne zijde nam, hij zal aan de warmte van zijn gevoel nooit getwijfeld hebben. Welk eene bittere teleurstelling was 't voor hem, dat zij, die, meer dan gewoonlijk zelfs bij huwelijken het geval is, gedeeld had in al zijne moeiten en zorgen, en die hem zoo krachtig had gesteund in al de bezwaren, welke aan de voltooijing van zijn geliefd droombeeld van jaren her, het Volkspaleis, voorafgingen, niet aan zijne zijde stond op den plegtigen dag der openstelling van dat gebouw, 't Was hem toen te moede, zoo verklaarde hij zelf menigmaal, als of het gemis van dat ééne kleine stipje in die grootsche ruimte, hem doof en onverschillig maakte voor den lof over dat kind zijner begeerte, waarop hij zich toch jaren lang had verheugd. En toen hij eindelijk, hoe dan ook inwendig geknakt door dat verlies, het doel van dien grootschen aanbouw hoopte verwezenlijkt te zien door aldaar de Algemeene Tentoonstelling van Nijverheid en Kunst te openen, toen kluisterde eene ziekte hem aan zijn leger, die weldra aan dat Volkspaleis zijnen ontwerper, ja zijne ziel zou ontnemen. Al weder een treffend voorbeeld, hoe dikwijls de mensch juist dan wordt weggenomen, wanneer hij op het punt staat, het ideaal zijner wenschen te bereiken. //Maar ik misgun den ijverigen man zijne rust niet. Ik beklaag alleen de stad zijner geboorte en inwoning over het verlies, dat zij door den dood van dien zoo bij uitstek ondernemenden en wakkeren burger heeft ondergaan. Hij, die smartelijke verliezen geleden heeft, zal met mij, die helaas, ook uit nog zeer jonge ervaring spreken kan, erkennen, dat niet in de eerste dagen na den dood des betreurden het gemis in zijne volle uitgestrektheid gevoeld wordt. Het eigenlijke leed komt eerst later. Zoo ook zal het hier gaan. Grootsche ontwerpen woelden voortdurend in het rusteloos en schrander brein van den overledene. En wanneer een ieder die de hoofdstad bezoekt, in het volkspaleis een waar sieraad roemt van geheel ons land, en in de aldaar gehoudene tentoonstellingen en wedstrijden van allerlei aard het onberekenbaar nut erkent, dat die stichting voor geheel de natie afwerpt, dan zal men het verlies beginnen in te zien van de kostbare bron, die ons nog zoo veel meer goeds en nuttigs beloofde. Toen er nog geene sprake was van middelbaar onderwijs, en zelfs de klagt, nog niet zoo algemeen ais later gehoord werd over het gebrekkige onderrigt dat de aanstaande koopman en industrieel tot voorbereiding van zijn vak genoot, had deze man van studie maar van uitnemende praktische kennis tevens, aan Amsterdam en daardoor aan Nederland, reeds eene school voor handel en nijverheid gegeven, die noc vooral door zijnen krachtigen wil bestaat. In hem roemt Amsterdam den stichter der eerste Meel- en Broodfabriek. En de arbeider heeft het aan hem te danken, dat de afschaffing van den accijns op het geniaal geen doode letter voor hem is geworden, maar dat goedkooper en vooral beter voedsel hem daardoor ten deel is gevallen. Jaren lang was de uitbreiding der stad een zijner geliefkoosde plannen. En werkelijk is thans reeds eene geheel nieuwe buurt aan onze stad toegevoegd, waardoor althans gebrek aan woningen niet langer den aanwas onzer bevolking zal belemmeren. Sedert twee eeuwen had de hoofdstad geene enkele nieuwe straat mogen aanwinnen, en 't is aan den overledene te danken, dat niet langer Amsterdam kan worden beschuldigt zijne grenzen binnen de oude perken te houden, terwijl in tal van kleinere gemeenten des lands de oude limietpalen, reeds verre door nieuwe woningen zijn achtergelaten. De vreemdeling klaagde er over, dat gebrek aan herberging hem verhinderde de hoofdstad te bezoeken. Onze neringdoenden leden schade door dat gemis aan vreemde gasten, en de openbare vermakelijkheden konden de groote uitgaven niet dragen, welke in de aanzienlijke steden van het buitenland ruimschoots vergoed worden door de altijd verstrooijing zoekende toeristen. Ook in die behoefte heeft de ontslapene nog voor korten tijd voorzien, maar ook van dat werk heeft hij alleen den aanvang, niet de voltooijing mogen aanschouwen. Rijke zaden zijn dus door hem uitgestrooid, waarvan liet hem echter niet vergund was, meer dan de ontkieming te zien. Zullen die velden, zoodra ze wit zijn voor den oogst, dikwijls eene dankbare herinnering aan hem opwekken? //De vele instellingen op te noemen die hij heeft gesticht, ligt buiten mijn plan. Alleen den man wil ik herdenken, die waarlijk niet heeft mogen juichen in zoo onverdeelde ondersteuning en medewerking, als waarop zijne bedoelingen regt gaven te rekenen, nog meer zelfs dan te hopen. Miskenning en tegenwerking was meer zijn deel. Hard en onverdiend luidde dikwijls het oordeel over hem. Toch heb ik hem nog nooit een woord van afkeuring over anderen hooren uitspreken. De kleine eerzuchtige zag met wangunst den vreemdeling, zoo als men den Israëliet nog zoo gaarne ten onzent wil blijven noemen, groote zaken tot stand te brengen, tot welker ontwerping zelfs, zijn beperkter brein niet bij magte was. Onmagt hem te volgen, laat staan te overtreffen, wekte dan jaloezij, die zich in heimelijke tegenwerking uitte. Maar de man is onhandelbaar, heette het. Alsof het gevoel van meerderheid zich maar zoo gemakkelijk bij den mensch verloochenen laat, en alsof minder doorzettende kracht hem ooit tot verwerkeling zijner groote plannen had kunnen brengen, 't Was zoo inoeijelijk met hem te werken, klaagde men ; gedurig veranderde hij van plan en bepaalde afspraken golden hij hem reeds een uur later niet meer. Alles wilde hij zelf doen; aan een ander een gedeelte toevertrouwen, kon hij niet van zich verkrijgen. Herhaaldelijk heb ik deze en dergelijke klagten hooren uiten, maar ze altijd met de vraag beantwoord, of de ervaring hem dan misschien geleerd had dat hij gerust veel aan anderen kon overlaten, zeker zijnde van eene goede uitvoering? En dat het meesmuilend antwoord niet altijd even vleijend voor den klager zijn kon, zal niemand bevreemden. „IJdelheid der ijdelheden! Niets dan ijdelheid was de bron waaruit al dat rustelooze plannenmaken voortsproot. Hij was een type zijner natie, tuk op toejuiching, verzot op roem!!! En ik antwoord hen die gisteren nog alzoo spraken, maar die heden zeker nog ijveriger zijn dan zijn trouwste vrienden in het verkondigen van zijn lof, dat ik Amsterdam en geheel Nederland geluk zou wenschen met. een dozijn van die eerzuchtige mannen, zoo als dr. Sarphati er ongetwijfeld een was. Alsof zonder eerzucht, alsof zonder bepaalden hartstogt, ooit iets groots tot stand was gehrngt! Let maar eens op de daden van hen, die dan zoo stil en tevreden zijn met de meest bescheidene plaats die er slechts ter wereld te vinden is, <>n zeg mij, wat zij wel voor hunne tijdgenooten hebben gedaan. Zeer juist is de bewering, d;it zij die zoo sterk de eerzucht van anderen veroordeeleu als eene ondeugd, met de meeste zelfkennis spreken, omdat gekrenkte hoagmoed de bron is van hun vonnis. De man dien wij nu allen betreuren, wilde meer zijn dan de meerderheid van zijne omgeving, en hij heeft zich ook in waarheid boven die meerderheid verheven Wie heeft als hij, hier te lande een gebouw weten te stichten, zoo grootsch als dat tot in den vreemde toe geroemde Paleis voor Volksvlijt, of eene even groote conceptie met even gelukkig gevolg weten te verwezenlijken? Zou' Amsterdam zonder hem in een dergelijk nationaal sieraad kunnen roemen en eene verfraaijng van den Amstelzoom verkregen hebben, waarvan reeds de aanvang den lof van een ieder wegdraagt, en, wat meer zegt, de navolging van anderen heeft uitgelokt? //Neen, men erkenne het volmondig, onze stad heeft een zwaar verlies geleden in den dood van dien wakkeren burger. Voor den rijken ingezetene heeft hij het prestige der hoofdstad weer opgeheven, voor den neringdoende nieuwe bronnen van vertier geopend, voor den handwerksman volop arbeid en ruimschoots brood weten te vinden. De man van wien men dat getuigen kan, en getuigen met tal van bewijzen die alle tegenspraak onmogelijk maken, die man is groot en een zegen voor zijn tijd. Aansporing tot navolging, is niets dan ijdel woordenspel, 't Is niet dan aan enkelen gegund zulk eer.e kracht te ontwikkelen als hij dat vermogt. Maar voltooijen, wat een vroegtijdige dood hem verhinderd heeft zelf te voltooijen, die taak rust op ons, en gewillig, ja vol ijver moeten wij die aanvaarden. En wanneer weldra het tooneel van zijnen arbeid, de fraaije wijk die hij aan zijne vaderstad wilde schenken, met het standbeeld prijkt van den stichter, opgerigt door de vereende bijdragen van rijken en van armen, van magtig koopman zoowel als van schamel arbeider, dan voorzeker zal een ieder den Amstelaar roemen die aldus toontzijne wakkere burgers ook na hun dood in eere te houden. «Op dr. Sarphati is volkomen toepasselijk het woord van den Duitschen schrijver: ////Nicht im Ruhme, sondern in dem wodurch man ihn erlangt, liegt der Werth.""
---

