NEDERLANDEN. 's Gravenhage, den 17den Mei.
Bij Koninklijke besluiten van 17 Mei jl., n°. 49 en 50, zijn benoemd tot burgomeester: der gemeente Gassel __.. J. Poos; der gemeente Susteren P. Meuffels; der gemeente Berchem W. Rongen. ■ Bij Koninklijk besluit van don 9den Mei jl., n°. 56, is aan den heer mr. A. Dyttenhooven, benoemd hoofdadministrateur der directe belastingen , in- en uitgaande regten, eervol ontslag verleend uit de laatst door hem bekleedo betrekking van secretaris-generaal van het Departement van Buitenlandsche Zaken; — zijnde bij Koninklijk besluit van dezelfde dagteekening, n°. 58, de heer mr. J. W. van Lansberge, raad van legatie bij het Nederlandsch gezantschap te Parys, belast met de tijdelijke waarneming der betrekking van secretaris-generaal van het Departement van Buitenlandsche Zaken. Bij Zijner Majesteits besluit van den 14den Mei jl., n°. 42, is de heer H. Schleussner erkend en toegelaten als consul van Beyeren te Rotterdam, en zulks op den voet van handeldrijvend vreemdeling. Bij Koninklijk besluit van den 28sten Maart. jl., n°. 38, is de heer Ernst Ferdinand Hubert Marcus von By landt, lijfarts van Z. K. H. Prins Frederik der Nederlanden, wonende te 's Gravenhage, ingelijfd in den Nederlandschen Adel met den titel van Graaf, overgaande op al zijne wettige nakomelingen. Bij Koninklijk besluit van 8 Mei jl., n°. 57, is ten laste van den Staat een pensioen verleend aan: J. F. Otterdijk, gewezen Rijks veldwachter, ten bedrage van f 145 sjaars; en mr. J. H. Warnars, gewezen regtor in de arrondissements-regtbank te Almelo, ten bedrage van f 563 'sjaars; en zulks op grond van artt. 5 en 43 der wet van 9 Mei 1846 (Staatsblad n°. 24), zoo als zij is gewyzigd bij die van 3 Mei 1851 (Staatsblad a°. 49). Bij Koninklijk besluit dd. 9 Mei jl., nc. 64, is aan J. W. Melius, gewezen bewaarder der 2de klasse in het huis van verzekering te Leeuwarden, verleend een pensioen ten laste van den Staat van f' 104 sjaars, en zulks op grond van artt. 5, 8, 13 en 33 der wet betreffende de burgerlijke pensioenen van den 9den Mei 1846 (Staatsblad n°. 24), gewijzigd bij die van den 3don Mei 1851 (Staatsblad n°. 49). Bij besluit van den 9den Mei jl., n°. 76, heeft de Koning goedgevonden, tot belooning dergenen van de zeemagt in Nederlandsch Indie, die zich hebben onderscheiden bij de sloepen-expeditie op de Soengei "londoeit en Sabor (Zuider- en Öoster-afdeeling van Borneo) op den 24sten April 1865, I°. te benoemen tot ridders der 4de klasse van de Militaire Willemsorde: den luitenant ter zee der 2de klasse H. P. K'ónig en den officier van administratie der 3de klasse E. Canneman, en 2°. bij afzonderlijke dagorders, zoo in Nederland als in Nederlandsch ■'-ftdie, eorvol te doen vermelden: , den luitenant ter zee der Iste klasse R. P. Struick en den kwartiermeester J. Loekemeijer. .. Bij Koninklijk besluit van den 9den Mei jl.. n°. 77, is de inlandsche «gtmatroos bij de zeemagt in Nederlandsch Indie Sidin II benoemd tot ridder der 4de klasse van de Militaire Willemsorde, wegens het op °-«n 6den October 1865, ter reede van Kaijbobo (Ceram), met levensgevaar redden, uit handen van de vijandelijke Alfoeren, van den kapitein er _cc C. M. C. Baak, kommandant van Zijnor Majesteits stoomschip ft«* Metalen Kruis. , Rij Koninklijk besluit van den 9don Mei jl., n°. 78, is aan den kapitein-luitenant ter zee P. A. van Rees, chef der maritime middelen, ?. aan de vordere officieren, onderofficieren en manschappen, die onder JJQe bevelen aan de expeditie naar de noord-oostkust van Sumatra in eptember en October 1865 hebben deel genomen, Zr. Ms. tevredenheid etuigd voor het beleid, den ijver en de volharding bij dio gelegenheid jetoond, met bepaling dat daarvan bij afzonderlijke dagorders, zoo in ndie als in Nederland, melding zal worden gemaakt.
---

BUITENLANDSGHE BERIGTEN. DUITSCHLAND.
De Berlynsche National Zeitung berigt: » Van eene officiële zijde ontvangen wij de volgende mededeelingen : » Verscheiden dagbladen spreken van onderhandelingen tusschen den graaf Bismarck en erkende leiders van de liberale partij, onder welke Grabow, Twesten en Gneist genoemd worden. Er kan verzekerd worden dat deze berigten volstrekt ongegrond zijn. Alles wat omtrent de vorming van een nieuw kabinet en van transactien met de leiders der oppositie verhaald wordt, zijn louter verzinsels. Dat de regering, en speciaal de minister-president, zulk eene schikking wenschen ,is juist; maar onderhandeld wordt er met de tegenstanders niet. »De opgaven der dagbladen omtrent de benoeming van eenen opperbevelhebber des Pruissischen legers zijn voorbarig; zulk eene benoeming is nog niet geschied, even min als eene bepaling omtrent het hoofdkwartier gemaakt is. » De betrekkingen tusschen Pruissen en Würtemberg zijn in den laatsten tijd, gelijk men weet, meer en meer op een gespannen voet gekomen. Dit heeft den Prins August van Würtemberg, die over ons gardecorps bevel voert, bewogen om zijn ontslag te vragen. Waarschijnlijk zal hetzelve bewilligd worden. » De berigten omtrent eene van hier aan Hannover gezonden » sommatie" zijn valsch. Even ongegrond is het, dat den Bsten van hier een antwoord op de Oostenrijksche depêche van 4 Mei betreffende de ontwapeningsquaestie naar Weenen zou gezonden zijn. Tot het beantwoorden dier depêche bestaat geene aanleiding, daar Oostenrijk zelf in zijne nota van den 4den de discussie over de ontwapening voor gesloten heeft verklaard. nDe in eenige dagbladen, met name in de Indépendance, met grooten ophef medegedeelde tijding, dat Rusland pogingen doet om de botsing tusschen Pruissen en Oostenrijk te beletten, en dat Keizer Alexandor zelfs verklaard zou hebben voor Oostenrijk partij te zullen trekken als Pruissen aanviel, schijnt geen geloof te verdienen. Daargelaten dat Pruissen volstrekt niet wil aanvallen, is de verhouding tusschen Rusland en Oostenrijk van dien aard, dat het laatste op zulk eenen bijstand van het eerste niet te hopen heeft." — Uit Bamberg wordt berigt dat den 13den dezer aldaar zijn aangekomen de ministers van buitenlandsche zaken van Beyeren, Saksen, Würtemberg , Baden , Hessen-Darmstadt, Nassau , Saksen-Weimar , Saksen-Meiningen en Saksen-Coburg , welke dien avond van 7 tot ID/2 ure, en den volgenden morgen van 9 tot 12 ure eene conferentie hebben gehouden. De officiële Coburger Zeitung deelt mede dat in deze conferentien een zeer vredelievende geest geheerscht heeft, en men eenstemmig van oordeel is geweest, dat men eeno bemiddelende houding ten aanzien der beide groote mogendheden moest aannemen.
---

FRANKRIJK.
De officiële Moniteur vangt in zijne uitgave van gisteren avond zijn wekelijksch overzigt der buitenlandsche aangelegenheden aldus aan: » Het bekende voorstel van Saksen in de Bondsvergadering heeft de diepe stoornis, die in de onderlinge betrekking der Duitsche Staten is gekomen, wederom in het licht gesteld doch geenerlei andere uitwerking gehad. Bij de behandeling van dat voorstel is van wege Pruissen ook verklaard dat de zorg voor zijne veiligheid en rang in Europa gaan moest boven zijne betrekking tot den Bond; dit is een wenk die op afbreking der banden tusschen Pruissen en Duitschland als eene gebeurlijkheid wijst. » Tevens wordt de allergrootste ontwikkeling gegeven aan de militaire maatregelen in Oostenrijk en Pruissen; en het voorbeeld der twee groote hoven wordt door al de andere Bondsstaten gevolgd. » In tusschen is de hoop op behoud des vredes eer verlevendigd dan verflaauwd. Het Fransche kabinet is, gelijk verscheiden dagbladen hebben aangekondigd, in overleg met Engeland en Rusland werkzaam om de opening te bewerken van diplomatieke beraadslagingen, waarheen de vraagstukken, die thans Europa's rust bedreigen , verwezen zouden worden. Deze poging bewijst, hoe opregt Zijner Majesteits gouvernement voor den vrede gestemd is. Het maakt van de vrijheid van handelen , die het zich heeft voorbehouden , ter goeder trouw gebruik voor het dool om eene gewapende botsing voor te komen." — Het bestuur der in 1867 te Parys te houden wereldtentoonstelling heeft wegens de runderpest besloten er geene runderen, schapen ot varkens uit het buitenland te laten ten toon stellen.
---

ITALIË.
In de Italiaansche Kamer van Afgevaardigden is het voorstel tot
het belasten van de rente der staatsschuld door den minister van finantien bestreden , als strijdig met het regt, met de voegzaamheid en met 's lands finantiele belangen. De commissie heeft desniettemin haar voorstel staande gehouden. De uitkomst der discussie is nog niet bekend.
---

