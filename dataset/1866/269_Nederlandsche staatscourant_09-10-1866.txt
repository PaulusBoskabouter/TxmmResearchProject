NEDERLANDEN. 's Gravenhage, den 8sten October. MINISTERIE VAN BUITENLANDSCHE ZAKEN.
De Minister van Binnenlandsche Zaken, Gezien een verzoek van den Commissaris des Konings in Friesland, in overeenstemming met Gedeputeerde Staten van dat gewest, tot schorsing van de rundveemarkten in die provincie; Gelet op art. 1 van het Koninklijk besluit van den 15den November 1865 (Staatsblad n°. 127), Heeft goedgevonden te bepalen: I°. het houden van markten en van openbare verkoopingen van rundvee in alle gemeenten der provincie Friesland is na den lOden October e. k. verboden; 2°. Gedeputeerde Staten dier provincie zijn gemagtigd vergunning te verleenen tot het houden van openbare verkoopingen van rundvee, wanneer het vee aan éénen eigenaar toebehoort, of wanneer het bij boedelverkoopingon tot den boedel behoort. 'sGravenhage, den Bsten October 1866. Van wege den Minister, De Secretaris-Generaal, J. Schröder.
---

BUITENLANDSCHE BERIGTEN. DUITSCHLAND.
Het patent des Konings van Pruissen tot in-bazit-neming van Hannover is den 6den dezer in het Hannoversche regeringsblad openbaar gemaakt te gelijk met eene den 3den October gedagteekende koninklijke proclamatie »aan de inwoners van het voormalige koningrijk Hannover" van den volgenden inhoud: » Door het patent, hetwelk ik heden heb uitgevaardigd, vereenig ik u, inwoners der Hannoversche landen, met mijne onderdanen, uwe naburen en Duitsche broeders. Door de boslissing des oorlogs en de nieuwe inrigting van het gemeene Duitsche vaderland gescheiden van een vorstenhuis, waaraan gij met trouwe gehechtheid verknocht waart, behoort gij thans tot het aangrenzende land, welks bevolking door gemeenschap van afstamming, door taal en zoden met u verwant, door eenheid van belangen met u bevriend is. Zoo gij u niet zonder smart van vroegere betrokkingen , dio u dierbaar geworden waren, losmaakt, dan eerbiedig ik die smart on waardeer ze als eenen waarborg dat gij en uwe kinderen ook mij en mijn Huis met getrouwheid zult toebehooren. » Gij zult de noodzakelijkheid van het gebeurde beseffen. Want indien de vruchten van den mooijelijken strijd en van de bloedige overwinningen niet voor Duitschland verloren zullen gaan, dan gebiedt zoowel de pligt van het zelfbehoud als de zorg voor de bevordering der nationale belangen , dat Hannover vast en duurzaam met Pruissen vereenigd worde. En — gelijk reeds mijn in God ontslapen Heer Vader verklaarde — alleen Duitschland heeft gewonnen wat Pruissen verworven heeft. » Dit zult gij in ornstige overweging nemen; ik verwacht dan ook dat gij mij uwe trouw even opregt beloven zult, als ik u onder mijn volk opneme. Voor uwe bedrijvigheid, uwen handel en uwe scheepvaart worden door de vereeniging met mijne staten rijke bronnen geopend. Mijne zorgen zullen uwe vlijt krachtdadig ondersteunen. „Eene gelijkmatige verdeeling der staatslasten, een doelmatig en krachtig bestuur, zorgvuldig overwogen wetten, eene regtvaardige en spoedige regtsbedeeling, met één woord al die waarborgen, welke Pruissen gemaakt hebben tot datgene wat het is en thans eene harde proef doorgestaan heeft, zullen voortaan ook uw deel zijn. Uwe krijgshaftige jeugd zal zich aan hare broeders in mijne andere Staten getrouw tot verdediging des vaderlands aansluiten, en met blijdschap zal het Pruissische leger de dappere Hannoveranen ontvangen, want in de jaarboeken des Duitschen roems is thans eene nieuwe, grootere bladzijde geopend. » De dienaren der Kerk zullen ook in het vervolg de bewaarders van het geloof der vaderen zijn. Aan uwe inrigtingen van onderwijs, waaraan de Duitsche kunst en wetenschap sedert jaren zoo veel te danken hebben, zal ik mijne bijzondere zorg toewijden; en wanneer de Pruissische troon hoe langer hoe meer als de hoeksteen der vrijheid en onafhankelijkheid van het Duitsche vaderland erkend en gewaardeerd wordt, dan zal ook uw naam naast die van zijne beste zonen opgeteekend worden; dan zult ook gij het oogenblik zegenen, hetwelk u met een grooter vaderland vereenigd heeft. » Dat geve God !" — Uit Frankfurt wordt gemeld dat de Senaat bij eene door den Senator Berg te Berlyn ingediende nota tegen de inlijving van Frankfurt in do Pruissische monarchie geprotesteerd heeft. — Eenige dagbladen hebben berigt dat de Pruissische regering bij eene depêche aan de groote mogendheden zou hebben kennis gegeven van de noodzakelijkheid waarin zij zich bevond , om thans in haar eigen belang en in dat der Saksische bevolking ernstige maatregelen te nemen , ten einde den Koning van Saksen tot het sluiten van vrede te dwingen. De ministeriele Norddeutsche Allgemeine Zeitung verklaart dit berigt voor ongegrond. —In Sleeswijk is gelegenheid aan de ingezetenen aangeboden om zich schriftelijk to vereenigen met het aanzoek der deputatie die zich onlangs naar Berlyn heeft begeven om er bij den Koning aan te dringen op de teruggave van Noord-Sleeswijk aan Denemarken. De Kopenhaagsche dagbladen berigten dat dadelijk, in anderhalven dag, door twintigduizend Sleeswijkers gebruik van die gelegenheid is gemaakt. Een Holsteïnsch dagblad, de Altonaer Nachrichten, hetwelk in den Pruissischen geest wordt geschreven, verzekert dat de Pruissische regering de volgens het Prager vredesverdrag te houden volksstemming in ruimen omvang wil bewerkstelligen, en al de Sleeswijksche burgers wil laten stemmen over de vraag, of zij onderling vereenigd willen blijven of wel hun land vaneen willen zien scheuren. —De Kölnische Zeitung deelt het volgende mede: »In de vorige week is een finantieel congres gehouden, waarvan de gevolgen zich welligt spoedig in Europa meer zullen doen gevoelen dan die van menig diplomatiek congres. Leden van het huis Rothschild uit alle steden, waar deze uitgebreido groote finantiele mogendheid zetelt, zijn te Ischl bijeen gekomen, met het doel, naar men verneemt, om zich te verstaan omtrent een nieuw programma van finantiele politiek , hetwelk ten gevolge der laatstelijk in Europa plaats gehad hebbende veranderingen zou moeten gevolgd worden. De Rothschilds uit Frankfurt, welke voornemens waren die stad te verlaten en eene stad in Zwitserland tot middelpunt van hunne operatien te kiezen, zijn te Ischl van gedachte veranderd en zullen te Frankfurt blijven. Daarentegen moet aldaar besloten zijn dat voortaan geen lid van het huis meer consulaire functien zal aannemen. De harde bejegening van do zijde der Pruissen, waarover de heer Rothschild in Frankfurt te klagen heeft, wordt meerendeels daaraan toegeschreven dat hij Oostenrijksch consul-goneraal was, terwijl de chef van het Parysche huis als consul-generaal van Pruissen menig verwijt van Oostenrijk heeft moeten hooren."
---

ITALIE.
De Fransche Moniteur zegt in zijn nommer van gisteren : »De onderteekening van het vredesverdrag tusschen Italië en Oostenrijk is te Weenen met zeer veel genoegen vernomen; de Oostenrijksche dagbladen hopen nu, dat er voortaan volkomene en duurzame vriendschap tusschen de twee rijken zal bestaan. »Aan den anderen kant wil het Italiaansche gouvernement onverwijld partij van het herstel des vredes trekken om al zijne zorg aan de regeling der binnenlandsche belangen te wijden. Er is sprake van het oprigten van twee duizend nieuwe scholen voor lager onderwijs in het koningrijk." Twee organen van het Italiaansche gouvernement, de Nazione en tltalië, behelzen in hun jongste nommer artikelen tot aanbeveling van zeer groote inkrimping der Italiaansche legermagt, van schier volslagene ontwapening. Volgens de berigten uit Florence van den sden dezer zal de bestaande Kamer van Afgevaardigden onverwijld worden bijeen geroepen om het vredesverdrag goed te keuren en eene credietwet voor het eerste vierendeel van het volgende jaar te bewilligen. Daarop zal zij ontbonden worden. — Het katholijke Journal de Bruxelles houdt tegen de Monde zijn gevoelen staande, dat de Paus, in het vertrouwen op de bescherming van Frankrijk, te Rome dient te blijven. Verder geeft dat blad een schrijven uit Rome van 29 September, waarin het volgende voorkomt: » Het Fransche legioen heeft de stad Viterbo en eenige andere plaatsen van die provincie bezet. Het Fransche bataillon, hetwelk aldaar gelegerd was, is te Rome gekomen. Alzoo bevinden zich thans al de Fransche troepen, ten getale van 8000 man, in de provinciën Rome en Civita Vecchia; de drie andere provinciën zijn geheel door het Pauselijke leger bezet. „Het Fransche legioen heeft te Civita Vecchia, te Rome en te Viterbo eenen uitstekend goeden indruk gemaakt. Er wordt verzekerd dat zijne sterkte door het Fransche gouvernement van 1200 tot 2000 man zal worden gebragt, met toevoeging zelfs van een escadron cavalerie en van eene batterij artillerie, indien zulks door den Heiligen Stoel wordt gewenscht. Dat het Fransche bestanddeel het overwigt in het Pauselijke leger hebbe is iets waarop het Fransche gouvernement grooten prijs
stelt; en is het zoo geneigd om het legioen te versterken, de reden is dat het kennis heeft gekregen van een plan der Koningin van Spanje om oen Spaansch legioen, door haar toedoen aangeworven en op hare kosten onderhouden wordende, naar Rome te zenden. Zelfs zouden er openingen van die strekking door den nieuwen gezant van Spanje aan den Heiligen Stoel gedaan zijn. » Het Pauselijke leger heeft sedert het overlijden van don generaal de Lamoricière geenen opperbevelhebber. Door lieden alhier, die over de zaak kunnen oordcelen, wordt de benoeming van eenen Franschen generaal tot opperbevelhebber wenschelijk geacht, ook omdat daardoor de verantwoordelijkheid voor den verderen loop der gebeurtenissen min of meer op het Fransche gouvernement zou worden gelegd. » Do Fransche militairen hebben nog geen bevel ontvangen om naar Frankrijk terug te keeren. Men zegt dat zij allen te zamen den 13den December aanstaande zullen vertrekken. » Sedert de aankomst van het Fransche legioen voeren de revolutionairen alhier eenen veel minder hoogen toon. Zij durven de hier bij het depot achtergebleven militairen van dat corps niet beleedigen; en zij bepalen zich tot het verspreiden van ongerijmde geruchten omtrent de zamenstelling en krijgstucht van het legioen , geruchten gebouwd op sommige feiten van weinig beduidenis , of wol geheel verzonnen. » De Keizerin van Mexico heeft heden een bezoek in staatsie van den Paus ontvangen, en een onderhoud van meer dan een uur met Zijne Heiligheid gehad." — Een Italiaansch gezind berigtgever, de Florcntynsche correspondent van het Parysche dagblad le Temps, schrijft: »Te Palermo wordt het fusilleren van opstandelingen voortgezet; zij worden bij vijf-of zestallen te gelijk ter dood gebragt. Monniken en priesters worden aan het goedvinden der soldaten prijs gegeven: en het laat zich bevroeden , welke slagting onder hen wordt aangerigt. » Wat weer wraak er op Sicilië tegen de oproerlingen wordt uitgeoefend zal eerst later bekend worden. Wezenlijke, volledige openbaarheid bestaat er in Italië niet. Zekere feiten wordon door de dagbladen opzettelijk verzwegen; en hiertoe bestaat ook geneigdheid aan de zijde des gouvernements." — Een bij het Parysche Journal des Débats ontvangen schrijven uit Florence van 2 October zegt: "Terstond nadat het vredesverdrag tusschen Oostenrijk en Italië tot stand is gekomen, zullen de Italiaansche troepen de stad Venetië binnen trekken. Daarop is aangedrongen door eene gisteren alhior gekomen deputatie van Venetianen; en de presidentminister Ricasoli heeft zich onvorwijld met dat voorstel vereenigd. De plegtige intogt van Koning Victor Emanuel is uitgesteld tot na de volksstemming. De Italianen meenen dat het eene vernedering voor hen zou zijn , zoo de stad Venetië niet terstond door hunne krijgsmagt wierd bezet. Tegenkanting tegen het voorstel tot vereeniging met Italië is er te Venetië niet te verwachten; eene partij die het land tot eenen zelfstandigen Staat zou willen maken bestaat er niet."
---

