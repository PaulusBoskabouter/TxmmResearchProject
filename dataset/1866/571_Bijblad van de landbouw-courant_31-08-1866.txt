BIJBLAD VAN DE LANDBOUW-COURANT, 1866, N° 16.
7. De Renaissance van af KAREL VIII tot aan HENDRIK IV (1610). 8. De Regeringen van LODEWIJK XIII en LODEWIJK XIV (1610-1715). 9. De Regering van LODEWIJK XV (1715-1775). 10. De Regering van LODEWIJK XVI en de revolutie (1775-1800). Andere rijken zullen hunne inzending op gelijksoortige wijze kunnen groeperen. Tot deze tentoonstelling worden bijdragen van elk een aangenomen, zoodat van Fransche eigenaars b. v. voorwerpen voor de Nederlandsche afdeeling en omgekeerd, aangenaam kunnen zijn. Bij ministerieel besluit van 20 Sept. 1865, is overeenkomstig met het algemeen Reglement der wereldtentoonstelling voor die expositie eene internationale wetenschappelijke commissie ingesteld. De zaak dier commissie is: 1. De middelen op te geven, door welke men op de wereldtentoonstelling van 1867 den vooruitgang van den laatsten tijd in wetenschappen, vrije en nuttige kunsten kan aantoonen. 2. Bekend maken het gebruik van nuttige uitvindingen en de hervormingen in het internationaal belang aanwijzen. 3. . In bijzondere geschriften het nut uit de tentoonstelling te trekken, op te geven en des noods te dien einde nadere onderzoekingen te doen. Deze mededeelingen zullen voor 1 Julij 1867 aan de Keizerlijke Commissie moeten worden ingezonden. Ingevolge hetgeen vroeger bij verschillende genootschappen, op congressen en tentoonstellingen is geschied, is bij ministerieel besluit van 7 Junij 1866 vastgesteld, dat er in de vestibule van het Paleis eene bijzondere plaats zal worden bestemd voor eene internationale tentoonstelling van de maten, gewigten en munten der verschillende landen. Voor de inrigting dier tentoonstelling wordt eene bijzondere commissie benoemd, die tevens tot taak heeft na te gaan wat er ingevolge deze en vroegere tentoonstelling kan geschieden om tot een uniform stelsel van maten, gewigten en munten te geraken. Leden dier commissie zijn: EDMOND BECQUEREL, LEONE LEVI (Van Londen) , MATHIEU en PELIGOT. De commissie zal later door buitenlandsche leden worden aangevuld. Door de Keizerlijke Commissie is den 7 Junij 1866 vastgesteld een Reglement voor de Belooningen en de zamenstelling van den jury voor de wereldtentoonstelling, welk reglement door Keizerlijk decreet van 9 Junij 1866 is goedgekeurd. Bij dit reglement wordt in 't geheel eene som van 800,000 francs voor belooningen toegestaan. (De bijzonderheden, daaromtrent worden hierachter bij gelegenheid van de mededeeling van het programma der tuinbouw-tentoonstelling opgenomen.) De jury zal bestaan uit 600 leden uit de verschillende landen van waar is ingezonden, en benoemd worden vójr 1 Dec. 1866. De werkzaamheden van dien jury zullen moeten worden verrigt van 1 April tot 14 Mei 1867, behalve van enkele klasses, onder anderen die van land- en tuinbouw, bij welke de werkzaamheden van den jury tot het einde der tentoonstelling voortduren. De uitdeeliug der prijzen zal geschieden den P° Julij 1867. Voor den jury der inzendingen van kunst zijn bijzondere bepalingen vastgesteld. De jury voor landbouw en nijverheid wordt verdeeld in jury de Claose, jury de Groupe en Conseil supe'rieur De inzenders, die het lidmaatschap van den internationalen jury aannemen, zijn daardoor uitgesloten van de mededinging naar de belooningen. De toegevoegde leden van een jury de Classe zijn evenzeer uitgesloten van de mededinging in de klasse , waar hun advies wordt ingewonnen. Voor de 7e 8e en 9e groepen voedingsmiddelen, voortbrengselen van land- en tuinbouw worden tweemaal 's maande afzonderlijke tijdelijke jury's benoemd, wier werkzaamheden niet langer dan veertien dagen duren. Bene nieuwe serie van prijzen is aan de gewone belooningen der tentoonstelling toegevoegd. Zij is bestemd voor die personen, etabliss'ementen of plaatsen, die door inrigting of bijzondere instellingen de goede verstandhouding hebben ontwikkeld tusschen al diegenen, die zich met dezelfde werkzaamheden bezig houden, en die aan de werklieden materieel, moreel en intellectueel welzijn hebben verzekerd. Voor dit doel zijn tien prijzen voor eene gezamenlijke waarde van 100,000 francs en twintig eervermeldingen ingeschreven. Bovendien zal een extra prijs van 100,000 francs kunnen worden toegewezen aan die inrigting, die boven alle andere in de hier bepaalde rigting mogt uitmunten. Voor de eerste afdeeling (die der schoone kunsten) wordt de jury van admissie op de volgende wijze benoemd: Een derde wordt gekozen door de Fransche kunstenaars, leden van het legioen van eer, of die eene medaille hebben verkregen op de Parijsche tentoonstellingen van schoone kunsten. Een derde wordt benoemd door de academie der schoone kunsten, uit hare leden. Een derde wordt door de Keizerlijke Commissie benoemd. De admissie der vreemde kunstwerken is aan de buitenlandsche gouvernementscommissie overgelaten. Een belangrijk gedeelte der tentoonstelling beslaat het Park,' dat, gelijk reeds is opgemerkt, ter grootte van 30 bunders, het paleis der tentoonattlling r- ra.
geeft. De algemeen° directie der werkzaamheden aldaar is onder het presidium van den Hr. ALPHAND opgedragen aan den Heer VICTOR FOURNIg , ingenieur der bruggen en wegen, terwijl de Hr. BARILLETDESCHAMPS hoofdtuinman der stad Parijs, met de uitvoering van den aanleg en der beplantingen is belast. Een vierde gedeelte van het park zal worden afgesloten en ingerigt voor de internationale tentoonstelling van tuinbouw, welke gelijktijdig met de wereld-tentoonstelling zal plaats hebben. Van de overige drie vierden zal een vierde aan de fransche inzenders en de overblijvende helft aan die der andere natiën worden afgestaan. Elke natie heeft haar park zooveel mogelijk inde nabijheid van hare afdeeling in het tentoonstellings-gebouw. De grootte van het aan Nederland aangeboden gedeelte is , behalve de hoofdwegen, ongeveer 3575 E el. Er is reeds vroeger opgemerkt, welke inzendingen in het park zullen worden geëxposeerd. Voor Nederland kan o. a. worden medegedeeld, dat de Heer COSTER te Parijs (medelid der Nederlandsche Hoofdcommissie) er eene met stoom werkende diamantslijperij zal oprigten. De aanleg, beplanting, bezaaijing en het onderhoud van het park zijn voor rekening der vreemde natiën, wat haar gedeelte betreft; in 't geheel zullen die kosten dooreen gerekend fr. 3 per C] el niet te boven gaan. De gasverlichting komt voor rekening der inzenders. Het plan bestaat, inde Nederlandsche afdeeling van het Park op te rigten eene Zuid-Hollandsche Zuivelboerderij met koestal voor 24 koeijen, met hooiberg, karnmolen, enz. Op de onlangs gehouden algemeene vergadering der Hollandsche Maatschappij van Landbouw is een voorstel Van het Hoofdbestuur daaromtrent aangenomen. -Volgens dit voorstel zal de boerderij worden ingezonden op naam der Hollandsche Maatschappij van Landbouw. De gebouwen enz. zullen geheel worden daargesteld op de grootte en met de inrigting als zulks behoort, van hout en als steen geschilderd, met riet gedekt, en zoodanig, dat ze na afloop der tentoonstelling gemakkelijk zullen kunnen worden verplaatst. Inde gebouwen zullen alle werktuigen, gereedschappen, koperwerk enz. gevonden worden, welke in zoodanige boerderij tehuis behooren, en zal er welligt ook gelegenheid zijn andere verwante voorwerpen ten toon te stellen. Men begroot de kosten der onderneming op ongeveer f 8000. Dit kapitaal wil men vinden door aandeelen van f 50, welke men verwacht dat onder de voorstanders van den Nederlandsehen landbouw gemakkelijk geplaatst zullen worden. Na afloop der tentoonstelling zal men trachten de boerderij te Parijs te verkoopen, en zullen de aandeelhouders deelen inde eventuele winst. De Hollandsche Maatschappij van Landbouw verbindt zich een mogelijk tekort te dekken tot een maximum van f 1500. Het vervoer naar Parijs en zoo noodig terug geschiedt voor rekening der Nederlandsche Hoofd-commissie. De uitvoering is opgedragen aan den secretaris der Hollandsehe Maatschappij van Landbouw. Dit voor – stel, dat op de algemeen° vergadering door verreweg de meeste afgevaardigden der afdeelingen zeer werd toegejuicht, mag men aannemen, dat ook de algerneene sympathie in ruimer kring zal verwerven. Door de uitvoering daarvan zal de Nederlandsche landbouw op waardige wijze op de Parijsche tentoonstelling kunnen worden vertegenwoordigd, hetgeen vooral daarom wenschelijk is, omdat men nu reeds vrij zeker is, dat andere rijken van hunne inzendingen in dit departement veel werk zullen maken en omdat men in Frankrijk zeer ingenomen is met den Hollandschen landbouw en met belangstelling diens inzendingen tegemoet ziet. Terwijl het dus eene groote teleurstelling zou zijn voor zeer vele bezoekers der aanstaande wereld-tentoonstelling die daar te missen, is het zeer waarschijnlijk, dat, wanneer ze er op de nu geprojecteerde wijze gevonden worden, er zich meer dan een persoon zal aanmelden om de geheele inzending over te nemen, waardoor de onderneming minkostbaar kan worden, terwijl de kans van verlies der deelnemers ruimschoots wordt opgewogen door de overtuiging eene goede zaak te hebben tot stand gebragt. De uitnoodigingen tot deelneming in het waarborgkapitaal zullen weldra worden verspreid, en wij hopen dat daaraan algemeen gehoor zal worden gegeven. Wat betreft de tentoonstelling in het park, zoo zijn daaromtrent nog de volgende bijzonderheden bekend gemaakt: Even als bij de tentoonstelling voor nijverheid is het bij die van land- en tuinbouw minder het doel, de inzendingen van het individu op den voorgrond te stellen, dan wel die van eene of andere streek. Collectieve inzendingen of inzendingen van uitstekende landbouwers op groote schaal verdienen dus bijzonder in aanmerking te komen. De kosten van installatie zijn voor rekening der inzenders, zij kunnen echter, als b. v. de stallen voor beesten, het voorwerp zijn van afzonderlijke mededingende inzendingen. Het onderhoud der tentoongestelde dieren is voor rekening der inzenders. De levende voortbrengselen behoeven niet gedurende den geheelen duur der tentoonstelling aldaar te verblijven, maar kunnen, na er een bepaalden tijd geweest te zijn, door gelijksoortige vervangen worden, die niet aan denzelfden inzender behoeven toe te behooren. De versche tuinbouwproducten zullen dagelijks kunnen worden verkocht, om des avonds te worden geleverd en den volgenden morgen door gelijksoortige vervangen. Wat de fransche inzendingen van landbouwproducten betreft, zoo wordt daaromtrent opgemerkt, dat de voortbrengselen, behoorende tot de klassen 43, 41, 7, 69, 70, 71, 72, 73, 48 en 50 , ingezonden door enkele personen, grootendeels hunne plaats zullen vinden inde galerijen van het tentoonstellingsgebouw. Er zijn echter een aantal genootschappen en inrigtingen, die het verlangen hebben te kennen gegeven, collectieve verzamelingen in te zenden van voorwerpen , tot al deze klassen behoorende. Het is van belang die niet te verdeelen, ten einde door zulke collectieve inzendingen ineens een juist denkbeeld te geven van de landbouwproductiviteit van deze of gene landstreek. Voor zulke lokale exposities is in het park eene ruimte van 1300 0 el beschikbaar gesteld, die voor gezamenlijke rekening der inrigtingen, die daarvoor inzenden, zal moeten worden overdekt en ingerigt. Voor de levende voortbrengselen van den landbouw (groep 9) is voor Frankrijk tegenover de .geole militaire, vóór het terrein bestemd voor de tuinbouwtentoonstelling, één bunder gronds gereserveerd, Dit gedeelte der tentoonstelling zal in vieren worden gesplitst, als: 1. De streek der tarwe (zonder uitvoer van wijn of zijde) bevattende 23 departementen, 4000 0 el. 2. De streek der tarwe en van den uitvoerwijn (zonder zijde) 40 departementen, 3200 0 el. 3. De streek der tarwe, van den uitvoerwijn en van de zijde, 26 departementen, 1600 0 el, en 4. Landbouw-tentoonstelling van den Minister van het Huis des Keizers, 1200 I=l el. De transportkosten zijn voor rekening der inzenders. Intusschen wordt er zorg gedragen op alle spoorwegen van den Staat eene vermindering van 50 pCt. op de vracht te verkrijgen. Omtrent de beoordeeling der ingezonden voorwerpen zijn bijzondere bepalingen gemaakt, als ook omtrent het aandeel, 't welk dit deel der tentoonstelling zal verkrijgen in het geheele bedrag der toe te kennen belooningen. Deze bepalingen komen overeen met die, welke hierachter in het Programma der tuinbouwtentoonstelling zijn vermeld. Er is een tarief bekend gemaakt, naar 't welk men de installatie in deze groep, o. a. de stallen en hokken,.door de aannemers der Keizerlijke Commissie kon doen vervaardigen, als ook tegen welk bedrag deze zich met de voeding der in te zenden beesten belasten. Er is eene raadgevende commissie benoemd voor de tentoonstelling van boomkweekerij en warmoczierderij, bestaande uit de Heeren Pissot , Rivièke en de Gayffieb, en deze heeft bekend gemaakt, dat de inzendingen van tuinbouw, die geen plaats kunnen vinden in het gedeelte voor de speciale tentoonstelling aangewezen , zouden worden geplaatst in het park of op het veld der landbouwproeven, en wel: 1. de boomen en struiken, merkwaardig om hunnen vorm of hunne grootte, zullen op grasperken geplaatst worden. 2. de verzamelingen van boomen eu struiken van eenige hoogte zullen worden geplant in perken van verschillenden vorm, waarvoor op rabatten de groenten en jonge stekken voor de aanplantingen der bosschen eene geschikte plaats zullen vinden. 3. l)e vruchtboomen in pyramied of verwanten vorm zullen evenzeer in perken geplaatst worden. De leiboomen zullen tegen de wanden der inde voor deze voorwerpen beschikbaar gestelde gedeelten van het park opgerigte gebouwen kunnen worden geleid. Er zal gezorgd worden, dat de bezoekers deze bijzondere wijze van kuituur goed kunnen gadeslaan. De 83 Klasse bevat: broeikasten en materieel van. den tuinbouw. Voor die klasse is een bijzonder comité van admissie benoemd, bestaande uit de Heeren Alpuand, hoofd-ingenieur van de Keizerlijke Commissie voor de bruggen en wegen, chef van de dienst der wandelingen en beplantingen der stad Parijs, Bahlllet-deschamps , hoofd-tuinman van de stad Parijs en Hardy, hoofd-tuinman van den Keizerlijken moestuin te Versaillcs; en door die commissie zijn per circulaire eenige bijzonderheden bekend gemaakt, waarvan het volgende vermelding verdient. De 83“ Klasse bevat de werktuigen voor den tuinman, den boomkweeker en den bloemist, de toestellen (vast of draagbaar) tot begieting, tot onderhoud der grasperken, enz.; de groote kasten en hare bijgebouwen, de kamer- of venster-kasten, de aquariums voor zee-, moeras-, of rivierplanten , de waterwerken en andere toestellen of inrigtingen voorde versiering der tuiueu. Deze voorwerpen zullen in het park buiten het paleis der tentoonstelling op doelmatige wijze en overeenkomstig de standplaatsen, waarvoor zij bestemd zijn, kunnen worden geëxposeerd, waardoor ze veel doelmatiger zullen uitkomen, dan wanneer ze inde galerijen der gebouwen worden geplaatst. Elk voorwerp zal voor zijn doel zooveel mogelijk worden gebezigd; zoo kunnen de plantkasten door de bloerakweekers met de eigenaardig 16*
daar te huis behoorende planten worden bevolkt, de kiosken en andere landelijke gebouwen zullen eene geschikte plaats zijn voor de werktuigen van den tuinbouw. Voorts zullen aquariums, waterwerken, rotsgroepen, rustique bruggen, schuttingen, hekken, versieringen, palissaden voor boomgaarden, geplaatst kunnen worden overeenkomstig hun doel, zoodat het geheele park een modeltuin kan worden, waar elke plant, elk voorwerp zich op zijne natuurlijke plaats kan bevinden en van den naam en het adres van den inzender mag voorzien zijn. Voor de 87e klasse (zaden en stekken van wandboomen) is eene commissie van toelating benoemd , bestaande uit de Heeren: DAUDIN grondeigenaarboschbouwer, , PÉPIN, chef der kweekerij van het Museum van natuurlijke historie te Parijs, PISSOT inspecteur der bosschen , conservateur van het Bois de Boulogne. Deze commissie heeft het noodig geacht eene bijzondere circulaire aan de inzenders te rigten. Het denkbeeld is om door jonge en oudere bommen aan te toonen, op welke wijze de bosschen in de verschillende landen onderhouden worden. Te dien einde zullen niet alleen verzamelingen van jong plantsoen van elken aard worden ontvangen om in groepen te worden geplaatst, maar ook enkele grootere boomen, die afzonderlijk kunnen worden geplant om juister beoordeeld te kunnen worden. Ook zullen worden toegelaten voorbeelden van kweekwijzen in elk land in gebruik, als ook die van enkele boomkweekers, die in de gelegenheid zullen worden gesteld, op de plaats zelve, uitlegging van hun stelsel te geven. Een jaar voor de opening der tentoonstelling zal op het terrein, voor de tuinbouw-tentoonstelling bestemd, de noodige plaatsruimte voor de inzenders dezer groep beschikbaar worden gesteld. (Dit is nog niet geschied; het terrein was ook in Junij 1.1. nog niet voor de opname van voorwerpen gereed, hoewel dit welligt in 't najaar het geval zal zijn.) De Keizerlijke Commissie is er op bedacht geweest zoo veel mogelijk, behalve de levend tentoongestelde planten en gewassen, ook die merkwaardige voortbrengselen uit het plantenrijk op de expositie vertegenwoordigd te zien, waarvan de verre afstand van hun vaderland het niet mogelijk maakt, ze met hun volledige ontwikkeling en op natuurlijke wijze tentoontestellen. Er zal daarom in den tuin van de wereldtentoonstelling voor den tuinbouw bestemd, een Diorama worden daargesteld,'t welk op karakteristieke wijze een beeld zal geven van den plantengroei der voornaamste luchtstreken van den aardbol. De commissie wenscht dit Diorama zoo naauwkeurig , zoo
natuurlijk mogelijk te doen zijn , en roept te dien einde de welwillende medewerking in van allen, die haar daarvoor bouwstoffen kunnen leveren. Zij verlangt daarom goed genomen photographische afbeeldingen van enkele merkwaardige gewassen of eigenaardige plantengroepen; er zal eene bijzondere melding worden gemaakt van die inzendingen, die op deze wijze nuttige inlichtingen hebben verstrekt. De hiertoe dienstige stukken moeten franco en bij wijze van geschenk (don gratuit) , gezonden worden aan den Staatsraad commissaris-generaal der tentoonstelling, Paltis de l' industrie, Charnps Elysées , deur n°. IV , v66r den 11 November 1866. Voor de tentoonstelling van tuinbouw is een raadgevende commissie benoemd, bestaande uit de volgende Heeren: ADOLPHE BROGNIART, lid van het instituut, voorzitter; ALPHAND, vice-president; BARILLETDESCHAMPS, secretaris; DECAISNE, lid van het instituut, BoUCHARD-HUZARD HARDY, AUGUSTE BIVItRE HENRI VILMORIN. Door deze commissie is bekend gemaakt het volgende Algemeen Programma der Tentoonstelling. Art. 1. Eene internationale en permanente tentoonstelling van tuinbouw zal gedurende de wereldtentoonstelling van 1867 geopend zijn van af 1 April tot 31 October. Een tuin, van 50,000 vierkante el oppervlakte, is op het veld van Mars, binnen het terrein der wereldtentoonstelling, voor dit doel ingerigt. De voortbrengselen zullen er, overeenkomstig hunnen aard, geplaatst worden in warme of gematigde kassen, onder tenten, in galerijen of in de open lucht. Art. 2. Er zullen van af 1 April tot 31 October, achtereenvolgens, veertien internationale tuinbouwwedstrijden worden geopend. leder inzender, die door de raadgevende commissiën, benoemd door de Keizerlijke Commissie, tot een dier wedstrijden is toegelaten, zal verpligt zijn zijne voortbrengselen op de tentoonstelling te laten verblijven gedurende den geheelen duur van den wedstrijd, zijnde hoogstens veertien dagen, en voor de oppassing van die voortbrengselen tijdens hun verblijf op de tentoonstelling te zorgen. De kosten van vervoer van die voortbrengselen zijn voor rekening der inzenders; eene vermindering van 50 pet. op de tarieven in gebruik zal worden toegestaan door de spoorweg-maatschappijen van het Fransche Keizerrijk. Art. 3. De aanvragen der Fransche horticulteurs zullen moeten worden geadresseerd aan áen Staatsraad, commissaris-generaal der wereldtentoonstelling van 1867, in het Palais de Plndustrie, •Champs-Elyseés, deur N.. IV, twee maanden voor de opening van iederen wedstrijd. Den inzenders zal, minstens eene maand voor de opening van dien wedstrijd, kennis worden gegeven van hunne toelating. ledere aanvraag zal moeten bevatten, behalve den naam en de woonplaats van den aanvrager, de soort en de verscheidenheid der voortbrengselen, welke hij wenscht tentoontestellen, de wijze van plaatsing, welke die voorwerpen vereischen, de plaats, die ze zullen innemen, het getal corbeilles, groepen of perken, die de aanvrager denkt te vullen. Eene voor. loopige aangifte, ingezonden voor den 28 Febr. 1867, moet de opgave bevatten der verschillende wedstrijden, waaraan de aanstaande inzender gedurende de tentoonstelling plan heeft deel te nemen. De aanvragen der buitenlandsche horticulteurs moeten worden geadresseerd aan de verschillende commissiën, door de gouvernementen te dien einde benoemd. De lijst der toegelaten inzenders zal door elke buitenlandsche commissie, eene maand voor de opening van den wedstrijd, worden ingezonden aan den Staatsraad, commissaris-generaal. Deze lijst zal, even als voor de aanvragen der Fransche horticulteurs is gezegd, moeten bevatten, behalve den naam van elken inzender, de voortbrengselen, die hij denkt in te zenden, de wijze, hoe deze geplaatst moeten worden, de ruimte, die ze zullen innemen, het aantal co rbeilles, groepen of perken, die de aanvrager denkt te vullen. Art. 4. De veertien wedstrijden, in Art. 2 aangekondigd, worden op de volgende wijze geregeld: Eerste wedstrijd, geopend 1 April 1867. Camellia's, coniferen, hoornen en heesters en volle grondsplanten, Ericaceën, vervroegde vruchten en groenten. Tweede wedstrijd, geopend 15 April. Rhododendron arboreum's , vervroegde vruchten, hyacinthen en planten voor de gematigde kas. Derde wedstrijd, geopend 1 Mei. Orehideën, Azalea indica's, tulpen, sierplanten en planten voor de gematigde kas. Vierde wedstrijd, geopend 15 Mei. Azalea indica's en pontica's, Rhododendron's, Orchideën en sierplanten voor den vollen grond. Vijfde wedstrijd, geopend 1 Junij. Orchideën , rozen, Pelargonium's , sierplanten en keukengewassen. Zesde wedstrijd, geopend 15 Junij. Pelargonium's, rozen, Orchideën , vruchten van het jaargetijde.
Zevende Wedstrijd, geopend 1 Julij. Palmen, warme kasplanten en eenjarige planten, vruchten van het jaargetijde. Achtste Wedstrijd, geopend 15 Julij. Aroïdeën, nieuwe planten, eenjarige planten , vruchten van het jaargetijde. Negende Wedstrijd, geopend 1 Augustus. Planten met gekleurd blad, Gladiolus, Fuchsia's, vruchten van het jaargetijde. Tiende Wedstrijd, geopend 15 Augustus. Sierplanten en eenjarige planten, varens en vruchten van het jaargetijde. Elfde Wedstrijd, geopend 1 September. Keukengewassen, sierplanten, dahlia's, vruchten van het jaargetijde. Twaalfde Wedstrijd, geopend 15 September. Dahlia's, verschillende planten en vruchten van het jaargetijde. Dertiende Wedstrijd, geopend 1 October. Vruchten (algetneene wedstrijd) en verschillende plariten. Veertiende Wedstrijd, geopend 15 October. Vruchtboomen kunstmatig gekweekt (algemeene wedstrijd). Een gedetailleerd en algemeen Programma dezer veertien wedstrijden zal voor het einde van de maand Julij 1866 worden bekend gemaakt. (Tot nu toe is dit Programma nog niet uitgegeven.) Art. 5. De uitheemsche planten zullen gedurende de beide eerste dagen van eiken wedstrijd worden geplaatst binnen het glazen Paleis, dat in .'t midden van den tuin der wereld-tentoonstelling voor tuinbouw zal worden opgerigt; later zullen ze worden verplaatst in de bijzondere kassen, die te dien einde zijn aangewezen. Art. 6. Eene bijzondere sectie van den internationalen jury van de belooningen , zaanigesteld uit 24 leden, waarvan 12 Franschen, zal worden aangesteld door de Keizerlijke Commissie, onder den naam van jury van de groep der levende voortbrengselen en proeven van inrigtingen van den tuinbouw. Op de voorstellen van dien jury der groep zal de Keizerlijke Commissie, vijf dagen voor de opening van eiken wedstrijd, een internationaal comité benoemen van mede-jury's, gekozen uit de voornaamste tuinbouwkundigen van Frankrijk en van het buitenland. De taak dezer jury's zal zijn, om de voortbrengselen te beoordeelen van den eersten wedstrijd, welke na hunne benoeming wordt geopend, en om die voortbrengselen volgens hunne verdiensten te rangschikken in vier afdeelingen, onder den titel van: eerste, tweede, derde prijs van den wedstrijd en eervolle vermeldingen. De werkzaamheden der jury's zullen beginnen op den dag der opening van den wedstrijd en binnen twee dagen geëindigd moeten zijn. De prijzen en eervolle vermeldingen van den wedstrijd , door de jury's toegewezen, zullen terstond bekend gemaakt en aan de voortbrengselen, die ze waardig gekeurd worden, worden gehecht. Deze prijzen en eervolle vermeldingen zullen niet terstond na elken wedstrijd worden uitgereikt, maar zullen ten name van den inzender worden geboekt als aanspraken voor het verkrijgen van eene der groote belooningen, die aan het einde der wereldtentoonstelling, op advies van den internationalen jury, zullen worden toegewezen en uitgereikt. Art.. 7. De belooningen, toe te wijzen door den internationalen jury der belooningen van de voortbrengselen van landbouw, tuinbouw en nijverheid, zijn op de rolgende wijze vastgesteld door het Reglement der Keizerlijke Commissie voor de belooningen, van 7 Junij 1866, goedgekeurd door het Keizerlijk decreet van 9 Junij 1866. Groote prijzen en toewijzingen in geld voor eene gezamenlijke waarde van twee honderd vijftig duizend francs. Honderd gouden medailles, elk ter waarde van duizend francs. Duizend zilveren medailles. Drie duizend bronzen medailles. Vijf duizend eervolle vermeldingen, op zijn hoogst. Alle medailles zijn van dezelfde grootte. Eene hoofdcommissie van raadgeving, door hetzelfde reglement ingesteld, bestaande uit vijf en twintig leden, en waarin de president en de vice-president van den jury der groep van den tuinbouw zitting hebben, is belast de hierboven genoemde belooningen onder de verschillende groepen van voortbrengselen te verdeelen. Door die commissie zal dus worden bepaald, welk deel van het geheele cijfer der belooningen, hierboven genoemd, zal worden toegestaan aan de inzenders van levende voortbrengselen en proeven van inrigtingen van den tuinbouw. Art. 8. De Jury van de groep van den tuinbouw zal den 27 October 1867 een algemeen overzigt zamenstellen van de prijzen der wedstrijden van verschillenden rang en van de eervermeldingen toegewezen bij gelegenheid van eiken der veertien wedstrijden. Volgens dit overzigt , en naar gelang van het aantal en van den rang der prijzen zoowel als der eervermeldingen door denzelfden inzender verkregen, zal de jury der groep de groote prijzen, geldtoewijzingen, gouden, zilveren en bronzen medailles, die door de hoofdcommissie van toewijzing ter zijner beschikking zijn gesteld , onder de inzenders verdeelen. De diploma's zullen de lijst bevatten der prijzen en vermeldingen bij de wedstrijden, door den bekroonde gedurende de tentoonstelling behaald. (get.) De Voorzitter der Raadgevende Commissie, BROGNIART. De Secretaris BARILLET-DESCHAIViPS.
Men heeft getracht in de bovenstaande kolommen van de Parijsche wereldtentoonstelling in het algemeen en in 't bijzonder van de afdeelingen land- en tuinbouw datgene mede te deelen , wat het meest wetenswaardige kan geacht worden te zijn. Eenige bijzonderheden verdienen nog vermelding. In het park zullen nog kunnen worden geplaatst, voor rekening der inzenders, bijzondere gebouwen, om de voorwerpen te bergen, waarvoor in het paleis de gewenschte ruimte ontbreekt. Zoo zal, b. v. België, zegt men, daar een gebouw daarstellen voor zijne expositie van schoone kunsten. De bureaux der commissarissen enz. zullen er eveneens eene plaats vinden. Er zullen ook muzijktempels, rustplaatsen en op de van het gebouw verwijderde punten ververschingslokalen gevonden worden. Van de Keizerlijke commissie is de mededeeling ontvangen, dat tengevolge der heerschende veeziekte op de tentoonstelling niet zullen worden toegelaten het rundvee, de schapen en de varkens, en dat dus de klassen 76, 77 en 78 zullen worden gesupprimeerd. Men hoopt echter, dat daarentegen de inzendingen in de klassen 75, 79 en 80 des te belangrijker zullen zijn en vestigt de aandacht er op, dat het zeer wenschelijk is, dat paarden worden ingezonden, daar reeds bij verschillende natiën het plan bestaat aan dit gedeelte der tentoonstelling eene bijzondere uitbreiding te geven. Ofschoon dus de invoer van vee op dit oogenblik in Frankrijk is verboden, zouden toch de omstandigheden zoo kunnen veranderen, dat dit verbod werd opgeheven. Het is daarom wenschelijk, dat inzenders, die in zoodanig geval plan hebben iets in te zenden, de opgaven daarvan niet achterwege laten. Er is eene mededeeling ontvangen, dat levende voortbrengselen, behoorende tot den kolonialen landbouw, in allen gevalle zullen worden toegelaten. De Keizerlijke Commissie heeft in der tijd de aandacht der inzenders er op gevestigd, hoe noodzakelijk het is de in te zenden voorwerpen op smaakvolle wijze te rangschikken. Ten einde hen in de gelegenheid te stellen van vroegere ondervinding partij te trekken, heeft zij de teekeningen van eenige der fraaiste etalages der laatste wereldtentoonstelling in een werk vereenigd, en dit verkrijgbaar gesteld onder den titel: «Album des Installations les pl4 remarquables de l'Exposition universelle de 1862 a Londres, publié par la commission Imperiale pour servir de renseignements aux exposants des diverses nations, Paris MORLET (prijs 10 francs). De Nederlandsche hoofdcommissie heeft zich eenige exemplaren van dat werk aangeschaft, welke onder eenige harer leden op verschillende plaatsen zijn verdeeld en daar door de aanstaande inzenders kunnen worden ingezien en geraadpleegd. Omtrent het vervoer der voorwerpen naar en van de tentoonstelling is door den Minister van landbouw, handel en publieke werken te Parijs een besluit bekend gemaakt, waarbij eene reductie van 50 pCt. op de vrachttarieven van alle fransche spoorwegen wordt toegestaan. Slechts omtrent voorwerpen van kunst, van groote waarde of van zeer grooten omvang, zijn uitzonderingen gemaakt. De spoorweg-maatschappijen zorgen voor het transport door Parijs tegen berekening van 10 francs per ton. Daarvoor worden de kisten enz. per spoor tot binnen het park of het gebouw der tentoonstelling gebragt , en op de verschillende wegen daarin vervoerd tot zoo nabij mogelijk aan de plaats van expositie. Daar de Nederlandsche Hoofdcommissie voor het vervoer der voorwerpen heen en terug zorg draagt (men zie hare circulaire • van 4 December 1865) komen de hier besprokene onkosten voor hare rekening. Zij zal later ongetwijfeld aan de inzenders eene of meer hoofdplaatsen (waarschijnlijk Amsterdam en Rotterdam) aanwijzen, waarheen de goederen moeten worden gezonden, om door haar, in ontvangst te worden genomen. Het plan bestaat om de verschillende natiën uit te noodigen , behalve hare commissariale bureaux in het park, mede een bureau op te rigten in het Palais de l'industrie in de Champs Elysées. Al deze bureaux zullen op eene en dezelfde galerij in het Palais de l' industrie gevonden worden, waardoor het internationaal verkeer der verschillende commissiën zeer zal kunnen worden bevorderd. In het P alais de l'industrie zal ook den 1 Julij 1867 de toewijzing der prijzen geschieden; tot bijwoning dezer buitengewone plegtigheid stelt men zich voor 32,000 personen uit te noodigen. Aan het hoofd van het buitenlandsch Departement der tentoonstelling staat de Heer LEON DONNAT. Deze, zoowel als zijn chef de bureau, de Hr. GEORGES BERGER , geven met bijzondere welwillendheid aan de menigvuldige vreemde commissarissen en autoriteiten, die inlichtingen wenschen te ontvangen, alle noodige ophelderingen. De kosten, waarin de buitenlandsche commissiën hebben te voorzien, zijn zeer belangrijk; van daar dat ook de rijken, die er prijs op stellen, dat zij op de tentoonstelling waardig vertegenwoordigd worden, daarvoor groote sommen beschikbaar stellen. Zoo heeft België voor dat doel 600,000 francs op de begrooting gebragt. In Nederland zijn de aanmeldingen bevredigend. Op het gebied van Nijverheid telt men ongeveer 500 inzenders. Ook voor de schoohe kunsten verwacht men goede deelneming. Voor land- en tuinbouw waren tot nu toe de aanmeldingen geëvenredigd gering; men mag echter verwachten, dat naarmate de bijzonderheden der tentoonstelling in deze afdeelingen meer bekend worden, ook de lust er aan deel te nemen zal aanwakkeren, vooral nu uit de latere bepalingen blijkt, dat de aanmeldingen nog kunnen worden ingewacht. Onder de Nederlandsche inzendingen behooren die onzer overzeesche bezittingen, en zij zijn voor den vreemdeling vooral zeer belangrijk. Op eene vroegere wereldtentoonstelling te Parijs heeft dit gedeelte der Nederlandsche afdeeling zeer de aandacht getrokken en de Nederlandsche Hoofdcommissie doet al wat in haar vermogen is, ook voor de aanstaande wereldtentoonstelling eene goede verzameling van voorwerpen uit onze Koloniën bijeen te brengen. Men verwacht te dien einde groote toezendingen uit Oost-Indië, en men heeft de noodige pogingen aangewend, om ook uit Rijks en andere verzamelingen het daarin ontbrekende te kunnen aanvullen. Ten einde echter niets te verzuimen, om die inzending belangrijk te maken, is voor eenigen tijd eene circulaire door de Nederlandsche Hoofdcommissie gerigt aan de bezitters van voortbrengselen van den grond, van de nijverheid en kunst uit Nederland's overzeesche bezittingen, met verzoek. die ten behoeve der tentoonstelling wel te willen afstaan, •voor zoo ver zij tot het oogmerk geschikt mogten zijn. Zij , die genegen zijn aan deze uitnoodiging te voldoen, worden verzocht daarvan berigt te geven, met vermelding der in te zendén voorwerpen , aan den Voorzitter der Nederlandsche Hoofdcommissie te Rotterdam of aan een der leden, J. GROLL te Utrecht of D. L. WOLFSON te Leiden, die de Subcommissie voor de Koloniën uitmaken. Daarna zullen de gedrukte stukken betrekkelijk het onderwerp aan hen, die zich hebben aangemeld, worden aangeboden.. Wij vermeenen de bezitters van voorwerpen , behoorende tot den Kolonialen landbouw, in 't bijzonder hierop opmerkzaam te moeten maken. Eene andere circulaire der Nederlandsche Hoofdcommissie, gedateerd 15 September, bevat nadere bepalingen omtrent de inzendingen van kunst. Daaruit blijkt o. a. dat de in te zenden kunstwerken in Nederland zullen worden beoordeeld en verzonden door den Raad van Bestuur der Koninklijke Akademie van beeldende kunsten te Amsterdam,- en dat de Nederlandsche kunstbeoefenaren, die niet in Nederland gevestigd zijn, hunne werken hebben in te zenden aan den Heer J. WITTERING, lid der Nederlandsche Hoofdcommissie (op het veld van Mars) te Parijs. De Heer WITTERING fungeert als Subcommissie voor de schoone kunsten, gelijk vroeger werd gemeld. De aanmeldingen moeten geschieden voor 15 December 1866, de inzendingen te Amsterdam van 1 tot 15 Januarij 1867, te Parijs van 15 tot 20 Januarij 1867. Voor nadere bijzonderheden verwijzen wij naar gemelde circulaire. Wij behouden ons voor de mededeelingen omtrent de aanstaande •Parijsche wereldtentoonstelling- later in dit blad voort te zetten. Eerlang mag de bekendmaking van het definitieve en meer uitgebreide programma der tuinbouw-tentoonstelling worden te gemoet gezien, 't Welk hier zal worden opgenomen en waarbij tevens meerdere bijzonderheden omtrent die onderne ning zullen kunnen worden ter kennisse ge bragt. Uit hetgeen hier is medegedeeld zal reeds voldoende blijken op welke grootsche en ongeëvenaarde wijze de aanstaande wereldtentoonstelling wordt voorbereid. In de meeste rijken heeft men reeds sedert lang het gewigt der onderneming begrepen en is er met ernst op bedacht geweest, zorg te dragen er op behoorlijke wijze aan te kunnen deelnemen. Mogt door oorlog of andere rampen de aandacht er tijdelijk van zijn afgewend, bij het herstel der vroegere toestanden zijn de werkzaamheden van de tentoonstelling overal met ijver hervat. Dit is niet het minst het geval op het gebied van land- en tuinbouw. Moge dr Nederland dan ook niet achterblijven, even als men van ons Vaderland verwachten mag, dat het op het veld van nijverheid en kunst goed zal zijn vertegenwoordigd. Mogen de Nederlandsche landbouwers de handen ineen slaan, opdat ook de wereldtentoonstelling getuige, dat hun bedrijf regt heeft op de hulde en hoogschatting, die men er in het buitenland aan toekent. Mogen de tuinbouwers hier te lande door ruime inzending hunner edelste voortbrengselen den ouden na,tionalen roem handhaven, die voor hen, nog zoo onlangs door de uitkomsten der Amster. darnsche tentoonstelling van 1865 werd bevestigd. Zoo door het hier medegedeelde de lust tot medewerking bij velen wordt opgewekt, rekent zich de schrijver voor zijne moeite ruimschoots beloond. Haarlem, 20 Sept. 1886.
---

