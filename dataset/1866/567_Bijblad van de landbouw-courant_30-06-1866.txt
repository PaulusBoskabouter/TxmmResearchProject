DE HOLSTEINSCHE MELKERIJ.
DOOR J'. BOEI,
te Groningen. (Mee eene afbeelding.)
Meermalen is in de laatste jaren de Holsteinsche wijze van boterbereiding in Nederland ter sprake gekomen en zeker niet onverdiend, want de prijs der Holsteinsche boter aan de Londensche markt toont genoegzaam aan, welk een gevaarlijke concurrent Holstein in den boterhandel voor Nederland is. Ik meen, dat het aan de lezers van dit blad niet onaangenaam zal zijn, eens een kijkje te nemen in eene der groote melkerijen van Holstein, en geef daarom hier eene korte beschrijving bij bijgaande teekening, welke ik aan het Wockenblatt der iinnalen ontleen. In Holstein begint men tegenwoordig meer en meer geëmailleerd ijzeren melkmollen te verkiezen en ik geloof, dat zij veel voor hebben boven de houten, aarden, glazen, zinken en koperen melktesten, mouwen, mollen of aden, en hoe zij al meer heeten , die in Nederland gebruikt worden voor het ontroomen der melk. De uit Holstein ingezonden geëmailleerd ijzeren melkmollen trokken dan ook in 1862 op de tentoonstelling te Londen zeer mijne aandacht , en werden ook te Hamburg bekroond. Dezelfde soort, die ik te Londen zag, is hier afgebeeld, met de vernuftige wijze, waarop zij geplaatst, afgeroomd en ledig gegoten worden in een Holsteinschen melkkelder.
A AAA zijn de langwerpig vierkante testen van ijzer, dat men wit of blaauw geëmailleerd (of verglaasd) kan krijgen. Aan de achterzijde, bij B, zijn zij voorzien van een aangezet stuk, waardoor men met behulp van eene kleine dommekracht, C, ze zoo ver kan opligten, dat al de melk er uitloopt. Alvorens men echter daartoe overgaat, wordt de melk afgeroomd met den, langs rolletjes over den kant der mol loopenden afroomer F, die uit de teekening wel begrepen zal worden. Langs de melkbanken loopt een ijzeren spoor en daarover een klein ijzeren wagentje op 4 wielen, dat van boven eene groote trechter D draagt, welke wat breeder dan de melkmollen is. De room of later de melk loopt dan in een emmer E. De prijs der melkmollen is voor 38 Holsteinsche kannen, lang 7 voet, breed 2 voet, 16/ pruissische thaler; voor 18 kan, lang 4 voet, breed 2 voet, 12 thaler. Een afroomer kost 21 thaler, een wagentje met geëmailleerd ijzeren trechter en een eikenhouten melkemmer met geel koperen beslag 131 thaler en een dommekracht 101 thaler. Bij al deze prijzen is de emballage inbegrepen en aan eene Holsteinsche haven geleverd. Haren bij Gioningen, 1866.
---

