Inhoud. Bijblad van de Landb. -Cour
Adres aan den Koning over het weder invoeren van een zoogen. hoorngeld, en het oprigten van een blijvend rijksveefonds. De polder van Kamperveen, in het 9° dijksdistrict. Uittreksel uit een overzigt van den handel in boekweit over 1866. Pseudo-trichinen. (Geneesk. Cour.) Over het paardenvleesch. Maats. enz. (300-307). Berigten (619-624). Correspondentie. Advertentiën. Markten enz.
---

De Runderpest.. Bijlage tot de Landb.-C.
Aan de inteekejaren is sniert—het vorig nr. der Landb.. C. verzonden nr. 116.
---

BIJBLAD VAN DE LANDBOUW-COUR.N° .23&24
Bij dit nommer der Landbouw-Courant wordt aan de inteekenaren verzonden N°. 23 & 24 van Bijblad van de Landb.- C., inhoudende: Kort Verslag aan Zijne Excellentie den Minister van Binnenlandsche Zaken omtrent de landhuishoudkundige tentoonstelling te Weenen, in Mei en Junij 1866 aldaar gehouden. Opgemaakt door A. J. Baron ScHimmELPERIviNcE 'JAN DER OIJE , Afgevaardigde voor Nederland. (Met eene uitslaande plaat.) (Verv. en slot.) Rooverij, door J. S. Berigt.
---

ADRES AAN DEN KONING OVER BET WEDER. INVOEREN VAN EEN ZOOGEN. HOORNGELD EN BET OPRIGTEN VAN EEN BLIJVEND RIJKS-VEEFONDS.
Aan Zijne Majesteit den Koning! Met verschuldigden eerbied wendt het Bestuur der Afdeeling Zutphen van de Geldersche maatschappij van landbouw zich tot Uwe Majesteit , met het verzoek, dat van wege Uwer Majesteits gouvernement de vraag worde onderzocht, of niet de weder invoering eener belasting op het rundvee, van een zoogenaamd hoorngeld, en het in verband daarmede oprigten van een nieuw blijvend rijks veefonds, waaruit, overeenkomstig wettelijk vast te stellen bepalingen, vergoeding voor vee geschonken werd , èn in het algemeen belang, én in dat van den landbouwenden stand zelf, wenschelijk zou zijn, en dat, indien bij zulk een onderzoek van die wenschelijkheid blijken mogt , de noodige voorstellen daaromtrent aan de wetgevende magt mogten worden ingediend. Het Afdeelingsbestuur van Zutphen, dat zich alzoo tot Uwe Majesteit wendt, heeft, Sire, tot dit verzoek niet besloten dan na rijpe overweging der zaak. Het handelt hier trouwens niet eigenmagtig, maar naar aanleiding der besluiten bij de afdeeling genomen, ingevolge beraadslagingen, waaraan bekwame mannen en inzonderheid ook ervaren landbouwers deelnamen. Het kent dan ook de bezwaren , die daaraan verbonden zijn, het beseft den tegenstand, dien zulk een denkbeeld bij velen ondervinden zal, maar toch acht het de moeijelijkheden niet zoo groot, om daarom de zaak te laten rusten. De belangen , die hier op het spel staan , zijn naar het oordeel der adressanten te groot, dan dat zij hier zwijgen mogen, terwijl het bovendien hunne innige overtuiging is , dat de meeste gronden, die tegen de invoering van zulk eene belasting worden aangevoerd, den toets van het regtvaardig oordeel, van het onpartijdig onderzoek niet vermogen door te staan. De waarheid dezer meening valt trouwens bij de oppervlakkigste beschouwing in het oog. Men spreekt, Sire, van het misnoegen, dat de weder invoering van zulk eene belasting aan vele oorden zou doen ontstaan, de ontevredenheid, die zij onder den landbouwenden stand in het algemeen opwekken zou, als van een bezwaar, dat zulk eenen maatregel als ondoeltreffend moet doen ter zijde stellen; maar, welke nieuwe belasting werd ooit ingevoerd, die niet soortgelijke ontevredenheid verwekte, die niet reeds vooruit veroordeeld werd, door hen, die daardoor getroffen werden en zich al ligt daarbij verongelijkt achtten ? Men beweert ook, Sire, dat zulk eene belasting onregtvaardig zou zijn, omdat zij, algemeen, over het geheele rijk , en van alle veehouders geheven , slechts ten goede komt van enkelen, van zulken, die door geledene verliezen, op grond van haar, aanspraak hebben op vergoeding, en alzoo door haar gebaat worden, maar, wanneer men nu zulk eene belasting beschouwt als 'eene verzekeringspremie, zooals men haar in waarheid niet anders beschouwen kan, is dan de waarborg niet voor allen dezelfde, evenzeer als hij dit is bij eene verzekeringsmaatschappij ? Men beweert verder, Sire, dat zulk eene belasting onnoodig zou zijn, omdat particuliere verzekeringsmaatschappijen in dezelfde behoefte kunnen voorzien, maar mag men niet vragen, of zulke maatschappijen genoegzarne deelneming ondervinden zouden, om den deelhebbers bij grootere rampen een' gelijken waarborg van zekerheid te geven, als een rijks veefonds dit doen zal, dat algemeen werkt en waaraan niemand zich onttrekken kan? Men zou tegen deze belasting ook kunnen aanvoeren, wanneer men haar als eene gedwongene verzekering beschouwt, dat zij ingrijpt op het beginsel der individuele vrijheid , zoo zeer in onzen tijd gehuldigd. De adressanten zelven zijn voorstanders van die vrijheid, maar zij durven gerust vragen, of er daarop geene uitzonderingen noodig zijn, of er niet meer gevallen voorkomen, waarin zij behoort plaats te maken voor eene regeling, die meer in het belang is èn van het algemeen, èn van alle ingezeten in het bijzonder. Alzoo Sire, is het dan ook, naar het oordeel der adressanten, klaar en duidelijk, dat de bezwaren, tegen zulk eene belasting ingebragt , den toets van het gezond verstand niet kunnen doorstaan. Maar mag dit nu als eene bewezene. daadzaak worden vastgesteld, dan meenen zij ook zulk eene belasting met vrijmoedigheid te mogen aanbevelen, als een maatregel, wiens nut door het verleden ten duidelijkste wordt geleerd, die door de regtvaardigheid gebiedend wordt geëischt , de wenschelijkheid waarvan voor de toekomst op de meest overtuigende wijze blijkt. Om aan te toonen , Sire, hoe het verleden voor de invoering van zulk eene belasting pleit, behoeven wij' helaas, niet verre terug te gaan. Inderdaad had daar in het afgeloopen jaar een rijks-veefonds bestaan, tijdens de veepest, in ons Vaderland uitbrak, de vijand, die toen dreigde, zou waarschijnlijk tijdig gestuit zijn geworden, de middelen waren meer dadelijk beschikbaar geweest, en men zou onmiddellijk met meer kracht hebben doorgetast. En wat is er nu gebeurd? Hoe groot zijn de verliezen geweest en waar is nog het einde der ramp? Eindelijk, hoevele offers heeft zij niet aan de schatkist gekost? En hier blijkt dan nu ook, hoe zulk eene belasting eigenlijk door de regtvaardigheid gebiedend wordt geëischt. De adressanten, Sire, treden hier op als voorstanders van den landbouw, maar meer nog als voorstanders van regt en billijkheid, en dan vragen zij, wat regtvaardiger is, dat namelijk vergoedingen, zooals tegenwoordig in zake de veepest, worden uitbetaald, uitgereikt worden uit een veefonds, door veehouders zelven allengs, in den vorm eener belasting, van een hoorngeld bijeengebragt , of wel uit de algemeene schatkist, waarbij dus de Schade gedragen wordt ook door zulken , die zelven, geene eigenaars van vee zijnde, ook geen ander belang bij de zaak hebben, dan voor zoo verre in de maatschappij, waarin wij leven, het belang en het welzijn van anderen, tot op zekere hoogte, ook met ons belang in verband staat? Waarlijk, indien men acht geeft, hoe, bij gemis van een fonds, door de belanghebbenden zelven tijdig opgebragt , de noodzakelijkheid geboren werd, om de algemeene schatkist voor hunne verliezen te doen boeten, dan wordt het wel duidelijk, hoe de regtvaardigheid zelve de invoering van eene belasting op het vee dringend gebiedt. De landbouw kan, even als elke andere tak van nijverheid, aanspraak maken op vrijheid, maar niet op privilegiën noch bijzondere bescherming ten koste van anderen. En wat nu het wenschelijke betreft van zulk eene belasting voor de toekomst, zoo is het , Sire, schier onnoodig , na het aangevoerde, daarbij langer stil te staan. De ramp, die tegenwoordig ons teistert, kan na korteren of langeren tijd voorbij gaan. Voorspoediger dagen zullen aanbreken, maar ook zij worden vroeger of later opgevolgd door nieuwe rampen. Het geldt hier dan ook de vraag, of wij bij een later op nieuw uitbreken van de veepest, of welke andere besmettelijke veeziekte, ook beter zullen gewapend zijn, om den vijand, dadelijk, met alle magt te stuiten, dan wij dit in het afgeloopen jaar waren. De adressanten kunnen hierop niet met genoegzamen ernst opmerkzaam maken, vooral, omdat het tegenwoordig °ogenblik voorzeker in vele opzigten uitnemend geschikt is voor de invoering van zulk eene belasting. Het is U. M. bekend, en het is reeds vroeger in dit adres uitgedrukt, hoe nieuwe belastingen altijd tegenstand vinden. Toch gelooven de ondergeteekenden , dat de invoering dezer belasting in dezen tijd eene mindere tegenwerking ondervinden zou dan welligt later, in voorspoediger dagen, wanneer men al ligt den vijand verre waant en elke penning, voor zijne meerdere veiligheid uitgegeven, als weggeworpen beschouwt. Wanneer de adressanten alzoo tot Uwe Majesteit spreken, dan doen zij dit niet zonder grond. Toen namelijk voor een drietal jaren de wenschelijkheid van een veefonds en eener belasting op het vee door een onzer leden op eene onzer Afdeel.vergaderingen werd ter sprake gebragt , was er niet een enkel lid, die zich met deze denkbeelden vereenigde en thans, Sire, vereenigden zich op onze laatst gehoudene vergadering al de aanwezigen daarmede. Zoo hadden de tegenwoordige omstandigheden de denkbeelden omtrent deze aangelegenheid in ons midden veranderd, eene verandering, die zeker ook nog wel aan andere oorden, zich zal hebben geopenbaard. Mogt het Uwe Majesteit behagen, de in dit adres ontwikkelde denkbeelden in rijpe overweging te nemen. De zaak is van uitnemend gewigt. Groote belangen staan hier op het spel. De regtvaardigheid zelve eischt eene andere regeling, dan die, welke tegenwoordig plaats heeft. Zij is noodig in het wel begrepen belang van den veehouder zelven, die betere waarborgen behoeft, dan bijzondere veeverzekeringmaatschappijen vermogend zijn hem te verschaffen, waarborgen, zooals zij voor hem alleen kunnen gevonden werden in zulk een algemeen, blijvend rijksveefonds, als waarvan in dit adres gesproken is. 'T welk doende enz. Zutphen, December 66. Het Bestuur van de Afd. Zutphen der Geldersche maatschappij van Landbouw, (was get.) L. A. F. H. vebt HEECKEREN, Voorzitter. R. W. BOER, Secretaris.
---

