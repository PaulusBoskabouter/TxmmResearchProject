NEDERLANDEN. 's Gravenhage, den 11den Mei.
11 April 1866, Wij WILLEM 111, bij de gratie Gods, Koning n°. 91. der Nederlanden , Prins van Oranje-Nassau , Groothertog van Luxemburg, enz., enz., enz. Beschikkende op een aan Ons ingediend verzoekschrift van D. E. Nolting en D. P. Terpstra, beiden wonende te Amsterdam, als medeoprigters der aldaar te vestigen naamlooze vennootschap: » Amsterdamsche Stoomhoutzagerij, Sigarenkisten-fabriek en Kuiperij", strekkende tot het erlangen der Koninklijke bewilliging op de bij het verzoekschrift gevoegde notariële acte van oprigting van gemelde naamlooze vennootschap; Gelet op de artt. 36 tot en met 56 van het Wetboek van Koophandel; Op de voordragt van Onzen Minister van Justitie, van den lOden April 1866, lste afd., n°. 124, Hebben goedgevonden en verstaan: Onze bewilliging te verleenen op de bij het verzoekschrift overgelegde notariële acte van oprigting der naamlooze vennootschap: » Amsterdamsche Stoomhoutzagerij, Sigarenkisten-fabriek en Kuiperij" , te vestigen te Amsterdam. Onze Minister van Justitie is belast met de uitvoering van dit besluit. Amsterdam, den Uden April 1866. WILLEM. De Minister van Justitie, Pické. [De bij dit besluit goedgekeurde acte wordt hierachter medegedeeld.] Op den 9den dezer is door Zijne Majesteit den Koning, met het gebruikelijk ceremonieel, ontvangen de heer Bolden Halbach , ter overhandiging zijner geloofsbrieven als minister-resident van Z. K. H. den Groothertog van Baden bij het Nederlandsche Hof. Bij besluit van den lOden Meijl., nc. 51, heeft Zijne Majesteit goedgevonden : I°. op hun verzoek eervol ontslag te verleenen aan : D. van der Sleesen, als dijkgraaf van het Bijlmermeer, provincie Noordholland; J. Post, als lid van het hoofdbestuur van het waterschap Reiderland voor het zevende onderdeel, provincie Groningen; 2°. te benoemen : bij het bestuur voor het Waterschap van den Angustapolder , provincie Noordbrabant, tot 2de lid J. M. Smit, en tot secretaris-penningmeester J. L. la Fontijn; bij het bestuur van den Theodortispalder , provincie Noordbrabant, tot lid, tevens voorzitter, M. G. van Loenhout, en tot secretaris-penningmeester J. L. ia Fontijn; tot lid in het bestuur van den Roijalenpolder, provincie Noordbrabant , C. Hermus; in het polderdistrict Overbetuwo, provincie Gelderland, tot heemraden A. van der Goes en J. van Lonkhuyzen; tot plaatsvervangende heemraden J. H. de Raadt, en G. van Dam; in het polderdistrict Nederbetuwe, provincie Gelderland, tot heemraad J. W. Arendts, en tot plaatsvervangend heemraad H. Budding; in het polderdistrict Tielerwaard, provincie Gelderland , tot heemraad D. C. den Ouden, en tot plaatsvervangend heemraden G. A. van Everdingen , en P. A. J. Verstegen; tot plaatsvervangend heemraad in het poldordistrict Bommelerwaard beneden den Moidijk , provincie Gelderland, A. van der Ven; tot heemraad in het polderdistrict Bommelerwaard boven den Meidijk , provincie Gelderland, W. N. Bellitigan de Krijger; tot heemraden in het polderdistrict Rijk van Nijmegen, provincie Gelderland, A. Bloem, en F. J. H. L. Voss; tot heemraden in het polderdistrict de Lijmers , provincie Gelderland , C. J. Wassing en A. J. _.. Bartels; tot heemraad in het polderdistrict van de Dremptsche, Oldenhaafsche, Hooglurensche en Oldburgsche dijken, provincie Gelderland, H. Breukink Bz.; tot heemraad in het polderdistrict van Wageningen en Bennekom, provincie Gelderland , J. H. Jacobs; tot dijkgraaf van het waterschap der 29 gemeenschappelijke polders op Texel, provincie Noordholland, S. Keyser; tot dijkgraaf van den polder de Heer-Hugowaard, provincie Noordholland, D. de Boer; tot hoogheemraden voor Waterland, provincie Noordholland, J. de Waal Klz. en P. Kater Gz.; tot heemraad van den polder de Schermer, provincie Noordholland, P. Vader Dz.;
tot hoogheemraad van den Lekdijk bovendams , provincie Utrecht, mr. J. A. E. Hinlópen; tot hoogheemraad van het Grootwaterschap Woerden, provinciën Utrecht en Zuidholland, F. W. van Oudheusden; tot schout en secretaris der polders Rosweide, Reijerscop St. Pieters en Indijk, Reijerscop Creuningen en Veldhuizen, provincie Utrecht, 0. W. van Geytenbeekin het bestuur van don Proostdijerpolder, gemeente Abcoude, provincie Utrecht, tot polderschout T. Rietveld Dz., en tot secretaris H. Gaveel; tot gecommitteerde in den polder Sekdoorn, provincie Overijssel, D. Zwiermaat; tot dijkgedeputeerden der contributie zeedijken van Westdongeradeel, provincie Friesland, IJ. P. Douma en P. F. Meindersma; tot dijkgraaf van den Ternaarderpolder zeedijk, provincie Friesland, J. J. Grasma Sr.; tot gecommitteerde in het polderbestuur van het Workummer Nieuwland, provincie Friesland, L. S. Wiersma; tot leden van het bestuur van het waterschap de Oldehoofsterpolder, provincie Groningen, H. J. Haack, J. Buining en A. Bakker. Bij besluit van den lOden Mei jl., n°. 52. heeft Zijne Majesteit goedgevonden: I°. aan de nagemelde officieren bij de rustende schutterijen, op hun verzoek, eervol ontslag te verleenen, als: in de provincie Gelderland, 3de afdeeling, lste bataillon, 6de compagnie, aan J. C. Daamen, als lste luitenant; in de provincie Noordholland, sde bataillon, 4de compagnie, aan J. H. Schaap, als 2de luitenant; 2°. bij de rustende schutterij in de provincie Gelderland te benoemen: 3de afdeeling, lste bataillon, 6de compagnie, tot lsten luitenant F. W. van der Goes, thans 2de luitenant; tot 2den luitenant C. M. van Waijenburg, thans sergeant. Bij Koninklijk besluit van 10 Mei jl., n°. 60, is benoemd tot ontvanger der in- en uitgaande regten en accijnsen en van den waarborg en de belasting der gouden on zilveren werken te Utrecht de heer J. A. van Wijngaarden, thans ontvanger der in- en uitgaande regten en accijnsen te Dordrecht. Bij Koninklijk besluit van 10 Mei jl., n°. 63, is benoemd tot adjunctcommies bij het Departement van Finantien de heer mr. A. E. Elias, advocaat bij den Hoogen Raad der Nederlanden. Zijne Majesteit heeft benoemd tot rentmeester van het Kroondomein, Rentambt Arnhem , jhr. A. Schimmelpenninck van der Oije, te Apeldoorn. Bij Koninklijk besluit van den 30sten April jl., n°. 69, is de heer K. F. Holle te Bandong, op Java, benoemd tot ridder der orde van den Nederlandschen Leeuw.
---

MINISTERIE VAN BINNENLANDSCHE ZAKEN.
Bij beschikking van 7 Mei 1866, is aan P. G. Schalij te Leerdam, tot wedoropzogging, vergunning verleend om met zijne stoombootdienst van Leerdam op Gorinchem en Rotterdam, waarvoor hem vergunning is verleend door de Gedeputeerde Staten van Zuidholland, ook schepen te slepen op de rivieren de Linge, de Merwede, de Noord en de Maas in Zuidholland en Gelderland.
---

RAAD VAN STATE.
Openbare vergadoring van den Raad van State, Afdeeling voor de geschillen van bestuur, op Woensdag, den 16den Mei 1866, des voormiddags ten elf ure.
---

BUITENLANDSCHE BERIGTEN. DUITSCHLAND.
De Duitsche Bondsvergadering heeft eergisteren eene buitengewone zitting gehouden en daarin met 10 tegen 5 stemmen het voorstel van Saksen aangenomen, hetwelk strekte om van Pruissen eene geruststellende verklaring met opzigt tot art. 11 der Bondsacte te vragen. Volgens een voorloopig verslag van die zitting, door de Kölnische medegedeeld, heeft de Pruissische gezant het votum van Pruissen in eene verklaring uitgebragt, waarin hij trachtte te bewijzen dat Oostenrijk het begin met toerustingen gemaakt had en dat Saksen daarop gevolgd was. De toerustingen van Saksen op zich zelve zouden Pruissen niet verontrusten, maar in verband met die van Oostenrijk wierden zij gevaarlijk. Ware het aan Saksen te doen geweest om eene naleving der bondswetten, dan had het, zoodra het zich door Pruissen bedreigd waande, hulp van den Bond moeten vragen, en niet moeten beginnen met maatregelen om zich zelf te helpen. Pruissen kon alleen ontwapenen, wanneer de regeringen, die het eerst gewapend hadden , daarvan het voorbeeld gaven. Daartoe behoorde de Bond mede te werken. Maar zoo deze niet daartoe gezind of bij magte was, dan zou Pruissen genoodzaakt zijn voortaan alleen het belang van zijne eigene veiligheid en van zijnen rang in Europa tot rigtsnoer voor zijne handelingen te nemen. Na de stemming nam de Pruissische gezant nogmaals het woord om de Bondsvergadering, onder herhaalde verwijzing naar de prioriteit der Oostenrijksche en Saksische toerustingen , uit te noodigen dat zij haren invloed met nadruk zou doen gelden bij die regeringen, welke door hare handelwijze, zonder gegronde redenen , tot den tegenwoordigen bedenkelijken 'toestand van de aangelegenheden des vaderlands aanleiding hadden gegeven. De gezanten van Oostenrijk en Saksen kwamen op tegen de beschuldiging dat hunne regeringen het eerst tot het maken van oorlogstoerustingen zouden overgegaan zijn. Door de militaire commissie werd een verslag uitgebragt, volgens hetwelk van den Pruissischen militairen geyolmagtigde de verklaring ontvangen was, dat de mobielmaking van het Pruissische leger geenon invloed zou hebben op de sterkte der Pruissische bezettingen in de bondsvestingen en in Frankfurt. — Eergisteren is te Berlyn het bevel uitgevaardigd om ook het eerste en achtste armeècorps mobiel te maken, zoodat die maatregel zich thans tot het gansche Pruissische leger uitstrekt. De ministeriele Provinzial- Correspondenz kondigt dit aan met de volgende bijvoeging: » Men mag overtuigd zijn, dat onze regering ook nu nog bereid is den vrede te bewaren, wanneer het met eere en behoudens Pruissen's belang geschieden kan. Maar zij is aan het land verpligt geenen twijfel daaromtrent te laten bestaan dat zij, wanneer het zijn moet, besloten heeft en in staat is die belangen ook gewapenderhand met alle kracht en nadruk te handhaven." — De Koning van Pruissen heeft bij besluit van den 9den het Huis van Afgevaardigden ontbonden. Dit besluit is genomen naar aanleiding van de volgende voordragt van het staatsministerie: » In de buitenlandsche betrekkingen des lands is ten gevolge van de dreigende houding, welke verscheiden naburige regeringen tegen Pruissen aangenomen hebben, eene spanning ontstaan, welke Uwe Majesteit, na zorgvuldige en volhardende pogingen om ze weg te nemen, in de noodzakelijkheid gebragt heeft om uitgebreide maatregelen voor de veiligheid dos lands te verordenen. Het eerbiedig ondergeteekende staatsministerie gelooft onder deze omstandighedon, dat naar het oordcol van Uwe Majesteit het oogenblik zal gekomen zijn om de volksvertegenwoordiging in de gestalte van den algemeenen Landdag der Monarchie om den troon te verzamelen, ten einde de door den toestand des lands vereischte besluiten te nemen en aan de eenstemmigheid, welke het Pruissische volk bezielt wanneer het op het behoud van de eer en onafhankelijkheid des lands aankomt, de legale uitdrukking te geven. «Het tegenwoordige Huis van Afgevaardigden — ofschoon zijne meerderheid , bij de gevaren die het vaderland bedreigen, voorzeker bereidwillig bewijzen van hare gehechtheid aan hetzelve zou geven —is toch verkozen onder den invloed van andere omstandigheden, dan die welke thans invloed op de kiezers moeten uitoefenen. » Uwe Koninklijke Majesteit zal de behoefte gevoelen om de stemming te kennen en uitgedrukt te zien, welke het Pruissische volk in deze oogenblikken en met betrekking tot de tegenwoordige gesteldheid van zaken bezielt. ii Wij gelooven dus aan U. M. eerbiedig te moeten aanraden, op grond van art. 51 der grondwet van 31 Januarij 1850, het Huis van Afgevaardigden te ontbinden opdat onverwijld nieuwe verkiezingen uitgeschreven kunnen worden." — De nadere berigten bevestigen ten volle wat reeds door den telegraaph was medegedeeld omtrent den mislukten aanslag op het leven van den minister von Bismarck. Deze ontvangt van alle zijden, ooivan die zijner politieke tegenstanders, vele bewijzen van hartelijke deelneming. Omtrent de resultaten van het gerogtelijk onderzoek, hetwelk bemoeijolijkt wordt door de omstandigheid dat de sluipmoordenaar zich van het leven beroofd heeft, is nog niets uitgelekt.
---

