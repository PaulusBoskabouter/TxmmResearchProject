NEDERLANDEN. 's Gravenhage, den 28sten Mei.
Bij Koninklijk besluit van den 26sten Mei jl., n°. 73, is benoemd tot hoogleeraar aan de Rijks-instelling van onderwijs in Indische taal-, land- en volkenkunde de heer mr. M. W. Scheltema , laatstelijk president van den raad van justitie te Samarang, thans eervol uit 's lands dienst ontslagen. Bij besluit van 28 Mei jl., n°. 17, heeft de Koning: I°. bepaald dat eene der Rijks-hoogere burgerscholen met vijfjarigen cursus te Utrecht zal gevestigd zijn ; 2°. bij genoemde school, met ingang van 1 Septembor 1866, benoemd : tot directeur en leoraar den heer dr. C. A. Engelbregt, tot dus ver directeur dor Rijks- hoogere burgerschool te Middelburg; tot leeraars: de heeren P. J. H. Baudet, dus ver directeur der Technische School te Utrecht; dr. H. G. van de Sande Bakhuyzen, dus ver leeraar aan de hoogere burgerschool te 'sGravenhage; dr. F. R. Hubrecht, dus ver leeraar aan de hoogere burgerschool te Rotterdam; mr. L. de Hartog, dus ver leeraar aan de hoogere burgerschool te Haarlem; W. Kreling, dus ver leeraar aan de Rijks- hoogere burgerschool te Groningen ; dr. J. H. Ilisgen, dus ver lector aan do hoogeschool te Utrecht; J. S. Robinson, dus ver leeraar aan do hoogere burgerschool te Dordrecht; E. C. Mayaud, dus ver leoraar te Utrecht. Bij Zijner Majesteits besluit van den 26sten Moï jl., n°. 43, is benoemd tot kantonregter te Lemmer mr. J. O. H. Ramaer, advocaat te 's Gravenhage. Bij Zijner Majesteits besluit van den 26sten Mei jl., n°. 44, is benoemd tot notaris binnen het arrondissement 's Hertogenbosch, ter standplaats de gemeente Boxtel, H. B. Niemann, candidaat-notaris aldaar. Bij Zijner Majesteits besluit van den 26sten Mei jl., n°. 45, zijn tot notarissen binnen het arrondissement 's Hertogenbosch, ter standplaats de gemeente 's Hertogenbosch, benoemd F. C. Ummels en V. F. J. J. van de Mortel, candidaat-notarissen aldaar. Bij Zijnor Majesteits besluit van den 26sten Mei jl., n°. 46, is aan mr. D C. van der Kemp, op zijn daartoe gedaan verzoek, met den lsten October 1866, eervol ontslag verleend uit zijne betrekkingen van procureur-generaal bij het provinciaal geregtshof in Noordholland en van fungerend directeur van politie in die provincie, en zulks onder dankbetuiging voor de vele diensten door hem in verschillende regterlyke betrekkingen aan den lande bewezen. Bij besluit van den 26ston Mei jl., n°. 60, heeft Zijne Majesteit goedgevonden aan den apotheker van de 3de klasse J. J. Louet Feisser, van het personeel van de geneeskundige dienst der landmagt, op het daartoe door hem gedaan verzoek , een eervol ontslag uit de militaire dienst te verleenen.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken, Gelet op artt. 55 en 58 der wet van 2 Mei 1863 (Slaatsblad n°. 50), heeft goedgevonden: I°. te bepalen, dat de Commissie, belast met het afnemen van examen A volgens art. 59 der genoemde wet, voor het jaar 1866 zitting zal houden te Delft; 2°. te benoemen : tot lid en voorzitter dr. J. Bosscha, inspecteur van het middelbaar onderwijs, te'sGravenhage; tot leden: dr. M. P. Lindo, inspecteur van het lager onderwijs, te 's Gravenhage; dr. G. F. W. Baehr, hoogleoraar aan de Polytechnische School te Delft; dr. E. van der Ven, directeur der hoogere burgerschool van vijfjarigen cursus te Haarlem; P. J. 11. Baudet, directeur der Technische School te Utrecht; dr. H. C.Dibbits, leeraar aan de hoogere burgerschool van vijfjarigen cursus te Amsterdam; dr. M. Sulverda, leeraar aan de Polytechnische School te Delft;
mr. L. de Hartog, leeraar aan de hoogere burgerschool van vijfjarigen cursus te Haarlem ; J. M. Reinders, leeraar aan de Rijks- hoogere burgerschool van vijfjarigen cursus Willem II te Tilburg; 11. W. Muller, leeraar aan de hoogere burgerschool van vijfjarigen cursus to Rotterdam; W. N. Dinger, leeraar aan de hoogere burgerschool van vijfjarigen cursus te Amsterdam; J. Groenevelt jr., leeraar aan de hoogere burgerschool van vijfjarigen cursus te Dordrecht. 'sGravenhage, den 28sten Mei 1866. Geertsema. De Minister van Binnenlandsche Zaken, Gelet op art. 3 van het Koninklijk besluit van 20 December 1865 (Staatsblad n°. 134) en op art. 3 van het Koninklijk besluit van 18 Januarij 1866 (Staatsblad n°. 3); Gezien zijne beschikkingen van denöden, Bsten, 14den, loden, 18den 22sten en 24sten Mei 1866, geplaatst in de Staatscourant vanden 6/7 den, 9den, loden, 16den, 19den, 23ston en 25sten Moi jl., Verklaart, met wijziging van bovengenoemde beschikkingen, art. 1 van het Koninklijk besluit van 20 December 1865 (Staatsblad n°. 134) niet langer van toepassing op do gemeenten Pernis en Veur. 's Gravenhage, den 28sten Mei 1866. Van wege den Minister, De Secretaris-Generaal, J. Schröder. De Minister van Binnenlandsche Zaken, Gezien zijne beschikking van den 14den Mei jl., geplaatst in de Staats-courant van 15 Mei, waarbij vervoer van schapen en lammeren van buiten de lijnen van afsluiting naar binnen tot den loden Junij e. k. onder zekere bepalingen is vrijgestold, Heeft goedgevonden te bepalen: dat het bewijs, dat do schapen en lammeren gezond en onverdacht zijn, ook kan worden afgegeven door keurmeesters, die door de gemeentebesturen zijn aangesteld. 'sGravenhage, den 28sten Mei 1866. Geertsema.
---

BUITENLANDSCHE BERIGTEN. FRANKRIJK.
De officiële Moniteur behelst de volgende mededeeling, onder de dagteekening van den 25sten Mei: «Frankrijk, Engeland en Rusland, zich onderling verstaan hebbende om te trachten den strijd, die zijne uitbarsting in Duïtschland en Italië nabij is, te verhoeden, hebben gemeend dat zij, ten einde hunnen stap van waarlijk nuttigen aard te maken, voorstellen moesten eene conferentie te openen met aanwijzing tevens van de vraagstukken die aan hare overweging zullen worden onderworpen. Die vraagstukken betreffen Italië, de Elbe-Hertogdommen en de hervorming der Duitsche Bondsregeling. Dien ten gevolge heeft ieder van de drie gouvernementen aan die van Oostenrijk, Pruissen en Italië en aan den Duitschen Bond brieven gezonden van zamenroeping tot eene conferentie, die zoo spoedig mogelijk te Parys zal bijeen komen. " Verder is in den Moniteur het volgende medegedeeld: » Verscheidene buitenlandsche dagbladen hebben beweerd dat er een geheim verdrag tusschen Frankrijk, Pruissen en Italië bestond, en dat daarbij , voor het geval van oorlog, Pruissen zich verbond om do Rhijnprovincien, en Italië om het eiland Sardinië aan Frankrijk af te staan. Wij moeten verklaren dat die onderstellingen in allen doele valsch zijn. Het Fransche gouvernement heoft geenerlei verbindtenissen met de buitenlandsche mogendheden." — Een van de Parysche dagbladen, welke veelal de inzigten van het Fransche gouvernement tot rigtsnoer voor hunne beschouwingen hebben , de Patrie , zegt in een artikel over de voorgestelde conferentie : n Neen , de oorlog zal worden verhoed , ondanks de uittartende handelingen van eenigen , ondanks de achterdocht van anderen. Keizer Napoleon , dat is onze overtuiging, zal den vrede rodden, terwijl hij de waardigheid der natie staande houdt. » Reeds zijn Frankrijk , Engeland en Rusland het eens tot het beleggen eener conforentie en omtrent de vraagstukken welke er behandeld moeten worden. Sedert gisteren zijn de uitnoodigingsbrieven naar Pruissen, Oostenrijk, Italië en den Duitschen Bond op weg. Binnen weinige dagen zullen do ministers van buitenlandsche zaken der voornaamste mogendheden van Europa te Parys zamen komen. » Dat congres kan geenen anderen afloop hebben dan eene ontknoo-
ping die gunstig voor Europa's belangen is. Twee gevallen zijn er mogelijk: door de gedachtenwissoling en terwijl de oneenigheden op het congres verdwijnen, zullen de diplomaten middel vinden om de uiteen loopende eischen overeen te brengen, en om zoo doende de aanhangige vraagstukken op te lossen; of wel, het zal er niet tot algemeene eenstemmigheid komen, en dan zal het pligt voor het Fransche gouvernement zijn, oene beslissende houding aan te nemen, het Wetgevend Ligchaam bekend te maken met al de pogingen die het tot behoud des vredes zal hebben beproefd , en zijne medewerking te vragen. » Indien alsdan do i oodzakelijkheid eener groote demonstratie ten gunste der regtvaardigste zaak blijkbaar wierd, zou Frankrijk door zijnen invloed eene Europesche botsing nog kunnen verhoeden. » Het is bekend dat Frankrijk door de inrigtiug van de reserve zijner legermagt in staat is in vier dagen tijds 600,000 geoefende en uitgeruste soldaten op de been te brengen. Deze indrukwekkende magt, gewapend niet om veroveringen te ondernemen maar om oene schielijke en afdoende oplossing te bewerken, zou den roem des keizerrijks kunnen vergrooten zonder ons land bloot to jtellen aan de onzekere kansen van reusachtige worstelingen." — Naar eene berekening van de Patrie zullen de antwoorden op de uitnoodiging tot het bijwonen der conferentie uiterlijk op Dingsdag den 29sten dezer afgezonden worden. De Constitutionnel beweert dat de inrigting van den Duitschen Bond een deel van het Europesche staatsregt en in zoo verre een onderwerp van Europeesch overleg' uitmaakt. Aan de Parysche effectenbeurs is in het laatst der vorige week eene rijzing in de koersen gekomen, dio bewees dat de beurslieden hoop op de conferentie begonnen te vestigen. — Een aantal vestingen en sterkten in Frankrijk zullen krachtens eene dezer dagen genomen beschikking van don Keizer op de lijst der versterkte plaatsen geschrapt of in eene lagere klasse gebragt worden; zij zijn te zamen acht en negentig in getal; achttien daarvan zullen geheel ontruimd worden ; geene van die acht en negentig plaatsen wordt in de openbaar gemaakte beschikking genoemd. Dezo maatregel strekt tot voldoening aan eenen wensch die in het Wetgevend Ligchaam meermalen bij de behandeling der staatsbegrooting is aangedrongen en ook dikwijls onder het publiek door de belanghebbende particulieren is geuit; en de minister van oorlog heeft geoordeeld dat het thans, bij de ontwikkeling van het binnenlandsche spoorwegnet in Frankrijk, tijd daartoe was. Al wat er met dien maatregel zal worden bezuinigd zal, gelijk tevens door den Keizer bepaald is, worden aangewend om de werken der voornaamste Fransche grensvestingen te voltooijen en te beveiligen tegen de verwoestende werking, die door de uitvindingen van den jongsten tijd aan de artillerie gegeven is. —• De Senaat van Frankrijk heeft zich jl. Vrijdag eenstemmig en zonder discussie vereenigd met de voordragt der regering om de sterkte der volgende ligting voor de land- en de zeemagt, naar den sedert 1852 aangenomen regel, op 100,000 man te bepalen. In het vooraf uitgebragte rapport der commissie werd te kennen gegeven dat discussie over deze voordragt in Europa's tegenwoordige gesteldheid minder wenschelijk zou zijn, en werd tevens herinnerd dat Frankrijk, door de inrigting zijner reserve, altijd in staat is zonder groote uitgaven een leger van 600,000 man te velde te doen trekken. — Het Wetgevend Ligchaam heeft zichjl. Zaturdag eenstemmig vereenigd met de voordragt der regering betrekkelijk de handelsgebruiken. Deze voordragt strekt om de bij den Franschen handel meest algemeone gebruiken betreffende tarra, pakking enz. tot regel te stellen voor alle transactien, waarbij niet uitdrukkelijk eene afwijking daarvan is bedongen. ■— La France berigt dat de Koning en de Koningin der Belgen weldra een bezoek aan Keizer Napoleon op de Tuilerien zullen brengen. — Op de gisteren nabij Parys gehouden wedrennen is de groote prijs van 100,000 francs behaald door een Engelsen paard, tot groote blijdschap van vele Engelschen, die nog niet konden vergeten dat ten vorigen jare de grootste prijzen in Engeland door een Fransch paard waren behaald.
---

