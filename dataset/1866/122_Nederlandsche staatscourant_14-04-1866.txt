NEDERLANDEN. 's Gravenhage, den 13den April.
Bij Zijner Majesteits besluit van den 12den April jl., n°. 73, is benoemd tot raadsheer in het provinciaal geregtshof in Overijssel mr. W- C. I. J. Cremers, thans regter in de arrondissements-regtbank te Winschoten. Bij Zijner Majesteits besluit van den 12den April jl., n°. 74, is, op zijn daartoe gedaan verzoek, de herbenoeming bij Hoogstdeszelfs besluit van 6 April 1866, n°. 73, van mr. P. P.P.Kist, tot plaatsvervangend kantonregter te Gouda, ingetrokken, en hem voorts met ingang van 19 Junij aanstaande een eervol ontslag uit die betrekking verleend. Bij Zijner Majesteits besluit van den 12den April jl., n°. 75, is aan •4. van Leent, op zijn daartoe gedaan verzoek, eervol ontslag verleend uit zijne betrekking van plaatsvervangend kantonregter te Weert. Bij Koninklijk besluit van 12 April jl., n°. 88, is benoemd tot ontvanger der in- en uitgaande regten en accijnsen en van den waarborg en de belasting der gouden en zilveren werken te 's Gravenhage de heer J. G. Moll, thans ontvanger der in- en uitgaande regten en accijnsen te Deventer. Bij besluit van den 9den April jl., n°. 87, heeft Zijne Majesteit goedgevonden , den 2den luitenant A. Granpré Molière , van het 3de regement Vesting-artillerie, overeenkomstig punt 4 van art. 38 der wet van den 28sten Augustus 1851 (Staatsblad n°. 128) op non-activiteït te stellen , en zulks in afwachting dat omtrent hem nader zal worden beschikt.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken, Gelet op art. 3 van het Koninklijk besluit van 20 December 1865 (Staatsblad n°. 134) en op het Koninklijk besluit van 18 Januarij 1866 (Staatsblad n°. 3); Gezien zijne beschikking van den 7den April 1866, geplaatst in de Staats-courant van den 8/9 den April jl., Verklaart, met wijziging van bovengenoemde beschikking, artt. 1 en 2 van genoemde Koninklijke besluiten ook van toepassing op de gemeenten Deil, Texel en Langeruigeweide, en art. 1 van het Koninklijk besluit van 20 December 1865 (Staatsblad n°. 134) niet langer van toepassing op de gomoenten Zuid-Beijerland, Nieuw-Beijerland, Poortugaal, Rotterdam en Strijen, met verwijzing, voor zooveel art. 1 van net Koninklijk besluit van 20 December 1865 betreft, naar zijne beschikking, geplaatst in de Staats-courant van 13 April jl., waarbij tijdelijke dispensatie wordt verleend tot invoer van vee over de lijn van afsluiting ook naar besmette gemeenten, met uitzondering van hoeven en stallen waar de veetyphus heerscht of in de laatste maand geheerscht heeft. 's Gravenhage, den 13den April 1866. Van wege den Minister, De Secretaris-Generaal, J. SCHRÖDER. De Minister van Binnenlandsche Zaken, Gelet op art. 13 der wet van den lsten Junij 1865 (Staatsblad n°. 59), Waakt bekend, dat in den loop der maand Julij 1866 voor de eerste Waal gelegenheid zal worden gegeven tot het afleggen der examens, bedoeld in artt. 4, 5 en 8 dier wet, ter verkrijging van het diploma bedoeld in art. 16, of van acten van bevoegdheid als geneeskundige of hulp-apotheker, zullende de dagen waarop en de plaats waar die examens zullen worden afgenomen nader worden aangewezen. Zij, die tot die examens wenschen te worden toegelaten, worden uitgenoodigd daarvan voor den lsten Mei e. k. schriftelijk opgave te doen aan den voorzitter der commissie van examen: voor het natuurkundig °xanien professor P. L. Rijke te Leiden, voor het geneeskundig examen Professor C. B. Tilanus te Amsterdam, voor het examen van hulpapotheker professor A. H. van der Boon Mesch te Leiden. Üie tot het geneeskundig examen wenschen te worden toegelaten, Woeten bij hun verzoek eene verklaring voegen van een hier te lande bevoegd geneeskundige, dat zij gedurende minstens twee jaren de geneesen heelkundige behandeling van zieken hebben gevolgd, en het bewijs °at zij in tegenwoordigheid van eenen verloskundige hier te lande minstens tien gewone en twee buitengewone verlossingen hebben verrigt, behoudens de uitzonderingen vermeld in art. 6, 2°., en die welke een gevolg zijn van het bepaalde in artt. 27 en 28 der wet van 1 Junij 1865 (Staatsblad n°. 59). 's Gravenhage, den 7 den Maart 1866. Voor den Minister, De Secretaris-Generaal, J. SCHRÖDER.
---

MINISTERIE VAN FINANTIEN.
De Minister van Finantien maakt bekend, dat bij hem ontvangenis een bankbiljet groot f 100, door een onbekende, onder het postmerk Maastricht van 11 dezer, tot voldoening van te min betaalde successieregten ingezonden. 's Gravenhage, den 13den April 1866. De Minister voornoemd, VAN BoSSE.
---

BUITENLANDSCHE BERIGTEN. DUITSCHLAND.
De half-officiele Weener Abendpost laat zich over het Pruissische voorstel tot bondshervorming aldus uit: 11 De jongste stap der Pruissische regering is door de ministeriele Berlynsche drukpers sinds geruimen tijd aangekondigd; in zoo ver heeft hij niets verrassends, en men mag reeds met eenig regt van den indruk spreken, dien hij in het niet-Pruissische Duitschland gemaakt heeft. Het is niet te ontveinzen dat die indruk, in weerwil van de Duitsche ingenomenheid met het denkbeeld van een parlement, niet bijzonder gunstig is. De houding welke het Pruissische kabinet opzigtelijk de binnenlandsche constitutionele vraagstukken aangenomen heeft kon niet nalaten ernstigen twijfel te doen ontstaan omtrent de opregtheid van het voorstel hetwelk van dat kabinet is uitgegaan, en zelfs bladen, die men niet kan beschuldigen van de Pruissische staatkunde in beginsel af te keuren, zijn van oordeel dat het Pruissen eigenlijk te doen is om eene diplomatieke kunstgreep, en dat het een uitsluitend Pruissisch, geenszins een nationaal en nog veel minder een liberaal standpunt is, van hetwelk Pruissen bij het doen van zijn voorstel ter Bondsvergadering uitgaat. Daarbij hecht men een bijzonder gewigt aan de bedenking dat elke vermenging van het hoofdvraagstuk , het Sleeswijk-Holsteinsche, met andere quaestien de oplossing van hetzelve in nationalen zin meer en meer moeijclijk maakt, terwijl toch die oplossing geen uitstel meer gedoogt. Ongetwijfeld zullen die bedenkingen nog sterker worden aangedrongen , wanneer de grondslagen van het Pruissische plan beter bekend zullen zijn. Hetgeen ten minste reeds aangaande die grondslagen is uitgelekt is alleszins geschikt om de tegenspraak niet enkel van Oostenrijk uit te lokken."
---

ENGELAND.
Uit de Globe, een orgaan van het Britsche kabinet, verneemt men nadere en authentieke bijzonderheden betrekkelijk de zamenkomst van liberale leden van het Lagerhuis, welke zich in gevolge eene uitnoodiging van lord Russell den lOden dezer aan diens ambtelijke woning hebben vereenigd om onderling overleg omtrent de reformbill te houden. Er waren, de in het Lagerhuis zittende bewindslieden medegerekend , 263 leden van het Lagerhuis tegenwoordig, dat is juist twee vijfde gedeelten van het Huis (hetwelk, geheel voltallig zijnde, hetgeen het thans niet is, 658 leden telt). Lord Russell heeft er de inzigton en voornemens des gouvernements ten aanzien der parlementshervorming nader aangewezen en uiteen gezet; zijne verklaringen hebben veel genoegen gedaan , en er heerschte groote eenstemmigheid, hoewel het nog niet met volle zekerheid gebleken schijnt te zijn, dat al de aanwezigen zouden stemmen voor de tweede lezing van de reformbill der regering (waartoe het voorstel in de gisteren gehouden zitting van het Lagerhuis moet gedaan zijn.) Ter geruststelling der tegenstanders van stuksgewijze parlementshervorming gaf lord Russell de verzekering, dat de voordragt tot wijziging der lijst van kiesdistricten spoedig zou worden ingediend; wel kon hij niet beloven dat die voordragt reeds dadelijk op den eersten dag nadat de aanhangige bill ter uitbreiding van het stemregt zou zijn aangenomen , in discussie zou worden gebragt; immers dit zou grootelijks afhangen van de omstandigheden, van de vraag hoe ver de tegenwoordige parlementszitting en de andere daarin af te doene werkzaamheden alsdan gevorderd zouden zijn. Doch de tweede bill werd door het kabinet als een onmisbaar deel der parlementshervorming, die het ondernomen had, beschouwd; en hij zou hoogst ongaarne aan het bewind bleven, indien de tweede bill of eenige van de hoofdbepalingen , die daarin vervat zouden zijn , door het Parlement wierden verworpen.
Lord Russell erkende dat het kabinet vooraf den heer Bright (den woordvoerder der warme liberalen) had geraadpleegd ; en dat deze zich vereenigd had met het plan der ministers om de hervorming aan te vangen met eene afzonderlijke voordragt tot uitbreiding van het stemregt ; doch op een ander punt van gewigt verschilde het kabinet in gevoelen vanden heer Bright; deze meende dat het Lagerhuis terstond na de uitbreiding van het stemregt ontbonden zou moeten worden en plaats behoorde te maken voor de vertegenwoordigers van het vermeerderde kiezersligchaam; het kabinet daarentegen oordeelde dat hetzelfde Parlement, welks toestemming nu ter uitbreiding van het stemregt werd gevraagd, ook tot het herzien der lijst van kiesdistricten moest worden geroepen. Deze laatste verklaring is met groot genoegen ontvangen , dewijl vele parlementsleden tegen de moeite en kosten der algemeene verkiezingen opzien, en buitendien ongaarne de voltooijing der parlementshervorming zouden willen overlaten aan een parlement hetwelk denkelijk minder conservatief gestemd zal zijn dan het bestaande Lagerhuis. — De Globe zegt van de boven gemelde zamenkomst: » Zij was de talrijkste vergadering van dien aard, welke in de laatste jaren heeft plaats gehad. Wij herinneren ons niet, dat ooit vroeger 263 liberale leden elders dan in de vergaderzaal van het Lagerhuis vereonigd geweest zijn. Zelfs wanneer lord Palmerston bij het naderen eener krisis zijne aanhangers bijeen riep, heeft hij , met al zijne populariteit, nooit meer dan twee honderd leden aan zijne oproeping zien beantwoorden. De demonstratie van gisteren bewijst, hoe de liberale partij gezind is een liberaal bewind in eene ernstige poging ter bevordering van den vooruitgang bij te staan. ii Er heerschte algemeene eenstemmigheid ;en ook degenen, die bedenkingen tegen eenige bijzaken van het plan der regering hadden, spraken in den geest van getrouwheid aan hunne partij en hunne beginselen. ii Er is nu meer grond dan ooit om te hopen dat de bill tot uitbreiding van het stemregt door het Lagerhuis zal worden aangenomen, en dat dit deel der parlementshervorming, het gewigtigste der geheele zaak, nog in deze parlementszitting zal worden tot stand gebragt; en dit doel zal het gouvernement hebben bereikt zonder afwijking van den weg dien het dadelijk aan hot Parlement verklaard heeft te willen bewandelen." In de zitting van het Lagerhuis van den lOden dezer is een voorstel hetwelk eenigermate tegen het reformplan der regering gerigt was, dooiden voorsteller, den heer Oliphant, ingetrokken om reden dat do houding des gouvernements veranderd en veel beter geworden was. Hierop antwoordde de minister Gladstone, dat er geene verandering in de houding des gouvernements was gekomen, maar alleen in de voorstelling, welke die spreker zich daarvan had gevormd. —Do Times en de Morning Post, de jongste opgaven der regering betrekkelijk de runderpest mededeelende, voogen daarbij de aanmerking dat die ziekte in Groot Britannie onder den invloed der in Februarij gemaakte wetsbepalingen aanhoudend en zeer merkelijk afneemt. — De Times van gisteren zegt in zijn berigt van de Londensche beurs van den Uden dezer: »De paniek, die zich laatstelijk hoofdzakelijk bepaalde tot aandeelen in fmantiele ondernemingen, hoeft haren invloed allengs tot alle soorten van effecten uitgestrekt; en heden zijn al de prijzen zonder uitzondering verder gedaald. Duitschlands gesteldheid blijft onzeker; het eenige zekere voor het publiek is dat hetgeen er thans tusschen Pruisson en Oostenrijk omgaat dag voor dag hetzelfde is als hetgeen in den nieuwen tijd aan eiken oorlog tusschen groote natiën is voorafgegaan. Doch daar de waarde der effecten nu reeds lang tot het peil van oorlogstijd is gedaald, zou het uitbarsten van den oorlog denkelijk spoedig door de gewone reactie in de prijzen worden gevolgd."
---

