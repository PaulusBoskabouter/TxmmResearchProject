BIJBLAD VAN DE LANDBOUW-COURANT N°. 6.
-Bij dit nommer der Landbouw-Courant wordt aan de- in: 7ekenaren verzonden N°. B van Bijblad van de Landb.- C., nahoudende: ,Beschrijving eener hofstede in Zeeland (land van Hulst), door ut. VOGELVANGER, te Hulst. (Met eene gelith. kaart.) (Vera.) _
---

ZELF AANTEEKENENDE ANEMOMETER OF WINDMETER..
(Met 1 169.)
Wij zijn in staat gesteld onze lezers kennis met een werktuig te doen maken, dat beschreven en afgebeeld is in het «Jaarboek voor hofbouwkunde", 11,itgegeven door de Heeren P. YNAERT RODIGAS en BURVENICH, Leeraren aan de Staats,lllinbouw school te Gentbrugge, en o. a. verkrijgbaar 'Jij den uitgever der Landbouw- Courant. 1-)e Hr. Em. RODIGAS schreef daarin een art. ,i'civer de weerkunde in hare betrekkingen tot den °vingbouw"; hij bespreekt o. a. den hierbij afgeueelden zelf aanteekenenden windmeter vanDr.RosiNsoN, Armagh, gewijzigd door CASELLA, mechanicus uk) de engelsche admiraliteit, op de volgende wijze: Het zijn vier metalen, holle half-ronden, derwijze geschikt, dat zij hun diametraal plan tegen den wind-Btroom zetten. Zij worden gedragen op horizontale ‘,41111, en aan eene loodregte spil vastgemaakt, die Ikomen beweegbaar op haar zelve is. Door den Inlasten wind aangezet, doen deze half-ronden de spil draaijen met eene snelheid gelijk aan het derde der snelheid van den wind zelven. De spil is aan haren voet in gemeenschap met een eenvoudigen.stelsel van tandwielen en raderen; een dezer, langs buiten staande, is voorzien van twee verschillend gegradueerde kringen en eene naald, bestemd om de maat te geven, van de ruimte, door de bewegende lucht d6orloopen. Telkens dat de doorloopen ruimte 8046 Ned. cl, of 5 engelsche mijlen bereikt, maakt dit wiel juist éénen omkring. Van de twee éénmiddenpuntige kringen heeft de eene 40 afdeelingen, waarvan elke gelijk is aan een furling, het 8e gedeelte eener mijl, dus 201 Ned. el; de andere, grootere kring is verdeeld in honderd deelen , waarvan elk een weg van 5 mijlen aantoont, dus voor de honderd afdeelingen eene totale lengte van 804,655 Ned. el. Een kleine aantooner, , boven op de wijsplaat vastgehecht en buiten deze, toont het getal meters of furlings aan, kleiner dan 8,046 Ned. el of 40 furlings van de • ruimt., -welke ne wind zou auovloopen hebben boven het getal mijlen, aangetoond door de naald, die met het wiel draait en welke gevolgelijk elken omkring dezes aantoont. Als men het werktuig uitzet, is het noodig dat de wijzer op het punt zero sta, en na elke lezing moet men hem op dit punt terugzetten, wat gebeurt zooals met de naald van een uurwerk, tevens rekenschap houdende van den reeds afgelegden weg, aangetoond door den hoogeren wijzer (1). Daar de spil van dien windmeter onbepaald kan verlengd worden, als niets hare draajing verhindert, levert dit werktuig het voordeel op eene groote naauwkeurigheid bij een gemakkelijk gebruik te paren; want het bovenste gedeelte zal zeer goed boven het hoogste der gebouwen mogen komen, terwijl de wijzerplaat voor vaste waarnemingen in het kabinet zelf .van den waarnemer zal staan. Derwijze, als men den toestel in gemeenschap stelt met een uurwerk, zal men elk oogenblik de snelheid van de voorbijdrijvende stroomen kunnen kennen." (1) De graduatie, die wij hier geven, is die van den toestel, die in de bloemententoonstelling in het kristallen paleis van Sydenham prijkte. Het spreekt van zelfs dat zij niet volstrekt is, en dat men ze hier zeer goed honderddeelig zon kunnen maken , mits namiwkeorig de evenredigheden te berekenen. Aldus zou men cle snelheid in kilometers kennen. Deze toestel kost te Londen ongeveer f 50.
---

HAKSELSNIJDER. VAN STOUT TE TIEL.
(Landb.-C. N°. 13) Van een onzer lezers ontvangen wij het berigt , dat 't hem zeer verwonderde, in Landb. C. No. 13 1.1. te lezen, dat de hakselsnijder van STOUT, tevens afgebeeld, dr werd aangeprezen. De cilinders, tusschen welke het stroo heen moet, zegt hij, zijn van hout, en hebben een dunne hij meent te dunne metalen as, die bij wat veel en niet altijd voorzigtig gebruik zeer ligt buigt en dan natuurlijk stoornis te weeg brengt. Hij gaf ons op, dat hij zulk een hakselsnijder in der tijd zag koopen door iemand, die veel haksel noodig heeft, en dat het werktuig dien persoon zoo slecht had voldaan, dat 't sints geruimen tijd ongebruikt op den zolder stond. Wat nu die verwondering aangaat over die aanprijzing moeten wij opmerken, dat die aanprijzing, als zij zoo heeten mag , geheel is geschied op gezag van den Hr. GELUK (zie Landb.-C. No. 2). Ons verwondert 't zeer, dat men de geringe moeite schuwt om met een enkel woord kennis te geven van opgedane ervaring, die wij nog wel gevraagd hebben in Landb.-e. No. 13, en niet wat beter leest, of liever nog eens herleest, v66rdat men zoo maar den staf over een artikel en zijn steller breekt. Wij zijn ons bovendien niet bewust, ooit aan iemand geweigerd te hebben eenig artikel mits het bij de zaak bleef op te nemen, met of zonder naam, al naar gelang de inzenders dat verlangen. Red.
---

Inhoud. Bijblad van de Landb.-Cour. No. 6. – Zelf
teekenende anemometer of windmeter. (Met 1 fig.) Haksel. Snijder van STOUT te Tiel. (Landb.•C. N°. 13.) De Internationale tuinbouw-tentoonstelling en het congres voor kruidkunde te Londen. De Boskoopache-kwestie. Winter-aspergie-kweekerij. Peru- en phospho-guano verward. Een ten tweeden male in het water gevallen eend.-- (Maats. (153-160). Berigten (284-289). Correspondentie Advertentiën Markten enz.
---

De Runderpest. Bijlage tot de Landb.-C.
Aan de inteekenaren zijn sedert het vorig nr. der Landb.. C. verzonden de nrs. 72 en 73. _
---

INTERNATIONALE TUINBOUW-TENTOONSTELLING EN HET CONGRES VOOR KRUIDKUNDE TE LONDEN.
21 Nwfolkstreet , strand, Londen 28130 Hei 1866. Zeer geachte lloofdßedacteur I Het zal U welligt niet onaangenaam zijn eenige korte en losse opmerkingen van mij te ontvangen omtrent de internationale tentoonstelling van tuinbouw en het kruidkundig congres, welke in de afgeloopen week alhier werden gehouden en die de verwachtingen allezins hebben overtroffen. De tijd veroorlooft mij niet zeer uitvoerig te zijn, maar misschien is het U welgevallig mijne mededeelingen, bij gebrek aan beter, in uw blad op te nemen. De tentoonstelling, die de derde is in de reeks der internationale exposities en waarvan het plan werd opgevat, naar aanleiding der vroeger te Brussel en te Amsterdam uitgevoerde ondernemingen van gelijksoortigen aard, wordt gehouden te South Kensington op de plaats, waar vroeger de groote wereldtentoonstelling van 1862 plaats had, een ruim terrein, gelegen onmiddellijk naast de gebouwen en tuinen der Royal Horticultural Society. Met deze werd eene overeenkomst aangegaan, ten gevolge waarvan de bezoekers der tentoonstelling tevens vrijen toegang bekwamen tot de tuinen en verzamelingen van dat genootschap. De onderneming werd gesteld onder de bescherming der Koningin, van den Prins van Wales, van de Hertogin van Cambridge, den Hertog van Cambridge en de Prinses MARY van Cambridge, terwijl de eeretitel van Vicepresident door niet minder dan honderdtwintig leden van de Nobility and Gentry werd aangenomen. Er werd een uitvoerend Comité benoemd onder het presidium van Sir C. WENTWORTH DIM Rart M. P., ondersteund door eenen Vicepresident , vijftien leden, eenen Penningmeester, drie Secretarissen en een adjunct Secretaris. Dr. ROBERT HOGG fungeerde als algemeen Secretaris, terwijl Mr. THOMAS MOORE meer bijzonder met het Secretariaat der tentoonstelling en Dr. M. T. MASTERs met dat van het congres belast werd. In den beginne werd de betrekking van Secretaris van het congres vervuld door Dr. BERTHOLD SEEMANN, die echter door eene reis, welke hij naar Amerika moest ondernemen, genoodzaakt werd daarvan af te zien. Door het uitvoerend Comité werd ter bestrijding der kosten een inschrijving voor vrijwillige giften geopend, aan welke zekere privilegiën verbonden werden. Er werd een plan gemaakt voor de op te rigten monster tent., waarvan de kosten op 3,500 pd. st. off 42,000 geraamd werden. Er werd een Programma uitgeschreven, waarbij in 238 rubrieken voor een bedrag van 2.500 pd. st. aan prijzen werd uitgeloofd voor al wat eenigzins tot tuinbouw gerekend kan worden te behooren. Later werd dit bedrag nog met 50 pd. st. verhoogd door de Society of Arts, uitgeloofd voor werktuigen. De gebeele waarde der prijzen werd daardoor f 30,500. De prijzen bestonden in geld; medailles werden niet gegeven. De leiding van het Congres werd aan een bijzonder Comité opgedragen. De monstertent voor de tentoonstelling bedekt een oppervlakte van ruim een en een half bunder. Ze is met zeildoek gedekt, eene kleinere afdeeling is afgeschoten voor vruchten, en aan eene zijde is langs het geheele gebouw ter lengte van 563 Eng. voet een met glas gedekte, beter beschutte en verwarmde afdeeling voor de warme en tere kastplanten. Het terrein is als een tuin en eenigzins heuvelachtig aangelegd, in den regel aan de zijden het hoogst, naar het midden glooijend afdalend. De zeer ruime paden omgeven met gazon bedekte terras-gewijze opstijgende perken, waarop in aangename afwisseling de bloeijende en blad- of andere sierplanten geplaatst waren; het geheel leverde een treffend gezigt op vooral van een vrij hoog opgeworpen platform bij den ingang, waarvan af men allerbekoorlijkste perspectivische gezigten door de geheele tent heen had. Wel liet de gelegenheid niet toe, dat men op eenige plaats de geheele tentoonstelling kon overzien, maar te meer werd men verrast, wanneer, voortwandelende , men telkens een nieuwe treffende seenerie ontwaarde. Aan de beide uiteinden was op geschikte wijze grot- en waterwerk aangebragt, dat eene aangename afwisseling bevorderde. De werktuigen, tuinsieraden en dergelijke artikelen waren in de gallerijenl der Royal Horticultural Society Gardens tentoongesteld. Op de terrassen dier tuinen lieten zich gedurende de geheele tentoonstelling afwisselend op de meest bezochte uren twee muziekcorpsen hooren , en de bezoekers vonden er op de voorhanden zitplaatsen ruim gelegenheid van de vermoeijende wandeling door de tentoonstelling uit te rusten, want daar werd te vergeefs naar een bank of stoel gezocht. Het spreekt van zelf, dat verscheiden buffetten enz. aan het tentoonstellingsgebouw verbonden waren, waarvan vaak een zoo ruim gebruik werd gemaakt, dat de handen voor de bediening ontbraken. Den 22"" Mei ten een ure des namiddags zou de tentoonstelling geopend worden en de Jury ter beoordeeling was op den ochtend van denzelfden dag ten negen ure 's morgens bijeengeroepen. Die Jury bestond uit 110 personen, waarvan 98 uit Groot-Brittanje en 12 buitenlanders. Het spreekt van zelf, dat de uitstekendste mannen in elke specialiteit van tuinbouw en kruidkunde onder de Britsche leden gevonden werden. Het buitenland werd vertegenwoordigd door de 11.00,01ft Da.m.1.0,r _Dnaan.amr van Parijs THIBAULT van Parijs, BERGMAN van Ferrières, VAN HOUTTE van Gent, AMBROISE VERSCHAFFELT van Gent, LINDEN van Brussel, ORTGIES van Zurich , BOOTH van Hamburg, Prof. REICHENBACH van Hamburg, SELLO van Potsdam, WENDLAND van Herrenhausen en KRELAGE van Haarlem. De Jury was in tien sectiën verdeeld, waarvan aan elke een lid der Commissie als Stewart was bijgevoegd, om de noodige aanwijzing te doen. Elke sectie was weder verdeeld in een aantal onderafdeelingen, elke bestaande uit 10 of minder nommers van het programma, sommigen slechts uit een enkel zeer ruim ingezonden nommer, , en ieder dezer onderafdeelingen werd door 3 of 4 leden van den Jury beoordeeld. Op die wijze was de commissie van beoordeeling in 33 kleine comité's verdeeld, waarvan ieder zijne taak in betrekkelijk korten tijd kon volbrengen, zoodat ten 12 ure de meeste beoordeelingen waren afgeloopen en slechts zeer enkele comité 's, bij welke zich moeijelijke vraagpunten opdeden, daarvoor langer tijd noodig hadden. Voor geschillen was eene commissie van arbitrage benoemd; over het algemeen was als principe aangenomen, dat de decisien met eenparigheid van stemmen moesten genomen worden. De uitspraak geschiedde na mondeling overleg, en daar alle planten reeds voor de beoordeeling met de namen der inzenders voorzien waren, mogt daarnaar worden afgemeten het onbegrensde vertrouwen, dat men in de leden van den Jury stelde een voorbeeld, dat voor het vaste land niet genoeg tot navolging kan worden aanbevolen, waar men veelal door allerlei middelen een wantrouwen in de commissie van beoordeeling aan den dag legt, zooals b. v. door zamenspreking te verbieden, hunne namen geheim te houden, alle kenteekenen der planten te verwijderen, enz. Ten 121 ure vereenigden zich de leden van den Jury met het uitvoerend Comité aan een luneheon in het Refreshmentroom der tentoonstelling en nu reeds werd menige hartelijk gemeende en goed geuite dronk uitgebragt op het welslagen der grootsche onderneming, de vreemdelingen welkom geheeten enz. Ten slotte gaf de chairman den wensch te kennen, dat, waar zooveel moeite was gedaan, waar nog een zoo ruim bezoek uit alle oorden des lands en uit den vreemde verwacht werd, het te bejammeren zou zijn als eene verzameling, als nog nimmer te voren bijeen was gezien, reeds na vier dagen weder zou worden verspreid en drong er op aan, dat de inzenders mogten toestaan de tentoonstelling nog langer geopend te houden. Door verscheiden der voornaamste inzenders werd daarop terstond bereidwilligheid dienaangaande te kennen gegeven, waarvan het gevolg is, dat de tentoonstelling tot Donderdag 31 dezer blijft geopend. De lijst der inzenders in den catalogus telt ongeveer 400 namen. Onder hen treft men de volgende buitenlanders aan: BALTET FRERES te Troyes , ALFRED BLEU te Parijs, BoETTNER te Greussen bij Erfurt, Mad. LE GRILLE D'HANIS te Antwerpen, JAMIN ET DURAND te Bourg la Reine, F. A. HA&GE Junior te Erfurt, VAN HULLE te Gent, CAPEYNICK te Gent, KOSTER te Boskoop, LINDEN te Brussel, WENDLAND te Herrenhausen , J. A. Wimarix te Amsterdam, AMBROISE VERSCHAFFELT te Gent, JEAN VERSCHAFTELT te Gent, enz. De grootste inzenders waren: J. VEITCH & SON te Chelsea, dingende naar 46 vragen, C. TURNER te Slough (45 vragen), B. S. WILLIAMS Holloway (30 vragen), J. C. LEE te Hammersmith (23 vragen) W. BuLL te Chelsea (37 vragen.) Van de buitenlanders: LINDEN te Brussel (9 vragen), Mad. LE GRILLE D'HANIS (12 vragen), AMB. VERSCHAFFELT vragen), JEAN VERSCHAFFELT (5 vragen.) De eerste prijzen voor nieuwe planten werden behaald door LINDEN te Brussel. Wat de bloeijende planten betreft, zoo dienen in de eerste plaats genoemd te worden de Orchideën , waarvan er meer dan 300 in bloem aanwezig waren, en die, zoo al niet door zeer buitengewone grootte, toch door bloemrijkheid en goede kultuur uitmuntten. Van Azalea indica was eene zeer rijke verzameling voorhanden, voor een groot gedeelte met veel moeite en zorg .pyramidesgewijze gekweekt en gebonden op kunstig daarvoor vervaardigde toestellen. Rhododendrons waren schoon in de soorten, hoewel de groote verzamelingen daarvan nog niet in bloei zijnde, de inzendingen niet zoo uitgebreid waren, als men regt had te verwachten. Onovertroffen en nooit zoo schoon gezien waren de Rozen, waarvan TURNER en PAUL de voornaamste inzenders waren. Zij lieten niets te wenschen over, zoo wel wat betreft grootte der planten en bloemen, als keuze der soorten, en wijze van kweeking. Evenzeer maakten de Pelargoniums van allen aard, in wier kweeking onze Engelsche naburen zoo bijzonder uitmunten, een der grootste sieraden der tentoonstelling uit. Zeer talrijk waren de inzendingen van bonte Pelargonium zonale, en daaronder kwamen zeer vele nieuwigheden voor met zeer vreemde kleurschakeeringen in de bladen. De bloeijende kastplanten waren in zeer gruote en uitstekende exemplaren vertegenwoordigd, hoewel het aantal verschillende soorten in deze rubriek tentoongesteld niet zoo groot was, als men had kunnen verwachten. Ericas, Calceolarias, Fuchsia en andere lievelings bloemen der Engelschen waren goed vertegenwoordigd. Onder de niet bloeijende planten waren opmerkelijk de zeer rijke verzamelingen Varens, zeldzaam zoo goed gekweekte Nepenthes en Sarracenias, zeer fraaije Coniferen, talrijke nieuwe Aucuba met vrucht, enz. Vruchten en Groenten waren zeer goed en rijk ingezonden. De afdeeling Bouquetterie viel minder in het oog. De tentoonstelling werd na de opening al spoedig door velén bezocht. De entree was den eersten dag een guinje per persoon, maar de meeste aanwezigen hadden door een of andere medewerking vrijen toegang verkregen. Tegen vier ure bezochten de Prins en Prinses van Wales, Prins ALFRED en andere leden der Koninklijke familie de tentoonstelling en bezigtigden gedurende zeer geruimen tijd de verschillende verzamelingen. Sommigen der buitenlandsche leden van den Jury en van het Congres werden aan hen voorgesteld. Des avonds had in Guildhall het Banket ter eere der tentoonstelling en van het Congres plaats, onder het presidium van den Lord Major van Londen, met al de daaraan verbonden formaliteiten, waar ongeveer zes honderd personen, heeren en dames, tegenwoordig waren. De toast op de vreemdelingen werd door Professor DE CANDOLLE van Geneve , den voorzitter van het Congres, beantwoord. Op 23 Mei, bij een entreegeld van tien shilling (f 6.—) werd de tentoonstelling door zeer velen bezocht. Des morgens waren de vreemdelingen en eenige Engelsche leden van 't Congres aan een prachtig ontbijt vereenigd , ten huize der beroemde Nurserymen van Chelsea, de Heeren JOHN VEITCH & SONS, waar aan de vreemdelingen alle eer werd bewezen en voor Nederland door de Heeren WILLINK, HOEUFFT VAN VELZEN en KRELAGE woorden van dank werden gesproken. Ten elf ure van denzelfden dag werd het Congres door Prof. DE CANDOLLE geopend met eene redevoering, over het wederkeerig nut voor malkander van tuinbouw en kruidkunde en het wenschelijke eener naauwere aaneensluiting van beiden. Het comité voor het Congres telde 31 leden uit Groot-Brittanje en als buitenlandsche Vicepresidenten waren daaraan toegevoegd de Heeren WEDDELL te Poitiers Prof. Kicxx te Geut, Prof. MORREN te Luik, Prof. OUD MANS te Amsterdam, Prof. COHN te Breslau , Prof. CASPARY te Koningsbergen , Prof. KOCH te Berlijn' Prof. lIEICHENBACH te Hamburg, Dr. SCHULZ-BIPON' TINUS te Deidesheim, Dr. Scnuizrz-scumazErtsTElN te Berlijn,Prof. BUNGE te Dorpat, Prof. MEISSNER te Basel? TRIANA. te Nieuw Grenada, waarvan echter verscheidenen, die hunne overkomst in den beginne hadden toegezegd, niet tegenwoordig waren. De lijst der buitenlandsche Congresleden telt 135 namen, waaronder 17 uit Holland, van welke wij echter alleen ontmoet hebben de Heeren VAN DEN BRINK, Jhr. M. HozurFT VAN VELSEN, S. KNUTTEL, D. KNUTTEL, en WILLINK. Er hebben twee Congresvergaderingen plaats brrehad, op welke een aantal mededeelingen zijn gedaan Of aangekondigd, die waarschijnlijk later in een uit te geven Bulletin zullen worden verzameld. Op den avond van den 23''' had er een converzatione plaats in de zeer doelmatig verlichte zalen van het South Kensington museum, welke door vele honderden heeren en dames werden bezocht. Den 21"" was de tentoonstelling voor 2 shilling 6 pence (f 1.50) geopend, en verkreeg een zeer talrijk bezoek. Op dien middag vereenigden zich de Engelsché bloemisten aan een groot horticultural Dinner in St. Martenshall onder het voorzitterschap van Lord LENNOX , alwaar ook eenige der buitenlandsche bloemisten tegenwoordig waren, terwijl van de botanici enkelen het ook op dien dag gehouden jaarfeest der Linnean Society bijwoonden. De leden van het Congres, die meer bijzonder deel genomen hadden aan de werkzaamheden, werden door Dr. MASTERS den Secretaris van het Congres, tevens Hoofdredaktear van de Gardeners Chronicle , aan eenen uitstekenden maaltijd in het Star and Garter Hotel te Richmond op 25 Mei vereenigd, waar in warme woorden ook werd herdacht de in het vorige jaar te Amsterdam gehouden bijeenkomst, en men scheidde met de hoop op een aangenaam wederzien in 1867 te Parijs en in 1868 te Petersburg. De tentoonstelling den 25 Mei tegen eene shilling (f 0.60) en later 26 verlengd tegen f 1.50 en voorts nog eenige dagen tegen f 0.60 geopend, werd meer en meer bezocht, zoodat men vermeent de kosten door de entreegelden te zullen dekken en het niet noodig zal zijn de aandeelhouders van het waarborg' fonds aan te spreken. Door het openstellen van tuinen en inrigtingen voor de vreemde bezoekers, heeft men al gedaan wat mogelijk was hun het bezoek aangenaam en nuttig te maken, zoodat de dagen door hen te Londen doorgebragt voorzeker niet ligt zullen worden vergeten – Hiermede meen ik IJ een kort overzigt te hebben gegeven van het derde groote internationale tuinbouwfeest. Gelief het vlugtige der beschouwing te ver' ontschuldinn , er bleven mij slechts weinige vrije owrenblikkben om deze regelen ter neer te schrijven. tiVlet gevoelens van bijzondere hoogachting, ver' blijve enz. J. H. KRELAGE.
---

