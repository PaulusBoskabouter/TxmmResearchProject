NEDERLANDEN.
's Gravenhage, den hden September. Bij Koninklijk besluit van den sden dezer , n°. 60, is N. J. H. Huppertz benoemd tot burgemeester der gemeente Bocholtz. Bij Zijner Majesteits besluit van den 4den September jl., n°. 43 , is aan den heer A. J. C. Janssens , op zijn daartoe gedaan verzoek, eervol ontslag verleend uit zijne betrekking van hoofdcommissaris van politie te Rotterdam, en zulks onder dankbetuiging voor de goede diensten door hem als zoodanig bewezen; en is voorts in zijne plaats benoemd mr. C. Cardinaal, commissaris van politie aldaar.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken, Gelet op art. 3 van het Koninklijk besluit van 20 Decomber 1865 (Staatsblad n. 134) en op art. 3 van het Koninklijk besluit van 18 Januarij 1866 (Staatsblad n°. 3); Gezien zijne beschikking van den 31sten Augustus jl., geplaatst in de Staats-courant van lsten dezer, Verklaart, met wijziging van bovengenoemde beschikking: I°. de artt. 1 en 2 van de genoemde Koninklijke besluiten van toepassing op de gemeente Nigtevecht; 2°. art. 1 van het Koninklijk besluit van 20 December 1865 (Staatsblad n°. 134) op nieuw van toepassing op de gemeente Maarsseveen ; 3c. art. 1 van het Koninklijk besluit van 20 December 1865 (Staatsblad n°. 134), niet langer van toepassing op de gemeente Overschie. 'sGravenhage, den sden September 1866. Van wege don Minister, De Secretaris-Generaal, J. Schröder.
---

BUITENLANDSCHE BERIGTEN. FRANKRIJK.
In de Parysche dagbladen , die als organen van de Fransche bewindslieden gelden, vindt men weinig inlichting omtrent de reden der aftreding van den heer Drouyn de Lhuys als minister van buitenlandsche zaken. Een van die bladen, de Correspondance Havas, zegt dat Keizer Napoleon aan zijne even gematigde als vaderlandlievende staatkunde, ook jegens Duitschland, getrouw blijft; dat de heer Drouyn niet van die staatkunde is afgeweken noch heeft willen afwijken, maar dat er soms omstandigheden zijn waarin de wil des Souvereins met meer vrucht door eenen nieuwen dienaar kan worden ten uitvoer gelegd, en dat dit geval zich hier heeft voorgedaan. In brieven uit Parys van eergisteren is het volgende aan de Indépendance Beige gemold : » Het schijnt buiten kijf, dat de aftreding van den heer Drouyn mede is toe te schrijven aan Pruissens antwoord op zijne openingen, strekkende om vergoeding in grondgebied voor Frankrijk te verkrijgen. Door de afwijzing dier openingen verkeerde de heer Drouyn in eene moeijelijke gesteldheid, waaraan enkel door zijne aftreding een einde kon worden gemaakt. >i Zijne aftreding maakt dan ook eenen gunstigen indruk in de kringen der staatkundigen en der kooplieden; men ziet daarin eenen nieuwen waarborg voor het behoud van den vrede en voor eene verstandige vereffening van moeijelijkheden waarin sommige lieden reden tot oorlog hebben willen zien. » De verwijdering van den heer Drouyn brengt in de leiding der diplomatieke aangelegenheden weder de eenheid , welke er sedert eenigen tijd ontbrak. De nieuwe minister van buitenlandsche zaken, de heer de Moustier, schijnt overeen te stemmen met de staatkunde welke door den staatsminister Rouher en door den minister van binnenlandsche zaken wordt voorgestaan. Die staatkunde heeft ook in het algemeen de goedkeuring van de andere ministers; en alzoo hebben wij nu een homogeen ministerie, hetwelk althans omtrent de buitenlandsche zaken eenstemmig is. In het corps diplomatique is het enkel het Oostenrijksche gezantschap, dat met leedwezen den heer Drouyn ziet aftreden. Deze staatsman had het gebrek dat hij zich niet van harte naar den loop der omstandigheden voegde, maar, wanneer andere inzigten dan de zijne boven dreven, tegenstreefde in plaats van af te treden." — Te Parys wordt verzekerd dat Keizer Napoleon voornemens blijft den lOden dezer naar de badplaats Biarritz te vertrekken.
---

DUITSCHLAND.
Eergisteren is te Berlyn de vrede tusschen Pruissen en het groothertogdom Hessen gesloten. Naar verzekerd wordt heeft de Groot- Hertog daarbij het noordelijke deel van Opper-Hessen alsmede het
markgraafschap Hessen-Homburg aan Pruissen afgestaan en zich verbonden om drie millioen thaler tot vergoeding van oorlogskosten te betalen. Dat is nagenoeg wat Pruissen van het begin der onderhandelingen af' had geëischt. De onderhandelingen met de regering van Saksen-Meiningen zijn , naar verzekerd wordt, door Pruissen afgebroken met de verklaring dat het niet voornemens was ze te hervatten, daar de Hertog zich niet wilde onderwerpen aan de bepalingen die de positie van het hertogdom in den nieuwen Bond zouden dienen te regelen. Daar de Kroonprins van Meiningen steeds overhelling naar Pruissens staatkunde heeft laten blijken , zou de heer von Bismarck den wensch hebben te kennen gegeven, dat de regering reeds dadelijk aan den Kroonprins overgedragen wierd, zullende or alsdan geene bijzondere opofferingen van het hertogdom geëischt worden. Te Dresden is den 3den dezer eene bekendmaking van den Pruissischen gezagvoerder uitgevaardigd, waarbij openbare vergaderingen tot het bespreken van politieke aangelegenheden in het koningrijk Saksen vooreerst verboden worden. — Aan eene deputatie uit het keurvorsten dom Hessen, die 's lands belangen aan den nieuwen Souverein onderdanig kwam aanbevelen, heeft de Koning van Pruissen de verzekering gegeven, dat Kassei de voorregten eener hoofdstad zoo veel mogelijk zou behouden. Zijne Majesteit voegde daarbij, dat het besluit tot inlijving van het keurvorstendom onherroepelijk was; dat daarop niet meer kon worden terug gekomen; dat aan de nationale ontwikkeling van Duitschland thans, nu zij van de belemmeringen was ontdaan, vrije loop gelaten diende te worden; dat Duitschland bovenal behoefte had aan eene hechte inrigting, die bestand zou zijn tegen aanvallen van buiten en tegen kuiperijen binnen 's lands. —De Norddeutsche Allgemeine Zeitung, het Berlynsche orgaan van den heer von Bismarck, zegt: » Wij vernemen de aftreding van den heer Drouyn , die sedert 15 Oetober 1862 aan het hoofd van het Fransche ministerie van buitonlandsche zaken stond. Zij zou, volgens Fransche berigtgevers, een gevolg zijn van zijne inzigten omtrent het Duitsche vraagstuk, waardoor hij meermalen met zijne ambtgenooten, inzonderheid met de heeren Rouher, Fould en de Lavalette, in geschil zou geraakt zijn. Het zou bepaaldelijk do heer Drouyn zijn geweest, die het denkbeeld om vergoeding in grondgebied voor Frankrijk te vragen had geopperd en voorstond ; zijne aftreding zou dus eene nieuwe zege voor de Pruissische staatkunde zijn. " Het voegt ons niet, zoodanige onderstellingen aan het gemelde feit te knoopen; doch in Duitschland, en inzonderheid in Pruissen, mag niet vergeten worden dat de heer Drouyn minister is geweest in eenen voor ons hoogst gewigtigen tijd, en dat hij zich in dien tijd heeft doen kennen als het orgaan des Keizers, waardoor de vriendschappelijke betrekkingen van Frankrijk met Pruissen in stand zijn gehouden. » Zijn opvolger, de heer de Moustier, sedert 1861 gezant bij de Porte, had tot dien tijd toe Frankrijk als gezant bij ons hof vertegenwoordigd ; men meent dat de keuze op hem is gevallen wegens de tegenwoordige gesteldheid van de Levant; wij willen daarbij voegen dat de bekendheid met het Duitsche vraagstuk, welke de hoer de Moustier insgelijks uit eene vroegere ambtsbetiekking medebrengt, een grond te meer is om te verwachten dat er onder zijne leiding hartelijke verstandhouding tusschen Pruissen en Frankrijk zijn zal." — Het Huis van Afgevaardigden te Berlyn hoeft zich (gelijk reeds gemeld is) eergisteren, na twee dagen beraadslagen s, vereenigd met de voordragt der regering tot goedkeuring der onwettig gedane staatsuitgaven van de dienstjaren 1862 — 1865, en tot bewilliging der uitgaven voor het loopende dienstjaar ten bedrage van hoogstens 154 millioen thaler. De voordragt is met eene groote meerderheid van stemmen aangenomen, doch niet zoo eenstemmig als de regering had gewenscht. Er waren onder de leden die vreesden dat het gouvernement zich later weder zou kunnen gedrongen gevoelen tot zulke onwettigheden als die waarvoor zij thans vrijspraak vroeg ; en in al de geruststellende verzekeringen , van de zijde der regering laatst ontvangen, vonden zij nog niet wat zij verlangden, te weten de stellige verbindtenis tot onvoorwaardelijke eerbiediging van het regt der volksvertegenwoordiging om staatsuitgaven te bewilligen of te verbieden. Deze bedenking woog zoo zwaar, dat 75 leden stemden tegen het artikel waarbij de regering van verdere verantwoordelijkheid voor de onwettig gedane uitgaven wordt ontheven; drie malen zoo veel leden, namelijk 230, stemden voor dat artikel. In den loop der discussie verklaarde de minister van binnenlandsche zaken, dat het de ernstige wil der regering was vrede met de volksvertegenwoordiging te sluiten; dat zij de aanneming dezer voordragt als den grondslag voor den vrede, als de vredespraeliminairen zou beschouwen , en zich daardoor tot toenadering zou gedrongen gevoelen ;en de alzoo tot stand gekomen vrede zou, naar hij vertrouwde, een waarachtige , duurzame en vruchtbare vrede tusschen de regering en de volksvertegenwoordiging zijn. Eenige leden verlangdon wetsbepalingen tot regeling der ministeriele verantwoordelijkheid, die in Pruissen nog niet bestaan, en wenschten dat de regering die spoedig voordragen , althans de voordragt toezeggen zou, dewijl zij alsdan zouden kunnen besluiten om de vroeger door haar met een goed doel begane onwettigheden te vergeten ; aan dien wensch is niet voldaan. — In de nu verdaagde zitting van den Beyerschen Landdag heeft de president-minister von der Pfordten de bewering tegengesproken dat aan Beyeren de intreding in den Noordduitschen Bond geweigerd was. Bij de onderhandelingen te Berlyn was dat punt niet te berde gekomen , zeide hij; doch de zaak was van eene andere zijde in Zuid- Duitschland ter sprake gebragt, en toen was van de zijde der Pruissische regering bepaaldelijk verklaard, dat voor het tegenwoordige de intreding der Zuidduitsche staten in den Noordduitschen Bond haar geen genoegen zou doen. » Onder deze omstandigheden (jioo vervolgde de minister) is de eenige wijze en nuttige raad deze: het Beyersche volk stelle thans vertrouwen op zich zelf, en ontwikkele 's lands innerlijke kracht en welvaart op den vasten en veiligen grondslag zijner constitutie; daarbij vergete het nooit, dat het een Duitsch land en een Duitsch volk is en, wanneer Duitschland zijne medewerking behoeft, steeds bereid behoort te zijn om die te verleenen. Ik zou dit denkbeeld het best kunnen uitdrukken in beeldspraak, ontleend aan eenen van onze dichters: Wanneer de bloem zich zelve tooit, versiert zij ook de bloemgaard." — De voordragt van bet Pruissische gouvernement tot voorziening in de buitengewone uitgaven voor het krijgswezen is bij eene commissie van het Huis van Afgevaardigden in onderzoek. Deze commissie heeft gedachtenwisseling met de ministers gehouden en inlichtingen van hen ontvangen. Gelijk daarbij is gebleken, bedragen de door den oorlog noodig geworden en tot 1 September dezes jaars daarvoor gedane uitgaven 88,100,000 thaler, en zullen er nog 20,000,000 thaler moeten worden besteed om de krijgsmagt van nu tot het eind dezes jaars krijgsvaardig te houden. De buitengewone uitgaven voor den oorlog zijn in den beginne gedekt met het bedrag aan baar geld, hetwelk sedert verscheiden jaren door het Pruissische gouvernement steeds in voorraad is gehouden. Deze reserve der schatkist heeft bij de tegenwoordige gebeurtenissen goede diensten gedaan, daar zij het mogelijk maakte de aanstalten voor den veldtogt te voltooijen zonder de toevlugt te nemen tot eene geldleening, die hot publiek in onrust en de diplomatie in beweging gebragt zou hebben en niet anders dan op bezwarende bedingen zou te sluiten geweest zijn. Daarom heeft de regering, niettegenstaande de tegenbedenkingen der staathuishoudkundigen , die het schadelijk achten gold renteloos te laten liggen, thans voorgesteld de reserve der schatkist weder aan te vullen niet alleen maar ook te vergrooten en te bestendigen. Vroeger bedroeg de reserve 22 millioen thaler ; thans stelt de regering voor 271/2 millioen thaler ter zijde to legg _n, met verklaring dat zij deze reserve voor de Pruissische monarchie , na hare uitbreiding, niet groot genoeg acht, maar ze naderhand tot minstens voertig millioen thaler zou willen vermeerderen. De commissie is het met do regering eens , dat de reserve der schatkist, hoewel uit het oogpunt der staathuishoudkunde niet goed te keuren, uit het politieke en het militaire oogpunt voor de veiligheid des rijks onmisbaar is. Over haar bedrag is de commissie het nog niet met de regering eens geworden.
---

