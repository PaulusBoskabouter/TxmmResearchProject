NEDERLANDEN. 's Gravenhage, den 20sten Maart.
Bij besluit van den 19den dezer, n°. 83, heeft Zijne Majesteit goedgevonden : I°. aan de nagemelde officieren bij de dienstdoende schutterijen, op hun verzoek, eervol ontslag te verleenen: bij die te Amsterdam aan D. Cordes, als kapitein; bij die te Amersfoort aan F. G. H.Diemont, als 2de luitenant, wegens vertrek naar Oost-Indie; 2°. bij de dienstdoende schutterij te Nijmegen te benoemen: tot lsten luitenant D. H. Wildschut, thans 2den luitenant; tot 2den luitenant D. M. Piera. Bij besluit van den 19den dezer, nc. 86, heoft Zijne Majesteit goedgevonden : I°. op hun verzoek, een eervol ontslag te verleenen: aan A. Bliek, als dijkgraaf van den Susanna-polder (Zeeland); en aan J. J. Boerema, als dijk- en buurregter van Visvliet en Pieterzijl (Groningen); 2°. te benoemen: tot heemraad van den polder Nieuw Mathenesse c. a. (Zuidholland) G. C. van Noort; in het waterschap Stormpolder (Zuidholland), tot dijkgraaf K. van Walsurn, en tot heemraad C. van der Giessen; tot heemraad van den Gorzenpolder onder Pernis (Zuidholland) J. Hordijk; tot hoogheemraad der Vijf Heerenlanden (Zuidholland) M. Hijkoop; tot hoogheemraad van den Alblasserwaard met Arkel beneden de Zouwe (Zuidholland) W. C. M. Begram; tot heemraad van den polder Charlois, gemeente Charlois (Zuidholland) , W. van der Wel Dz.; tot heemraad van den polder het Hoornder Nieuwland op Texel (Noordholland) C. Kuiper; tot dijkgraaf van den Nieuwenpolder annex Stavenisse (Zeeland) M. Luyk; tot beheerder van den Galgepolder (Zeeland) J. 11. de Vlieger; tot hoogheemraad van den Noord-lJsseldijk (Utrecht) J. van Schaik; tot hoogheemraad van den Bunschoter Veen- en Veldendijk (Utrecht) M. ten Brink; in het zeedijksbestuur van Ferwerderadeel (Friesland), tot gewoon gedeputeerde K. K. Osinga sr.; tot buitengewoon gedeputeerde D. H. Hartmans. Bij Koninklijk besluit van den 19den dezer, n°. 87, is tot schoolopziener in het eerste schooldistrict van Gelderland benoemd J. C. Vethake, te Arnhem.
---

MINISTERIE VAN BINNENLANDSCHE ZAKEN.
Ter konnis van de belanghebbenden wordt gebragt. dat in den loop van dit jaar de scheepvaart op het kanaal van Luik naar Maastricht en de Zuid-Willemsvaart ten gevolge van aftapping zal gestremd zijn op de volgende tijdstippen: Kanaal van Luik naar Maastricht, van den lsten Julij tot den 23sten Julij aanstaande. Zuid-Willemsvaart. Eerste sluiting. Het pand tusschen Maastricht en sluis n°. 19 te Hocht, van den lsten Julij tot den 31sten Julij aanstaande. Het pand tusschen sluis nc. 19 te Hocht tot sluis n°. 18teBocholt, mede van den lsten Julij tot den 3lsten Julij aanstaande. Op dit pand zal het water naar mate van de behoefte van 0.75 el tot 1.10 el beneden peil worden afgelaten. Tweede sluiting. De panden tusschen Maastricht en sluis n°. 18 te Boeholt, van den lsten September tot den 21sten October aanstaande, 's Gravenhage, den 20sten Maart 1866. De Minister van Binnenlandsche Zaken, Geertsema. Het Collegie voor de Zeevisscherijen brengt bij deze ter kennis van belanghebbenden, dat het gemagtigd is den termijn voor de inzending van aanvragen tot deelneming aan de Visscherij-tentoonstellingen te Arcachon en te Boulogne te verlengen tot 10 April a. s. Zij die verlangen aan beide tentoonstellingen of aan eene van beide deel te nemen en alzoo bij te dragen tot eene waardige vertegenwoordiging van onze nijverheid in Frankrijk, worden dringend verzocht daarvan vóór den aangewezen dag opgave te doen aan den Voorzitter van het Colle<ne dr. H. van Beeck Vollenhoven te Amsterdam. De tijd wanneer de goederen gereed behooren te zijn, en de plaats van waar zij door de zorg van het Collegie naar Frankrijk zullen verzonden worden, wordt later aan eiken deelnemer in het bijzonder opgegeven. Amsterdam, 17 Maart 1866. Het Collegie voornoemd, H. van Beeck Vollenhoven, Voorzitter. 3. T. Bdys, Secretaris.
---

MINISTERIE VAN BUITENLANDSCHE ZAKEN.
Verbetering. —In den aanhef der eerste waarschuwing voorkomende in de Staatscourant van 20 dezer, leze men in plaats van : «terwijl Peru den oorlog aan eerstgemelde mogendheid verklaard heeft"': » terwijl Peru den oorlog aan Spanje verklaard heeft."
---

MINISTERIE VAN FINANTIEN.
Volgens eene mededeeling der Fransche postadministratie vindt de uitvoering van de dienst der Fransche pakketbooten tusschen Havre Brest en Nieuw Vork thans om de veertien dagen, in plaats van maandelijks , plaats. De afvaart uit Brest onder de nieuwe dienstregeling is bepaald op Zaturdag, den Sisten Maart, en zoo vervolgens van veertien dagen tot veertien dagen. De verzending der brievenmalen, bestemd om met de bedoelde pakketbooten te vertrekken, geschiedt uit Parijs den avond voorafgaande aan den dag van afvaart uit Brest. De dienst der Britsche pakketbooten uit Liverpool en Queenstown naar Nieuw Vork wordt mede om de veertien dagen uitgevoerd. Het eerstvolgende vertrek der brievenmalen uit Londen, bestemd om met de gemelde pakketbooten te worden verzonden ,is bepaald op Zaturda"-den 24sten dezer. De postgemeenschap met de Vereenigde Staten wordt dus dien ten gevolge geregeld iedere week, beurtelings door de Fransche en Britsche pakketbooten, onderhouden. 'sGravenhage, den 19den Maart 1866. De Minister van Finantien, van Bosse.
---

BUITENLANDSCHE BERIGTEN. DUITSCHLAND.
De Kölnische Zeitung deelt brieven uit Weenen mede, volgens welke men zich aldaar met het denkbeeld van eenen oorlog tegen Pruissen meer en meer gemeenzaam maakt en uitgebreide maatregelen van voorzorg begint te nemen. » Voor het geval dat werkelijk een oorlog mogt uitbarsten, wordt in die berigten gezegd, is de generaal Benedek tot bevelhebber van het active leger benoemd; in zijne plaats zou dan de aartshertog Albrecht het bevel over het leger in Italië op zich nemen. In het arsenaal heerscht groote werkzaamheid. Het bestuur der posterijen is aangeschreven het noodige voor de veldpostdienst in gereedheid te brengen. Aan de directie van den Noorderspoorweg is last gegeven om maatregolon voor het vervoer van grootere afdeelingen troepen te nemen; onder anderen moeten zes regementen cavalerie naar BohemeD worden overgebragt. Reeds sedert eenige dagen zijn sterke afdeelingen infanterie en vooral artillerie derwaarts gezonden. Het garnizoen in Olmütz wordt aanmerkelijk versterkt. Er is een onderzoek ingesteld naar het getal beschikbare paarden in de Monarchie, waaruit gebleken is dat men binnen 14 dagen 30,000 paarden voor het leger zou kunnen verkrijgen." — De Oostenrijksche General Correspondenz berigt dat in de districten van Bohemen , in welke sedert eenigen tijd verregaande rustverstoringen plaats hebben [hoofdzakelijk bestaande in mishandeling en plundering der Israëliten door het gepeupel], de krijgswet afgekondigd is. — In do Weener Presse leest men : » Men is in onze regeringskringen overtuigd, dat Pruissen hot in 1859 door Italië gegeven voorbeeld wil volgen en door allerlei uittartingen Oostenrijk tot het doen van een onoverlegden stap zoekt uit te lokken. Des te omzigtïger is men dezer zijds, te meer daar men weet dat Pruissen zelfs die weinige maatregelen van voorzorg, welke wij tot ons leedwezen genoodzaakt zijn te nemen, bij de mogendheden zoekt voor te stellen als voorbereïdselen voor eenen aanval. »De houding der Westersche Mogendheden is bevredigend. Met
name in Engeland schijnt men de Pruissische politiek grootelijks af te keuren; onder dagteekening van den lOden dezer heeft lord Clarendon eene depêche naar Berlyn gezonden, waarin de verantwoordelijkheid voor de gevaren, welke voor den Europeschen vrede uit die politiek kunnen voortspruiten, geheel op het Pruissische ministerie gelegd wordt." Volgens een ander berigt uit Weenen zou aldaar uit Parys de mededeeling ontvangen zijn dat eene Fransche depêche van gelijke strekking als de evengemelde van lord Clarendon naar Berlyn was afgezonden. Intusschen meldt een heden ontvangen telegram, dat gisteren te Weenen meer geruststellende verklaringen uit Berlyn zouden zijn aangekomen, die de vrees voor eene verbreking der Gastemer overeenkomst voor het oogenblik wegnemen.
---

