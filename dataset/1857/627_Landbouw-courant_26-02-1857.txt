DE RIVIER-POLDERS IN NEDERLAND.
Onder de middelen, welke kunnen aangewend worden, om het verhoogen der dijken en de daardoor verminderende grootere rampen aart overstroomingen eigen, weg te nemen, bepaalt zich de Heer TE GEDIPT in de eerste plaats tot eene aanbeveling van het ontwerp ook door den Heer Graaf VAN 11ECHTEREN voorgestaan, om namelijk groote zijdelingsehe afleidingen der rivieren aan te brengen, door middel van overlaten of sluizen, naar de zee of naar andere hoofdrivieren, tot ontlasting. Om dit doel te bereiken zouden de bestaande dijken, vooral waar de gelegenheid zich daartoe aanbiedt, tot boven het hoogste zomerwater (van 1816) verhoogd moeten worden. Dat het aanbrengen van dergelijke overlaten eenig, ofschoon gering, ongerief zonde ten gevolge hebben, is zeker, doch daar staat tegenover de bevrijding van de verschrikkelijke onheilen, door de doorbraken der dijken ondervonden, terwijl de dijken, het hemel- en kwelwater niet kunnende voorkomen, daardoor in de gevolgen aan de polders meer schade dan voordeel aanbrengen, en dan laat de Hr. TE GEDIPT ten slotte er op volgen, »is het niet beter, door een weinig ongemak in den winter, behouden te blijven, dan eensklaps voor altijd geruïneerd te worden?" Een der meest gewigtige uitvloeisels van het indijken, is het kwelwater, en het is vooral dit punt, hetwelk de Schrijver der Rivier-polders zeer doet uitkomen als een wezenlijke plaag voor den landbouw dier streken. De bodem van de rivieren is zand en die zandlagen loopen onder de dijken door en staan alzoo met de bedding van de rivier in gemeenschap. Zij laten het water door en naarmate het buitenwater, bij het wassen der rivier, hooger tegen de dijken opkomt, veroorzaakt de zware drukking een geweldige persing van water door den ondergrond, zoodat de lagere binnenlanden spoedig onder het kwelwater begraven liggen, dat gaande weg verder en verder en ook aan de hoogere bouwakkers zich mededeelt en deze overstelpt. Daardoor gebeurt het dikwerf dat het daarop gezaaide winterkoren of geheel verloren gaat of naauwelijks een half gewas oplevert. Op de schade, daardoor veroorzaakt, werd herbaaldelijk in dit weekblad gewezen en deze is zoo groot, dat zij in waarheid niet kan berekend worden. De weilanden met vlotgas overdekt, zijn voor een geheel jaar bedorven; de bouwlanden kunnen niet meer op hunnen tijd en naar behooren bewerkt en bezaaid worden. Al het werk moet met de grootste haast volbragt worden en de opbrengst is zeer beperkt en dan is deze dikwerf niet toereikende om de zeer hoog opgevoerde dijk-, polder- en sluislasten te bestrijden. Daar gelaten nu de omstandigheid of door het verlagen der dijken en het maken van overlaten de toestand der rivier-polders kan verbeterd worden, zoo blijft het in allen gevalle hoogst noodzakelijk om de landerijen, die van kwel- en hemelwater lijden, op hunnen tijd droog te maken en droog te houden. Daartoe zijn windmolens niet toereikende en door de ondervinding, werd dit voldingend bewezen. Daartoe is de kracht van den stoom noodig. Jaren lang werd er in den polder van Dreurnel al het mogelijke beproefd om door middel van windmolens den polder droog te houden, doch te vergeefs tot dat men het stoomgemaal daarstelde en die polder, vroeger meestal een waterplas met lies en biezen bezet, weder een der vruchtbaarste van het district werd. Onlangs werden dan ook door dit voorbeeld in onderscheidene districten tusschen Rijn en Waal en de Bommelerwaard stoomgemalen geplaatst of in ontwerp gebragt, doch tot heden bleef in Maas en Waal iedere poging, daartoe aangewend, vruchteloos. Intusschen is het zeker, dat deze polder, die nu soms tWee tot drie jaren achter elkander onder het kwelwater bedolven ligt, in een der vruchtbaarste van het geheele district te herschapen zou zijn. Daarvoor worden aanzienlijke uitgaven vereischt, doch deze zijn slechts betrekkelijk gering van omvang. In den Bommelerwaard bijv., boven den Meidijk, zijn 8316 bunders, welke de kosten van een dergelijk stoomgemaal moeten dragen. Volgens den Heer FIJNJE, en wij weten dat zijne berekeningen juist zijn, zal de geheele uitgave f 285,000 bedragen. Daarvoor is toegestaan: Uit 's lands kas f 60,000 » de provinciale kas . . . Te kort door den polder te dragen .f 285,000 De Waal-zijde zal daartoe f 100,000 en de Maas-zijde f 95,000 bijdragen. De Waal-afdeeling zou daardoor jaarlijks met f 2.92 en de Maasafdeeling met ,f 1.90 per bunder bezwaard zijn. De uitgaven, als polderlasten geheven, zijn thans zwaar en drukkende, door de geringe en onzekere opbrengsten. Met betrekkelijk geringe onkosten, kunnen de inkomsten met de helft, zelfs met twee derde vermeerderd 'worden, en gegrond komt ons de uitroep van den Hr. TE GEDIPT voor, als hij zegt: »dat men wel met blindheid »moet geslagen zijn, als men niet al het moge»lijke doet, om zulk een middel toe te passen »en te helpen toe te passen." Hartelijk hopen wij, dat de woorden van dien waardigen man ingang mogen vinden en hij, na zoo vele jaren onafgebroken in dien zin werkzaam te zijn geweest, eindelijk den vurigen wensch, voor zoo verre Maas en Waal althans betreft, nog mag verwezenlijkt zien. WTTEWAALL.
---

LANDBOUW-TENTOONSTELLING TE PARIJS, IN 1856.
Het Rundvee. 1. In bet laatst van het voorgaande jaar werd te Haarlem, bij de Erven LOOSJES, door den lir. G. J. HENGEVELD een werkje uitgegeven, getiteld: liet Rundvee op de Algemeene Tentoonstelling te 2)arijs, in 1856. De Heer HENGEVELD is algemeen bekend als iemand, die vooral op de kennis van het rundvee in zijne verschillende rassen zich zeer heeft toegelegd, en meer dan eenig ander bevoegd om deswege een oordeel uit te spreken. Door de Nederlandsche Regering werd hij als mede-heoordeélhar voor de Tentoonstelling benoemd. Zijne kennis werd ook in Frankrijk op prijs gesteld, blijkens den rang, dien hij in de Jury aldaar erlangde. Ofschoon wij , onze lezers meermalen met den Uitslag der Parijssche Tentoonstelling van 1856 bekend maakten, zoo gelooven wij niet overbodig te handelen, door nogmaals daarop terug te komen en de Verhandeling van den Hr. HEN°OUD daarbij ten grondslag te nemen. Ter opheldering voegen wij hierbij den platten grond van het gebouw, waarin het Rundvee ten t°oll was gesteld en dien wij ontleenen aan den Catalogus, welke tijdens de Tentoonstelling werd Uitgegeven. Daarbij bevindt zich eene schaal van 50 Ned. ellen, waarnaar de grootte van het gebouw kan gemeten worden. Dit gebouw heeft eene lengte van 275, bij eene breedte van 110 Ned. ellen en beslaat meer dan 3 bunders oppervlakte. In het midden bevond zich een tuin, ongeveer een bunder groot en welke ruimte aan de Keizerlijke vereeniging voor de bloemteelt was afgestaan en door deze smaakvol aangelegd en met de fraaiste en kostbaarste planten rijk versierd. De plaats van het rundvee wordt op den Platten grond aangeduid. Zij bestond uit 72 lange tijen, waarin ieder beest geheel afzonderlijk en tuirn stond en van alle zijden genaderd kon Worden. Zij stonden bestendig op stroo en voor het wegruimen van den mest werd geregeld zorg gedragen, de urine langs geasphalte geulen kon afvloeijen , en deze, door kunstmatig aangebragt water, van tijd tot tijd werden uitgespoeld. leder dezer rijen bevatte 16 tot 18 boxes of bokken, gemiddeld 26 tot 28 el lang. Voor de bezoekers bleef er tusschen elke rij eene ruimte van 4 ellen over, groot genoeg voor de bezoekers, om elkander voorbij te gaan en de dieren goed op te nemen. Intusschen waren de 72 rijen niet voldoende om al het rundvee te plaatsen, en werden er, aan de oostzijde, nog 4 annexen opgeslagen. De zorg, die men droeg voor de reinheid, het verplegen van het vee, enz., waren onverbeterlijk. De belanghebbenden konden alles bekomen, wat zij slechts vvenschten en in de behoeften werd, volgens de gewoonte van iederen landaard voorzien. Er was aan geen soort van voedsel gebrek. Bij ziekten ontbrak het niet aan de gewenschte hulp, terwijl voor het afkalven de vereischte hulpmiddelen bij de hand waren. De aankomst van al het vee bragt eene onbeschrijfelijke drukte te weeg, doch alles zonder verwarring. Buiten het gebouw was het eene Babylonische verwarring; •binnen echter heerschte orde. leder stuk veè verdween, bij het binnenkomen, in de groote ruimte en men vond het op zijn nommer en plaats terug. Bijna ieder land van Europa had rundvee gezonden; er ontbrak slechts het vee van Rusland, dat evenwel geacht kan worden, door het Rongaarsche steppenvee vertegenwoordigd te zijn. Geheel Europa kan men beschouwen, als vertegenwoordigd te zijn in de 50 rassen, welke naar de uitgeloofde prijzen mededongen. Al de rassen, hier aanwezig, werden door den Heer HENGEVELD opgenoemd, met het aantal stieren en koeijen, opgevolgd door eene beschrijving van de wijze, waarop de bekrooning door de 50 leden van de Jury uitgesproken, plaats vond. De catalogus, dien de beoordeelaars ontvingen, was geheel zonder naam en aan de onpartijdigheid der keuring van het Nederlandsche vee of daarvan afkomstig, kan niet worden getwijfeld, daar geen Nederlandsche beoordeelaar zich daarbij bevond. Bij ieder ras werd de beoordeeling gewijzigd naar het doel, dat men met het vee in de streek, waarvan het afkomstig was, zich voor oogen stelde, hetzij namelijk als trek-, melk- of vet vee. Bij de sectie van het Nederlandsche vee werd als voorwaarde aangenomen, zulk vee te bekroonen, dat met de evenredigste en fraaiste ligchaamsvormen bedeeld was en welk vee de hoofdeigenschap, het melkgeven, in de hoogste mate bezat. Vervolgens treedt de lieer lIENGEVELD in eene beoordeeling van de aanwezige rassen en daarbij vinden wij van enkele Engelsche rassen, in vergelijking met het Nederlandsche, de volgende belangrijke regelen. De aanleg van melkgeven van eenige Engelsche rassen laat zich gemakkelijk waarnemen. De melkrijkheid namelijk is het betwiste punt der veredelde Engelsche kort- en middel-hoorns, de Durham- en de Devon-rassen. Zoo als zij daar stonden, sommigen buitensporig vet, teekenden zij niet zeer gunstig voor de melk, doch er waren er velen, en die waren dan minder vet, die uitstekende melkgeefsters waren, bij beide rassen. De fraaist en evenredigst gebouwde dieren teekenden zoowel aanleg voor de melk, als voor vet. De groote melkgeefsters waren minder vet, de vetten gaven minder melk, hoewel beiden gunstige melkteekens toonden. Door hunnen uiterst volmaakten vorm is het bijna aan te nemen, dat men deze edele dieren gebruiken kan voor wat men wil en dat zij, zoowel voor melk en vetwording beide, eene uitstekende geneigdheid bezitten, die men slechts te ontwikkelen heeft. Het is wel mogelijk, dat de Engelsche wijze van voeding gunstiger is voor de vetwording dan voor de melkgeving en dat daardoor het kwestieuse geschil in de wereld is gekomen, doch dat verdwijnt, wanneer men ze slechts voor één doel bezigt, b. v. eerst rnelkgeven en vervolgens vetmaken. De ongehoornde zwarte rassen teekenden meer voor vleesch, vet en kracht, dan voor melkgeven. Als volnaakt melkvee van schooneu en gelijkmatigen ligchaamsvorm verdient bovenal het Ayrsras te worden genoemd. Dit soort van vee moet in den smaak vallen van de veehouders op Nederlandschen grond, vooral op de plaatsen, alwaar men geen te zwaar vee kan houden. Het is een uitmuntend ras, dat aanleg bezit voor vetworden en melkgeven en onder de tentoongestelden waren er, die ongelooflijke groote uijers hadden, in verhouding tot het beest. Zij zijn niet groot, zeer gehard en komen wel overeen met het Groningsche ras. Evenzoo verdient het Alderney-ras, wat melkgeven en den fijnen vorm betreffen, alle aanprijzing. Vervolgens beschrijft de Heer ITENGEVELD de voornaamste rassen en treedt daarbij telkens in uitvoerige bespiegelingen, waarvan wij de lezing allezins aanbevelen. Onze ruimte laat niet toe, dit alles in uittreksels mede te deden; alleen zullen wij in een volgend nommer hoofdzakelijk datgene mededeelen, wat door den Heer lIENGEVELD ten aanzien van ons Nederlandsch vee wordt aangemerkt.
---

