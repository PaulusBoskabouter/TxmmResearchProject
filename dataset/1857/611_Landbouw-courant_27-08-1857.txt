(Met Afbeelding.) GIERST.
Onder de gewassen, die in ons Vaderland geene genoegzame belangstelling ondervinden, meen ik de gierst te mogen rangschikken. Eertijds, voor dat de aardappel den hoofdschotel bij het middagmaal had ingenomen , was de gierst in elke huishouding bekend, en maakte, met melk of in Water gekookt of wel met gekookte drooge pruimen gegeten, een deel der gewone spijzen uit, terwijl de gierstkoekjes, als gebak, tot de lekkernijen behoorden. Thans is het er zoo mede gelegen, dat het gebruik van gierst alleen bij uitzondering plaats vindt, en dat velen die spijs èf in het geheel niet iSf slechts bij naam kennen, iets hetgeen zeer te betreuren is, daar dit krachtig en smakelijk voedsel verreweg de voorkeur verdient boven de flaauwe en onkrachtige Aracanrijst , om haren goedkoopen prijs, bij den minderen stand, thans zoo algemeen in gebruik. Nadat ik gedurende eenige jaren, bij wijze van Proefneming, mij van het welslagen van dit gewas, en van de verbazende, alle andere gewassen van onzen bodem overtreffende, opbrengst Overtuigd had, heb ik dit jaar de gierst op grootere Uitgestrektheid gezaaid, en mag de oogst van deze even zoo gezegend binnenkomen als thans die der rogge, dan zal de opbrengst ongeloofelijk groot zijn, staande het gewas op dit oogenblik Prachtig en rijk. De door mij uitgezaaide gierst is de roode en witte Duitsche (Panicum germanicum), als bij ondervinding voor onze luchtstreek het meest geschikt bevonden, daar de andere soorten moeijelijker tot volkomen rijpheid komen. Het gebezigde land is krachtige zandgrond, grootendeels bemest met geitenmest, en hetgeen het vorige jaar hakvruchten gedragen had. Het zaaijen geschiedde inde eerste week van Mei, op rijen, met eene tusschenruimte vaneen voet, op akkers van eene halve oude roede breedte. De plantjes een palm hoog zijnde, is het geheel gewied, en bevinden zich de tusschenruirnte der rijen nog heden zoo zuiver als glas. Even als bij vele andere gewassen, is ook bij de gierst het rijenverbouw te verkiezen. Geen gewas op onzen bodem stoelt zoo sterk uit als dit, waarvan de hier bovenstaande, naar de natuur geteekende plant, een flaauw denkbeeld geeft, want inden regel heeft zij 4 hoofdstengels, met zeer zware pluimen. waarop 12 dunnere stengels volgen met kleinere pluimen ,en dan schieten uit de oksels der stengels nog verscheidene kleinere pluimpjes, welke, alles tezamen genomen, een geheel uitmaken van 39 vruchtdragende franjes, terwijl ik planten kan aantoonen, die inde veertig pluimen hebben. Wanneer men nu dit sterk uitstoelen in aanmerking neemt, dan komt het wijde uitzaaijen verkieslijker voor, dan het zaaijen op rijen, hetgeen echter het geval niet is. Het uitstoelen en het uitschieten der okselstengels geschiedt niet op eenmaal, maar achtereenvolgend; men kan drie tijdperken aanwijzen, en daarnaar regelt zich ook het rijpworden. Is de grond krachtig en duurde de tijd tot rijpworden lang genoeg, dan zouden alle pluimen rijpe zaden voortbrengen, hetgeen echter slechts het geval is niet de pluimen der hoofdstengels in hun geheel, voor de daarop volgende meerendeels, maar voor de vele kleine in het geheel niet. Bij het uitzaaijen op rijen, wordt het sterke uitstoelen voorgekomen, de planten staan digt bijeen en warmer; zij jagen de hoofdstengels spoediger omhoog, en al de kracht van den grond komt ten voordeele van de hoofdstengels, die dan ook inden regel veel zwaardere zaadpluimen dragen, dan de stengels der los en alleen staande planten, en het voornaamste voordeel is inde gelijktijdige rijpwording gelegen. Mogt men soms tegenwerpen, dat dit zelfde voordeel verkregen kan worden door dikkere uitzaaijing, dan is zulks onjuist. Vooreerst, omdat de gierst eenen geheel zuiveren grond moet hebben, hetgeen alleen bij een rijen verbouw kan worden in acht genomen; ten andere, dat het aanaarden, ook bij dit verbouw niet te verwaarloozen , het spoedigst en het min kostbaarst bij de rijenteelt geschieden kan, en ten derde, om op de zekerste wijze het grootste product te kunnen inoogsten. Wat het aanaarden betreft, even als bij de maïs, schieten uit het onderste gelid van den stengel een tweede stel wortels uit, die bij aanaarding spoedig grondvast worden, en de plant, bij harden wind of stortregen, tegen het nederslaan beveiligen. Ten aanzien van het derde punt moet ik doen opmerken, dat de hoofdstengels in gewone jaren tot volkomene rijpheid komen, hetgeen met al de overige in geenen deele het geval is. liet is daarom noodzakelijk, zich zooveel mogelijk toe te leggen op het verkrijgen van zwaar gevulde zaadtrossen, welke men van de 1 0 —l2 palmen hooge hoofdstengels inoogst, eene lengte van 2 h 3 palmen langer dan de hoofdstengels der alleen staande planten, die daarentegen 4 palmen in diameter uitstoelende, eene menigte kleine trossen uitschieten en de hoofdstengels minder zware trossen doen dragen, dan de planten, in rijen geteeld. Hoezeer nu de gierst wegens hare overgroote opbrengst ruimschoots aanbeveling verdient, zoo acht ik evenwel de teelt van dit gewas op groote schaal voor ons land niet raadzaam, uit hoofde dat deze groote opbrengst alleen kan verkregen worden door zeer zorgvuldige behandeling van het zaadwinnen , en daar zulks aan kinderen niet kan worden overgelaten of toeverironwd , zoo werken de hooge dagloonen een verbouw in het groot tegen. Uit dien hoofde raad ik eiken landbouwer aan een verbouw in het klein, want, zoo als ik reeds gezegd heb, de rijpwording der zaadtrossen gaat achtereenvolgend, weshalve men genoodzaakt is de stengels, naarmate van hunne rijpheid, af te snijden; en ook dit is nog ongenoegzaam, om het grootste gewin te trekken, want de uiteinden der trossen worden het eerst rijp; snijdt men dan den stengel af, zoo is het achterste deel on volkomen rijp, en wacht men tot dat alle korrels rijp zijn,— hetgeen men daaraan weet, wanneer de zaden niet meer bedekt zijn, maar genoegzaam geheel bloot zich voordoen, dan loopt men gevaar, dat, door het tegen elkander slaan der hooge stengels bij eenigen wind, de eerste en zwaarste korrels uitwaaijen en verloren gaan. Om nu dit alles te voorkomen, zoo raad ik aan volgender wijze te werk te gaan, en durf mij verzekerd houden, dat geen gewas den landman meer genoegen zal geven, dan de gierst. Men kieze in zijnen hof of digt bij huis een stuk gronds ter grootte van 1 of 2 Ned. roeden, het laatst beteeld met aardappelen, koolrapen, wortelen of dergelijke, vrij van geboomte. Men bemeste zulks voor den winter bij voorkeur met geiten of schapenmest, of anders compost, hoe krachtiger hoe beter. In April spit men den -grond om, en effene dezen inde eerste week van Mei. Vervolgens trekke men langs de lijn voortjes, een duim diep en een voet van elkander verwijderd, zaaije in deze met den zaaihoorn, of met behulp vaneen naaldenkoker, of tusschen vinger en duim de gierstkorrels dun uit, dekke het zaad onder, en sla bij drooge weérsgesteldheid , met het platte der schop, den grond plat. Zijn nu de plantjes een halve palm hoog gewassen, zoo schoffele men tusschen de rijen het onkruid weg, wiede tusschen de plantjes en aarde vervolgens aan. In gewone jaren begint het inoogsten niet voor September, in dit buitengewone jaar merkt men aan de uiteinden der trossen nu reeds volledig rijpe korrels aan. Tot dien tijd ga men voort met het klaar van onkruid houden der gierst. Bemerkt men nu, dat de trossen voor een derde gedeelte de zaadkorrels, van hun hulsel ontbloot, zich vertoonen, dan neme men een mandje, houde dit onder de tros, en snijde met eene lange schaar dit rijpe gedeelte af, en legge al het verzamelde zaad op den zolder neder. Na verloop van weinige dagen is ook het overige gedeelte tot rijpheid gekomen, alsnu snijde men die rijpe stengels af en spreide ze op den zolder uit, hoe dunner hoe beter, want de gierst duldt geene broeijing, wordende dan bitter en voor voedsel ongeschikt. Is nu later het overig geblevene voldoende aangerijpt, zoo behandele men zulks geheel als gewoon koren, wordende gedorscht met hetgeen men vroeger op den zolder heeft verzameld, schoon gemaakt en op de droogst mogelijke plaats bewaard. Wat nu het gebruik aangaat, zoo moet het voor huishoudelijk gebruik van den bast ontdaan en gepeld worden. Zulks kan geschieden op eiken pelmolen, zonder dat de molenaar daartoe bijzondere pelblokken behoeft te bezigen. liet daarvan afkomstig pelmeel wordt, gebroeid met kokend water, aan de varkens en de hoenders gegeven, [let ongepelde zaad is dienstig voor klein gevogelte, wanneer men dat heeft, in plaats van kanarie* zaad, en om er kuikens mede op te fokken, ken ik niets beter. liet voederen van pluimgedierte met gierst verhoogt het genot van het landleven, hetzelve moet langduriger pikken dan met eenig ander graan, zoo als vooral met de maïs het geval is, en dat het voederen, zien eten eD hooren vermalen en kaauwen, de ooren van den landman streelt en zijn geluk vermeerdert, zal wel niet ontkend worden. Mogt deze bijdrage aanleiding geven tot een meer algemeen verbouw der gierst, dan bestaat er vooruitzigt, dat bij eene volgende algemeene tentoonstelling van producten, ook aan dit gewas eene prijsmedaille zal uitgeloofd worden en dat men lot onze waarachtige schande niet nogmaals zal moeten lezern »Het ingezondene beantwoordde niet aan de verwachting,” zie Verslag van de Koninklijke Nederlandsche Tentoonstelling van Landbouw, te Arnhem, pag. 34. Den Driellaart, 3 Augustus 1857.
J. R. V. MAANEN.
---

