ENGELAND.
In de zitting van het Hoogerhuis van den Uden dezer raadde lord Ellenborough aan het gouvernement de geheele burgermilitie op de been te brengen , daar het land anders, na zoo veel troepen naar Indie te hebben gezonden, schier weerloos zou zijn, welke toestand andere mogendheden zou uitlokken om twist met Engeland te zoeken. De minister van oorlog, lord Panmure, deelde niet in die vrees , en meende dat het voor alsnog niet noodig was, meer dan 10,000 man van de burgermilitie, voor wier onderhoud het gouvernement geld van het Lagerhuis aangevraagd en verkregen had , onder de wapenen te roepen. De minister erkende echter, dat er ieder oogenblik onverwachte en niet te voorziene gebeurtenissen konden plaats grijpen, welke den vrede in Europa Stoorden; en in dat geval zou het gouvernement, zeide hij, zich terstond tot het Parlement wenden om beschikking over ruimere middelen te bekomen. In de zitting van het Lagerhuis van jl. Vrijdag voerde een der leden, de heer Estcourt, het woord om te betoogen dat het gouvernement de daarstelling eener spoorweg-communicatie tusschen «Engeland en Indie langs den Euphraat diende te bevorderen; hij zeide dat deze onderneming niet alleen voor het handelsverkeer maar ook voor de politieke belangen des rijks zeer gewigtig was, dat de uitvoering geenszins door onoverkomelijke bezwaren belet werd, maar dat zij afhankelijk was van den altijd onzekeren loop der politieke omstandigheden, en dat daarom eenige geldelijke ondersteuning uit de Britsche schatkist voor haar verlangd mogt worden. Een ander lid, de heer Crawfurd, betwistte de uitvoerlijkheid der boven bedoelde onderneming, maar meende dat er een ander plan bestond, hetwelk veel meer aanspraak op de ondersteuning van het Engelsche gouvernement had, namelijk het plan om eene telegraphische communicatie tusschen Engeland en Indie daar te stellen, hetzij langs den Euphraat, hetzij, hetgeen hem verkieslijk scheen, door de Roode Zee.
Een ander lid, de heer Gladstone, meende dat het gevaarlijk voor het Engelsche gouvernement was, zich regtstreeks of zijdelings, door het verleenen van een subsidie of door waarborging eener zekere opbrengst, in te laten met spoorwegondernemingen in Turkije of in eenig ander vreemd land; want, zoodra het daartoe geld verstrekte, mogt en moest het op de aanwending toezigt houden om te voorkomen dat daarvan verkeerd gebruik gemaakt wierd; en zoo zou het zich in bemoeijingen met de binnenlandsehe aangelegenheden van Turkije wikkelen, hetgeen door andere mogendheden als een voorwendsel voor gelijksoortige inmenging ingeroepen zou worden en alzoo gevaarlijk was voor den vrede in de Levant en in gansch Europa. Lord Palmerston antwoordde; » Indien Harer Majesteits gouvernement zich met zulk een spoorwegplan, als ons zoo even aanbevolen is, wilde inlaten, dan zou het waarschijnlijk de voorkeur niet geven aan eene linie in de rigting van den Euphraat; immers wanneer er eene spoorwegcommunicatie met Konstantinopel tot stand komt (en die tijd is ongetwijfeld niet zoo ver af) en indien er eene lijn van de overzijde van den Bosporus naar de Perzische Golf gelegd wierd, zou hierdoor een veel korter en beter weg naar Indie verkregen worden dan door de uitvoeling van het plan der Euphraat-spoorwegmaatschappij, waarbij eene reis ter zee, van Marseille, Toulon of Triest tot de Syrische kust, noodig zou zijn. i) Maar dat alles zijn plannen waarbij Harer Majesteits gouvernement enkel toeschouwer behoort te zijn. Ik ben het met eenen van desprekers (den heer Gladstone) eens over het onraadzame van deelneming der Britsche regering in zulke ondernemingen, wanneer zij in een vreemd land uitgevoerd moeten worden ; hij wees te regt op de politieke gevolgen welke waarschijnlijk uit regtstreeksche bemoeijingen des gouvernements met zulke plannen zouden voortkomen, en op grond daarvan zijn Harer Majesteits ministers niet gezind om zich daarmede in te laten. ii Zoo wij anders handelden, zouden wij ons zelven niet gelijk blijven. Zoo, bij voorbeeld, is door Britsch Guyana en door onze koloniën in Noord-Amerika geldelijke bijstand uit de Britsche schatkist gevraagd voor het aanleggen van spoorwegen, maar dat verzoek is afgewezen. Er is maar eén geval waarin regtstreeks geldelijke bystand van dien aard uit de schatkist verleend is: het was namelijk te doen om het aanleggen eener groote en gewigtige spoorweglinie in lerland; maar ook toen heeft het gouvernement zich bepaald tot een voorschot, hetwelk door de landstreek, waardoor de spoorweg zou loopen, terug gegeven moest worden. Dit is een geval hetwelk met het nu ter sprake gebragte plan gansch niet gelyk staal. Ik kan dus, hoe gaarne wij ook de onderneming der Euphraat-spoorwegmaatschappij zouden zien tot stand komen, haar niet het minste vooruitzigt op regtstreeksche of zijdelingsche ondersteuning uit de Britsche schatkist geven.
i» Anders is het gesteld met eene telegiaphische communicatie: deze staat eenigermate gelyk met de postdiensten voor het verkeer met afgelegen overzeesche landen. Indien er eene telegraaphlinie langs den Euphraat of door de Roode Zee naar Indie gelegd wierd, zou Harer Majesteits gouvernement gezind zijn om voor het gebruik daarvan te betalen. Zulk eene communicatie zou voor de belangen van ons land van uiterst groot gewigt zijn; en ik geloof dat de maatschappy , die zich ten doel stelt eene telegraaphlinie langs den Euphraat aan te leggen, daarin zal slagen, en dat deze linie in een bepaald tijdsbestek zal tot stand komen , zoo er geene onvoorziene moeijelijkheden opryzen."
Uit het vervolg der redevoering van lord Palmerston bleek dat het Engelsche gouvernement tegen de doorgraving der landengte van Suez gestemd blijft. Hij verklaarde nogmaals dat zij , als winstgevende onderneming beschouwd, hem eene hersenschim scheen, en uit het politieke oogpunt aan gewigtige tegenbedenkingen onderhevig was, vooral omdat zij Egypte's afscheiding van het Turksche rijk ten gevolge zou hebben. De heer Gladstone sprak, even als de heer Griffith, ten gunste van het plan van den heerdeLesseps .hoewel instemmende met de bewering des ministers dat er in de gesteldheid van het terrein groote bezwaren tegen de uitvoering gelegen waren. » Zoo dit plan door ons gouvernement tot een politiek vraagstuk gemaakt wierd (zeide de heer Gladstone), zou het zeer gevaarlijk zijn voor de overeenstemming der groote mogendheden ten aanzien der aangelegenheden van de Levant. Niemand kan ontkennon dat de uitvoering van het plan, indien zy mogelijk is, eene weldaad voor het menschdora zou zijn; en zij wordt door alle gouvernementen van Europa, inzonderheid ook door Frankrijk, onzen grooten bondgenoot, gewenscht. Hoe zeer is het dan te bejammeren, dat er op zulk een punt te Konstantinopel geschil bestaat tusschen den Kngelsehen en den Franschen gezant. Het is te hopen dat Engeland al zijne krachten zal blijven inspannen om zijne Indische bezittingen te behouden, en dat, zoo lang wij in dat deel der aarde pligten jegens de menschheid te vervullen zullen hebben, in de vervulling daarvan geene opofferingen te groot geacht zullen worden. Maar wij moeten Europa niet in de meening brengen dat ons Indische rijk in stand gehouden moot worden door tegenkanting tegen maatregelen, die voor het algemeene belang van Europa wenschelijk zijn: dat zou meer tot verzwakking onzer magt over Indie strekken dan tien zulke muiterijen als er than3 eene uitgebroken is." Merkwaardig is het antwoord van lord Palmerston op deze edelaardige aanmerking van den heer Gladstone. » De spreker (zoo zeide de minister) acht het eene zeer onbehooi lijkje handelwijze van het Engelsche gouvernement, zich tegen de uitvoeiing van een door andere landen goedgekeurd plan te verzetten om reden alleen dat het aan Britsche belangen schaden zou. In de daad, ik moot verklaren met die zienswijze niet in te stemmen. Indien het Britsche gouvernement eenig plan nadeelig voor Britsche belangen acht, dan is het mijns erachtens verpligt om zich daartegen te verzetten, al moge liet daardoor ook de politieke inzigten of de handelsbelangen van eenitr an ler land in den weg staan. De eerste phgt van een gouvernement is voor de belangen zijns lands te zorgen; zijn deze onvereenigbaar met eenig voorgeslagen plan, dan zou het zich aan pligtverzuim schuldig maken, indien het Engelands belangen opofferde om zich naar de wensehen of grillen eener andere mogendheid te voegen. De voorname grond, ja de eenige dien het bij de Porte tegen het plan tot doorgraving der landengte van Suez heeft doen gelden, ïs de* nadeelige strekking daarvan voor Turkije, niet voor Engeland, Let gevaarlijke voor de integriteit van het Turksche rijk."
— In dezelfde zitting van het Lagerhuis werd door een lid gevraagd of het gouvernement voornemens was de Indische regering het nieuwe Stelsel van regtsbedeeling voor dat land te laten ontwerpen niet alleen maar ook invoeren, zonder dat het Parlement gelegenheid gehad zou hebben om zyn oordeel daarover te doen kennen. De heer Mangles , do voorzitter van het bestuur der Oost-Indische Compagnie, antwoordde dat de Indische regering onverwijld aangeschreven zou worden om die wet niet tot stand te brengen zonder voorkennis van het Parlement des rijks. Hij voegde er bij, dat elke door de Indische regering gemaakte wet gedurende eenen zekeren tijd in het Huis der Gemeenten ter tafel moest liggen , opdat ieder lid gelegenheid zou hebben om bedenkingen daartegen in te brengen ; wanneer eene voordragt, aan het Parlement voorgelegd zynde, aldaar in den bepaalden tijd geenen tegenstand vond, dan eerst kon zij voor Indie kracht van wet bekomen.
— Blijkens de berigten uit Calcutta van den 4den Julij jl. waren de onlangs door de Indische regering gemaakte strafbepalingen tot beteugeling der drukpers reeds toegepast. Een inlandsch dagblad, deSouda-Bhurson, was na eene eerste waarschuwing tot eene geldboete van 15,000 ropijen veroordeeld, en het Engelsche blad de Friend of India had eene eerste waarschuwing ontvangen.
— De kabel voor de telegraphische verbinding van Engeland met Noord-Amerika heeft op eenige uren afstands van de lersche kust eene breuk bekomen, waardoor de uitvoering dier onderneming althans voor dit jaar belet schijnt te zullen worden.
---

NEDERLANDEN.
By Zijner Majesteits besluiten van den 31sten Julij 1857, n°. 85 en 86, zijn de heeren G. Suermondt en D. L. W. Hooglandt erkend als consuls van België, respectivelyk te Batavia en Padang.
---

MINISTERIE VAN KOLONIEN.
De Minister van Koloniën herinnert bij deze den gemeentebesturen en verdere inzenders van certificaten van Nederlandschen oorsprong, wegens goederen, bestemd om in Nederlandsch Indie te worden ingevoerd, dat, ten einde geene vertraging in de terugontvangst van de gemelde stukken te ondervinden, bij de inzending daarvan aan het Departement van Koloniën op het adres de woorden » Certificaten van oorsprong " behooren te zijn geplaatst. 's Gravenhage, den Bsten Augustus 1857. De Minister voornoemd, P. Mijer.
---

BUITENLANDSCHE BERIGTEN. TURKIJE.
In de zitting van het Britsche Lagerhuis van jl. Vrijdag heeft lord Palmerston op nieuw verklaard dat hy het geschil betrekkelijk de verkiezingen in Moldavië als vereffend beschouwde, daar de vernietiging derzelve nu ook door Engeland en Oostenryk, gelijk door de vier andere mogendheden , aan de Porte aangeraden werd. De minister scheen niet veel gewigt te hechten aan de onregelmatigheden welke bij de verkiezingen voorgevallen zouden zyn, maar ze als schier onvermy delijk te beschouwen in een land waar de bevolking aan de uitoefening van politieke regten en aan eerbiediging der wet nog niet gewend is, en waar politieke vraagstukken met groote hartstogtelijkheid behandeld worden, terwyl ook de overheid in den strijd partij kiest. Maar in allen gevalle achtte hy het wenschelijk, dat er geen grond of voorwendsel gelaten wierd aan degenen, welke het naderhand voor hun belang dienstig achten mogten de wettigheid der verkiezingen te betwisten. Aan de Londensche Times wordt uit Parijs geschreven dat Oostenrijk _.ich tegen het uitschrijven van nieuwe verkiezingen in Moldavië niet langer verzet, maar dat het voor de opmaking der nieuwe kiezerslijsten andere regelen voorslaat dan de overige mogendheden gevolgd wilden hebben. Hetzelfde schrijven verzekert dat de kaimakam van Moldavië, in wiens handelswijze de grond tot vernietiging der verkiezingen gelegen is, dezer dagen van de Porte als blijk van tevredenheid een ridderteeken ontvangen heeft. De Londensche Globe, een orgaan van het Engelsche kabinet, zegt dat Engeland, hoewel in de vernietiging der Moldavische verkiezingen toestemmende, de vereeniging der Donau-Vorstendommen blijft bestrijden ; het blad geeft daarbij te kennen dat Frankrijk welligt omtrent de hoofdzaak, de unie namelijk, zal toegeven, gelijk Engeland in eene bijzaak, de vernietiging der verkiezingen, toegegeven heeft. — Aangaande de jongste wending, die in het Oostersche vraagstuk heelt plaats gehad, heeft tot dusverre slechts één der Oostenrijksche organen het stilzwijgen afgebroken. In de Oesterreichische Zeilung van 13 Augustus leest men daaromtrent het volgende. » Het berigt, hetwelk de telegraaph ons uit Londen heeft aangebragt, zal niemand verrassen die de verwikkeling in Konstantinopel met bedaardheid heeft gadegeslagen. Er moest te Osborne eene schikking tot stand komen. Het vertrek van het Fransche gezantschap uit Konstantinopel zou eene bron van groote ongelegenheden voor het Fransche gouvernement geworden zijn; en het is eeno algemeene behoefte van Europa, dat Frankrijk niet ten gevolge van zijne handelingen ten deze in verlegenheid gebragt worde. Engeland zoowel als Oostenrijk zijn gaarne bereid, om de spanning te doen eindigen, welke te Konstantinopel ontstaan is. Men wil den heer de Thouvenel gaarne uit den onaangenamen toestand bevrijden, waarin hij geraakt is, verondersteld dat dit kunne geschieden zonder opoffering van eenig beginsel. » Wat Oostenrijk en Engeland in overeenstemming met de Porte willen, is het voortdurend bestaan der Vorstendommen als afzonderlijk geregeerde gewesten. Hetgeen andere mogendheden beoogden, was de vernietiging van het bestaande en het scheppen van een nieuwen toestand; de unie der beide Vorstendommen. Moldavië, als het kleinste dier gewesten, stelt het levendigste belang in het behoud zijner zelfstandigheid; het weet dat, in geval van eene vereeniging, de heerschappij aan het magtigere Wallachye zou moeten ten deel vallen. Zonder toestemming van Moldavië kan die vereeniging niet plaats hebben. Men zou in Moldavië honderd maal kunnen laten stemmen, en honderd maal zouden de Moldaviers, gelijk zij thans gedaan hebben, zich tegen de verlangde vereeniging verklaren. Ware de denkwijze van Moldavië in de daad twijfelachtig, ware de afkeer tegen de unie niet op het waarachtig belang des lands gegrond en had hij niet zoo diepe wortelen in de gemoederen der bevolking geschoten, dan zou het tegenwoordig vraagstuk tot ernstige moeijelykhcden aanleiding kunnen geven. Maar zoo als de zaken thans staan, is het niet twijfelachtig dat de politiek van de Porte, Oostenrijk en Engeland moet zegevieren, omdat zij dezelfde is waardoor de bewoners van Moldavië hunne politieke vernietiging willen afweren. De zekerheid van dit feit zal het gelukkig mogelijk maken eene spoedige en vreedzame oplossing van de tegenwoordige verwikkeling te vinden. In de hoofdzaak zal de Turksche politiek in de Vorstendommen in elk geval over de Russische staatkunde zegevieren, en elke toegeeflijkheid op eenig punt van ondergeschikt belang zal slechts dienen om het goede regt, de billijkheid en de verzoenende denkwijze der met de Porte verbonden' groote mogendheden in het juiste licht te plaatsen."
---

