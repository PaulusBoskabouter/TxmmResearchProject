INHOUD.
(Afbeelding.) Werktuig om Turf onder water te steken. Het voederen van Klaver. Vergelijkende Staat
van de opbrengst der verhuring van eenige perceelen grond in de duinen te Katwijk, in de jaren 1846 en 1856. Berigten.
---

WERKTUIG OM TURF ONDER WATER TE STEKEN.
(Met Afbeelding.)
Inde Agronomische Zeitung (1) vinden wij bovenstaande afbeelding vaneen werktuig, dat bestemd is, om turf onder water te steken, en door Brosowsky werd uitgevonden. In Pommeren en in Mecklenburg wordt het reeds menigvuldig aangewend en in laatstgenoemde landstreek vindt men reeds overal kanalen, welke met behulp van dezen turfsteker werden daargesteld, en die breed en diep genoeg zijn, om de verzending van den turf, door middel van schuiten, te bewerkstelligen. De turfsteker werkt onder water tot op eene diepte van ruim 5.5 el, en zoodanig, dat daarmede gemakkelijk door 2 of 3 geoefende lieden van 10 tot 12000 turven kunnen gestoken worden. Het wezenlijke deel van den turfsteker is een viersnijdig ruitvormig, mes, dat aan eenen regt-
standigen ijzeren stang verbonden is, en welke stang hooger en lager kan opgedraaid worden. Bij het nederlaten van den stang zinkt deze, door eigene zwaarte, in de turfzode en snijdt daar een vierkant prisma af. Aan de onderzijde van het vierkante mes bevindt zich een ander mes, dat aan de bovenzijde over rollen tegen die messen aanloopt, en welk mes voor- en achterwaarts kan bewogen worden. Daarmede wordt de turf aan de onderzijde afgesneden. De nu van alle zijden afgesneden turfmassa wordt door een der arbeiders in de hoogte gewonden en door een tweeden opgevangen, die haar op een vierwielig wagentje legt. Dit wagentje heeft ijzeren raderen, die over houten sporen loopen, en welke sporen tot de droogplaats loopen. De turfzode is echter te groot, om zoo gedroogd te worden. Ze wordt vooraf eenmaal in de dwarste en tweemalen in de lengte doorgestoken, zoodat de vierkante zode 6 turven levert. In 10 uren zouden er op deze wijze 8640 turven gestoken worden.
Het kan niet ontkend worden, dat de beschrijving van dit werktuig, wat de duidelijkheid betreft, wel wat te wenschen overig laat. Doch mogt het de aandacht trekken van dezen of genen belangstellende, dan zal de Redacteur der Agronomische Zeitung, Dr. WILHELM HAIIOI te Leipzig, wel iets naders willen mededeelen, terwijl ook de streek, waar het werktuig gebezigd wordt, van onze meeste veenstreken niet te verre verwijderd is, om de werking van dezen turfsteker op de plaats zelve in oogenschouw te nemen.
(1) N°. 38, 17 Sept. 1857.
---

HET VOEDEREN VAN KLAVER.
Met verbazing las ik in N°. 43 der Landbouw-Courant een stukje van A. D., over het gebruik der klaver als groenvoeder, alwaar gezegd wordt: »Het is echter zeer voordeelig, dat men met het afmaaijen der klaver zoo tijdig mogelijk, dat is zoodra haar de zeissen vatten kan, een begin maakt." Tot staving daarvan wordt het nadeel van oude klaver aangetoond, maar even goed kan men beweren, dat het nuttig is, voor zwaar werk kinderen te gebruiken, en tot staving hiervan wijzen op het nadeel van het gebruik van oude menschen. Een voornaam voordeel van de stalvoedering bestaat ook hierin, dat men het groenvoeder op het regte tijdstip voedert; dit voordeel nu zoude zoodoende verloren gaan. Het is zeer schadelijk, de klaver te voeren, wanneer zij nog jong is, zoo als THAER heeft aangetoond in zijn uitmuntend werk, vertaald door ENKLAAR, alwaar wij lezen: »Huishoudelijk is het echter voorzeker niet, de klaver te maaijen, voor dat zij bloemknoppen gemaakt heeft, omdat zij in de acht dagen, waarin zij dit doet, meer in hoeveelheid toeneemt, dan in de voorafgaande vijf weken te zamen. Wanneer men eene uitgestrektheid klaver, zes weken lang, iedere 1 4 dagen, maait, en telkens 30 pd jonge klaver, en dus in het geheel 90 pd. verkrijgt, dan verkrijgt men van dezelfde uitgestrektheid 600 pd., indien men haar na zes weken slechts eens maait, zoo als eene daaromtrent genomene proef beslissend bewezen heeft."
J. C. BAL LOT.
Utreckt, 22 October 1857.
---

