NEDERLANDEN.
By Koninklijk besluit van 3 September 1857, n". 67, is benoemd tot ontvanger der directe belastingen en accijnsen te Gilse en Chaam, de heer 11. J. M. E. Bekkers, thans ontvanger der in- en uitgaande regten en accijnsen te Galder. Bij Koninklijk besluit van 3 September 1857, n°. 68, is benoemd tot ontvanger der directe belastingen en accijnsen te Boskoop c. a., de heer A. A. A. Stuten, thans ontvanger der directe belastingen, in- en uitgaande regten en accijnsen te Grave. Bij Koninklijk besluit van 3 September 1857, n°. 69, is benoemd tot ontvanger der directe belastingen en accijnsen te Dongen, de heer W. Molenaar, thans ontvanger derzelfde middelen te Sappemeer. Bij Koninklijk besluit van 3 September 1857, n°. 70, is benoemd tot ontvanger der directe belastingen en accijnsen te Zwijndrecht c. a., de heer C. L. van Weelderen, thans ontvanger derzelfde middelen te Meppel. By Zijner Majesteits besluit van den 4den dezer, n°. 71, zijn, met ingang van den eersten October aanstaande, benoemd tot adelborsten der Iste klasse bij de Nederlandsche zeemagt de navolgende adelborsten der 2de klasse bij de inrigting tot opleiding van adelborsten te Willemsoord , en wel: E. L. Ehnle; J. A. Waldeck ; G. L. van Woelderen; P. Koning; J. M. A. van Mulken; A. J. Dumont ; H. A. M. Swellengrebel ,- A. L. K. graaf van Limburg Stirum ; F. H. Coblijn; J. C. Joekes; D. J. Weijs en C. A. Le Bron de Vexela. Zijne Majesteit heeft bij besluit van den 28sten Augustus 1857, n*. 93, eervol emeritaat met pensioen verleend aan de navolgende predikanten, als aan: P. Morilyon Loyscn, predikant bij de Hervormde gemeente te Rosenburg, ingaande 1 Januarij 1858; D. van Leeuwen, prdikant bij de Hervormde gemeente te Nieuw-Hellevoet, ingaande 1 October 1857; F. E. Wieling, predikant bij de Doopsgezinde gemeente te Surhuisterveen, ingaande 1 Januarij 1858; L. van Cleeff, predikant bij dc Doopsgezinde gemeente te Borne, ingaande 1 Januarij 1858.
---

ALGEMEENE REKENKAMER.
Ter voldoening aan de bepalingen, vervat in de wetten van 17 September 1849 (Staatsblad n°. 46) en van 18 December 1852 (Staatsblad n°. 211), is weder ter Algemeene Rekenkamer overgebragt voor eene Som van drie honderd twee en vijftig duizend acht honderd gulden aan ingetrokken muntbiljetten van f 10Ó en f 10, zoodat thans, met inbegrip der bij vorige aankondiging vermelde som van f 28,618,500, voor een bedrag van acht en twintig millioen negen honderd een en zeventig duizend drie honderd gulden aan muntbiljetten, krachtens eerstgeraelde wet uitgegeven en ten gevolge van laatstgemelde wet gedeeltelijk in omloop gehouden, is ingetrokken. Al deze muntbiljetten zijn bij de Algemeene Rekenkamer volkomen onbruikbaar gemaakt en zullen aldaar blijven berusten tot dat de geheele vernietiging, overeenkomstig art. 5 der wet van 17 September 1849 (Staatsblad n°. 46), zal kunnen plaats hebben, als wanneer van die vernietiging zal worden kennis gegeven. 's Gravenhage , den 24sten Augustus 1857. De Algemeene Rekenkamer, Gevers. Ter ordonnantie van dezelve, Van Hoogenhuijze.
---

BUITENLANDSCHE BERIGTEN. ENGELAND.
Terwijl het aantal troepen, hetwelk in dc twee vorige maanden uit Engeland naar Indie gezonden is, vijfentwintig duizend man bedraagt, melden de Londensche bladen van eergisteren, dat nog elf regementen, namelijk zeven regementen infanterie en vier cavalerie, bevel ontvangen hebben om zich naar Indie te begeven. Het gouvernement heeft, op een aanzoek van het bestuur der Oost-Indische Compagnie, besloten dc sterkte der Europesche krijgsmagt in Indie op tachtig duizend man te brengen. De redenen van dit besluit worden niet bepaaldelijk opgegeven , en het blijkt niet, waarom thans eene grootere krijgsmagt voor het herstel van het Britsche gezag in Indie noodig geacht wordt, dan eenige dagen geleden. Nieuwe berigten uit Indie zijn er, voor zoo veel onder het publiek bekend geworden is, bij het gouvernement niet ontvangen. Gisteren was te Londen weder sprake van eene aanstaande wijziging in het Britsche kabinet. Men zeide dat de minister voor de Indische zaken, de heer Vernon Smith, aftreden zou, omdat de in andere omstandigheden aanvaarde taak thans zijne krachten te boven ging en eene voor hem te zware verantwoordelijkheid medebragt. Men voegde er bij, dat de minister van oorlog, lord Panmure, thans uitvoering wilde geven aan het reeds voorlang opgevatte plan om zijn ontslag te nomen. Doch de Globe, een orgaan van het ministerie, behelst in zijn nommer van eergisteren een hoofdartikel, waaruit opgemaakt kan worden dat toen geene verandering in de zamenstelling van het kabinet vooruit te zien was. — Het in 1856 tusschen Engeland en het Midden-Amerikaansche gemeenebest Honduras onderteekende verdrag van handel en scheepvaart is thans in Engeland openbaar gemaakt. Het zal gedurende zeven jaren na den dag der ratificatie van kracht zijn. De gewigtigste bepalingen zijn vervat in een additioneel artikel betrefiende het vervoer tusschen de twee oceanen over het gebied van Honduras. De regering van het gemeenebest belooft dat die communicatie ten allen tyde voor het gouvernement en de onderdanen van Groot-Britannie zal openstaan en door hen voor alle regtmatige doeleinden vrijelijk zal mogen worden gebezigd, en dat de doorvoer van Engelsche brievenmalen en van goederen, die aan Engelschen behooren, niet aan de betaling van tollen of regten onderworpen zal worden. Ook verbindt de regering van Honduras zich om aan dc beide uiteinden van den aan te leggen weg tusschen de twee oceanen vrijhavens daar te stellen. Ter beantwoording dezer bewilligingen worden de regten van Honduras als souverein en eigenaar dier communicatielijn door Engeland erkend en de volkomen onzijdigheid daarvan gewaarborgd, met bepaling dat Engeland zijne waarborging en bescherming mag intrekken, indien de particuliere maatschappij, welke voor het exploiteren dier communicatie zou gevormd worden, bepalingen mogt maken, die met den geest en de bedoeling van dit artikel strijden. — Blijkens eene officiële opgave heeft de uitvoer van Britsche en lersche producten en fabricaten uit het Vereenigd Koningrijk in de eerste helft dezes jaars eene waarde van 60,826,381 ponden sterling bedragen. De uitvoer naar de Britsche bezittingen bedroeg te zamen dertig per cent van het geheele bedrag, of 18,155,778 p. st. (waaronder de uitvoer naar Oost-Indie voor eene waarde van 6,230,131 p. st. begrepen is). De uitvoer naar de Vereenigde Staten van Noord-Amerika bedroeg 11,722,952 p. st. (dat is negentien per cent van het totaal); naar Duitschland 6,238,315 p. st.; naar Frankrijk 3473,233 p. st.; naar Nederland 3,173,233 p. st.; onder dit laatste bedrag is de regtstreeksche uitvoer naar de Nederlandsche koloniën niet begrepen; hij beliep voor Java in de eerste helft des jaars eene waarde van 375,416 p. st. Onder dc overige landen, die met het Vereenigd Koningrijk handel drijven, is er geen hetwelk in de eerste zes maanden dezes jaars zoo veel Engelsche koopwaren ontvangen heeft als een van de bovengemelde. Uit eene andere officiële opgave blijkt, dat in het jaar 1856 uit Australië eene waarde van 12,153,231 ponden sterling aan goud is uitgevoerd, namelijk 138,007 uit Nieuw-Zuidwales en 12,015,224 uit Victoria. Van het laatstgenoemde bedrag is 10,809,652 p. st. naar Engeland gezonden, 774,496 p. st. naar Indie en China, 429,716 p. st. naar Sydney, Adelaïde en Tasmania, en 1360 p. st. naar Amerika.
---

FRANKRIJK.
Te Parijs wordt het thans zeker geacht, dat Keizer Napoleon en dc Keizer van Rusland elkander eerlang op Dnïtsch grondgebied zullen aantreffen, en deze ontmoeting wordt er uit het politieke oogpunt als eene groote gebeurtenis beschouwd. Velen zien daarin eene voor Oostenrijk en Engeland verontrustende beduidenis , eenen stap tot verbreking van het Kngelsch-Fransche bondgenootschap. Maar aan den anderen kant schijnt het, volgens een artikel van den Constitutionnel, een ministerieel blad van Parijs, thans zeker te zijn, dat Keizer Napoleon in het kamp van Chalons een bezoek van den gemaal van Koningin Victoria en van den hertog van Cambridge ontvangen zal.
---

RUSLAND.
Door middel van den telegraaph ontvangt men berigt uit St. Petersburg , dat Keizer Alexander eergisteren (Donderdag) die stad verlaten heeft, vergezeld van zijnen minister van buitenlandsche zaken, om zich naar Warschau en vervolgens naar Duitschland te begeven.
---

TURKIJE.
Sedert Turkije door het Parijsche vredesverdrag in het Europesche stutengezin opgenomen is, breidt de Porte hare diplomatieke betrek» kingen uit. Volgens de jongste boïigtcn uit Konstantinopel, per telegraaph over Triest ontvangen, zal zij eerlang een gezantschap in Spanje vestigen. Uit dezelfde berigten blijkt, dat de Porte ook de integriteit van haar grondgebied, die door het Parijsche Congres gewaarborgd is, in vollen ernst on in ruimen omvang handhaven wil, en dat zij bij Engeland blijft aandringen op de ontruiming van het eiland Perim , in den mond der Roode Zee, hetwelk naar haar beweren tot het Turksche grondgebied behooren en door de Oost-Indische Compagnie wederregtelijk in bezit genomen zijn zou. Dienaangaande leest men in de Londensche Times de volgende opmerkingen : 11 Het blijkt niet, dat het Parijsche Congres, toen liet aan Turkije het behoud van geheel zijn grondgebied waarborgde, daarbij op eene voor echt verklaarde kaart van het Turksche grondgebied verwees. Is dit niet geschied, dan hebben dc diplomaten toen in den blinde gehandeld. Indien de Porte die waarborging niet alleen voor het grondgebied, hetwelk zij tijdens de onderteekening van het verdrag in bezit had, inroepen kun, maar ook voor elke strook lands, welke zy vroeger eenmaal bezeten en nooit formeel afgestaan heeft, dan kan men zeggen dat het Oostersche vraagstuk nog niet afgedaan maar eerst nu eigenlijk aan han_ig gemaakt is. De Porte maakt aanspraak op geheel Abyssinieen Vemen als Turksch grondgebied, en welligt heeft zij Zevenbergen evenmin formeel afgestaan als Algerie. Heelt zij regt op het bezit van Perim, dan kan zij van Engeland met nog meer regt Aden terugvorderen; want Aden heeft eens Turksch garnizoen gehad, hetgeen met Perim nooit het geval schijnt geweest te zijn. ii Het is to hopen , dat Engeland Perim niet weder zal laten varen, noch daarvoor geld aan de Turken zal betalen. Toen het door ons in bezit genomen werd, behoorde het hun niet. In onze handen kan het een post van groot gewigt worden; wanneer het hun wordt gegeven, dan blijft het eene kale rots."
---

