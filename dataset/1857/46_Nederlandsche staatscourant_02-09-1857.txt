NEDERLANDEN.
Sedert de laatst gedane bekendmaking (Staats-courant van den 4den Junij 1857) zijn door de belanghebbenden geligt de volgende door Zijne Majesteit verleende octrooijen: een in dato 3 Augustus 1855, voor den tijd van vijftien jaren, gerekend van den 18den Mei 1855 , verleend aan M. Sautter, woonachtig te Parijs , domicilium gekozen hebbende bij J. H. Gaade, solliciteur te 's Gravenhage , op de invoering van eene nieuwe wijze om oliën en vloeistoffen te zuiveren door middel van bijzonder daartoe ingerigte toestellen; een in dato 25 Augustus 1855, voor den tijd van tien jaren verleend aan P. A. le Comte de Fontaine Moreau, woonachtig te Parijs, domicilium gekozen hebbende bij L. J. Vonk, solliciteur te 's Gravenhage, op de invoering van eene bijzondere wijze van behandeling en toebereiding der Noordhollandsche kazen, waardoor ze voor bederf bewaard en voor transport geschikt worden ; een in dato 8 Maart 1857, voor den tijd van vijftien jaren verleend aan C. F. Launay en J. Chopin, woonachtig te Parijs, domicilium gekozen hebbende aU voren, op de invoering van verbeteringen in het verbranden van gaz.
---

MINISTERIE VAN BINNENLANDSCHE ZAKEN.
Door Zijne Majesteit den Keizer der Franschen is uit het legaat van Napoleon I, ten behoeve van oude militairen der Republiek en van het eerste Keizerrijk, eene som toegekend onder anderen aan Conrad Hermann, behoudens do noodige informatien omtrent zijn gedrag. De nasporingen omtrent dezen legataris zijn tot nu toe vruchteloos geweest. Hij wordt alzoo bij deze openlijk uitgenoodigd, zich bij het Departement van Binnenlandsche Zaken aan te melden, met opgave zijner woonplaats. 's Gravenhage, den 25sten Augustus 1857. De Minister van Binnenlandsche Zaken, A. G. A. van Rappard.
---

MINISTERIE VAN FINANTIEN.
Bij den Minister van Finantien 13 ontvangen eene som van f 65, door een onbekende onder de letter H. (postmerk Amsterdam van 29 Augustus jl.) tot voldoening van te weinig betaald successieregt ingezonden. De Minister voornoemd, Vrolik.
---

ALGEMEENE REKENKAMER.
Ter voldoening aan de bepalingen, vervat in de wetten van 17 September 1849 (Staatsblad n°. 46) en van 18 December 1852 (Staatsblad n°. 211), is weder ter Algemeene Rekenkamer overgebragt voor eene som van drie honderd twee en vijftig duizend acht honderd gulden aan ingetrokken muntbiljetten van f 100 en f 10, zoodat thans, met inbegrip der bij vorige aankondiging vermelde som van f 28,618,500, voor een bedrag van acht en twintig millioen negen honderd een en zeventig duizend drie honderd gulden aan muntbiljetten, krachtens eerstgemelde wet uitgegeven en ten gevolge van laatstgemelde wet gedeeltelijk in omloop gehouden, is ingetrokken. Al deze muntbiljetten zijn bij de Algemeene Rekenkamer volkomen onbruikbaar gemaakt en zullen aldaar blijven berusten tot dat de geheele vernietiging, overeenkomstig art. 5 der wet van 17 September 1849 (Staatsblad n°. 46), zal kunnen plaats hebben, als wanneer van die vernietiging zal worden kennis gegeven. 's Gravenhage , den 24sten Augustus 1857. De Algemeene Rekenkamer, Gevers. Ter ordonnantie van dezelve , Van Hoogenhuijze.
---

BUITENLANDSCHE BERIGTEN. ITALIË.
Een aan den Parijschen Constitutionnel gerigt schrijven uit Rome van 24 Augustus jl. zegt: «Heden verlaat de Paus Florence; hij heeft er gisteren met veel plegtigheid en te midden eener groote menschenschare den nieuwen aartsbisschop gewijd. » Al wat men zou kunnen zeggen van de huldeblijken, waarmede de Paus door de bevolking van Toscana ontvangen is, zou beneden de -waarheid blijven. Allerwegc is hij met groote geestdrift en eerbied begroet. Het groothertogelij ke hof heeft bij deze gelegenheid eene mate van pracht ten toon gespreid, welke aan den luisterrijken tijd van de regering der Medicis deed denken. De intogt van Pius IX te Florence herinnerde dien van Leo X. » Hier, te Rome, maakt men groote aanstalten om den Heiligen Vader bij zijne terugkomst, die op den sden September bepaald blijft, feestelijk te ontvangen.
» Oostenrijk heeft afstand gedaan van de som van 30,000 florijnen, welke het maandelijks uit de pauselijke schatkist ontving als extra-soldij voor zijne troepen, die in de legatien van den Kerkdijken Staat gelegerd zijn. Het volgt daarin het voorbeeld van Frankrijk, en de Oostenrijksche troepen zullen voortaan op denzelfden voet het pauselijke gouvernement dienen als de Fransche. Dat is voor de Romeinsche schatkist eene besparing van nagenoeg een millioen francs in het jaar; maar het is een maatregel van meer beduidenis dan oppervlakkig zou schijnen." — Een berigtgever der Augsburgsche Allgemeine Zeitung schrijft uit Florence, onder dagteekening van 23 Augustus: » Het is verwonderlijk te zien, hoe veel invloed een innemend uiterlijk op de gemoederen kan uitoefenen. De Paus heeft in het verkeer met hoog en laag eene vriendelijkheid en gulheid, waardoor hij de harten der Toscaners met eiken dag meer voor zich wint. .Men mag zeggen dat deze pauselijke reis de aanvang van een nieuw en luisterrijk tijdvak in de geschiedenis van het pausdom zal zijn. zoo maar na Pius IX achtereenvolgens eenige hem gelijke personen den Apostolischen Stoel beklimmen." — Zoo men een bij de Indépendance Beige ontvangen schrijven uit Parijs gelooven mag, zou Keizer Napoleon besloten hebben eerlang by den Roomschen Stoel weder op hervorming van het bestuur van den Kerkelijken Staat aan te dringen, in eerbiedige maar stellige bewoordingen, waarop niet met uitvlugten geantwoord zou kunnen worden. Daarbij zou de geestdrift, waarmede de Paus op zijne reis door zijne onderdanen ontvangen is, aangevoerd worden om te bewyzen, dat hij zich thans ligtelyk in staat zou kunnen stellen om de openbare orde en rust zonder hulp van buitenlandsche troepen te handhaven. * — Gisteren zijn, volgens een telegraphisch berigt uit Savoye, de werkzaamheden tot doorboring van den Mont Cénis plegtig aangevangen in bijzijn van Koning Victor Emanuel en van den Prins Napoleon. De Fransche Prins was door den Keizer gezonden om den Koning, bij diens verblijf in de nabijheid der Fransche grenzen , te begroeten. Uit Chambéry wordt, onder dagteekening van 28 Augustus, gemeld dat de bevolking van die stad en van de geheele omstreek zich gereed maakte om den Koning luisterrijk te ontvangen. » Het schijnt — zegt de berigtgever — als of' het aan de Kerk en aan de conservative begrippen gehechte Savoye toonen wil, dat het voor geen ander gewest van het koningrijk Sardinië onderdoet in verknochtheid aan het constitutionele staatshoofd."
---

FRANKRIJK.
Volgens een bij de Indépendance Beige ontvangen schrijven uit Parijs van eergisteren schijnt het gerucht van eene aanstaande ontmoeting tusschen Keizer Napoleon en den Keizer van Rusland zich meer en meer te bevestigen. »Indien deze groote gebeurtenis werkelijk plaats grijpt (zegt de briefschrijver verder), zal zij aan Engeland stof tot ernstig nadenken geven, meer dan het trouwens opmerkelijke feit, dat aan eenen Franschen gedenkpenning de naam van een Engelsch eiland, St. Helena, gegeven is, welke eene voor Engeland niet zeer vereerende herinnering verlevendigt." —De raad van het departement der Seinc en Marne heeft besloten de uitvoering der door den heer de Lesseps ontworpen kanalisatie van Suez wenschelijk te verklaren. In ons vorig nommer is melding gemaakt van eene memorie van den heer Paleocapa en andere ingenieurs van Europesche vermaardheid, strekkende om het plan van den heer de Lesseps tegen de bedenkingen van den Britschen ingenieur Stephenson le verdedigen. Dit stuk is te Turyn den 4den der vorige maand gedagteekend. Het besluit aldus: «Wij verklaren dat de baatzucht blind is en dat zij allen, die zich door haar laten leiden, in het verderf stort. Terwyl wij de handelsbelangen der wereld voorstaan, pleiten wij ook voor die van Engeland. De tegenwoordige gesteldheid van Britsch Indie levert een nieuw bewijs voor de waarheid van hetgeen wij zoo even gezegd hebben: immers het zal wel door niemand, zelfs niet in Engeland, in twijfel getrokken worden, dat het voor de Oost-Indische Compagnie een groot geluk zou zijn , indien het Suez-kanaal thans reeds gegraven ware en voor de scheepvaart open stond."
---

TURKIJE.
Het officiële blad van het Fransche gouvernement, de Moniteur, berigt in zijn nommer van gisteren, dat de gezanten van Frankrijk, Rusland, Pruissen en Sardinië te Konstantinopel de diplomatieke met de Porte hervat hebben, welke ten gevolge van het geschil over de Moldavische verkiezingen afgebroken was. Hiermede is dat geschil afgeloopen, en het schijnt geene verdere gevolgen te zullen hebben, daar niet alleen lord Redcliffe en de baron von Prokesch, de gezanten van Engeland en Oostenrijk, welke zich tegen de vernietiging dier verkiezingen vruchteloos verzet hebben , maar ook de Kaimakam van Moldavië , de heer Vogorides, in wiens gedrag de grond voor de vernietiging gelegen is, op hunnen post zullen blijven, althans zoo veel uit de dusver ontvangen berigten blijkt.
---

