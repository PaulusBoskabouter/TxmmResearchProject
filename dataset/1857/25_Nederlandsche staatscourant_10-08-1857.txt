NEDERLANDEN.
Bij besluit van 6 Augustus jl., n°. sfi, heeft Zjjne Majesteitgoedgevondeu tot burgemeesters der gemeeitten, ontstaan door de vereeniging van gemeenten in Noordholland, bij de wetten van 13 Junij 1857 (Staatsblad n*. 58, 59, 60 en 85) vastgesteld, te benoemen als: van Egmond-Binnen, S. C. S. Holland; van Heemstede , C. van Lennep ; van Ransdorp, J. Dekker ; van Haarlemmerliede en Spaarnwoude, F. H. Kleine; met bepaling dat deze benoemingen zullen ingaan op den dag, waarop krachtens voornoemde wetten de vereenigingen tot stand komen.
Bij besluit van 6 Augustus jl., n". 57, heeft Zijne Majesteit goedgevonden, de benoeming van J. L. vanderßurch, burgemeester van Zuid- Schalkwijk , tot secretaris dier gemeente, met Zijne goedkeuring te bekrachtigen.
Bij Zijner Majesteits besluit dd. 5 Augustus 1857, n°. 66, is tot griffier der arrondissements-regtbank te Goes benoemd P. van Dalen, thans substituut-griffier bij die regtbank.
Bij Zijner Majesteits besluit dd. 5 Augustus 1857, n°. 67, is tot regter in de arrondissements-regtbank te Middelburg benoemd mr. J. H. de Stoppelaar, thans substituut-griffier bij die regtbank.
Bij Zijner Majesteits besluit dd. 5 Augustus 1857, n°. 68, is tot regter in de arrondissements-regtbank te Hoorn benoemd mr. F. Booij, thans kantonregter te Woubrugge.
---

MINISTERIE VAN BUITENLANDSCHE ZAKEN.
Gisteren heeft aan het Departement van Buitenlandsche Zaken de uitwisseling plaats gehad der acten van bekrachtiging op de overeenkomst, den 24sten October 1856 tusschen Nederland en Turkije gesloten, tot regeling der voorwaarden, waarop consuls der Ottomannische Porte in de voornaamste havens der Nederlandsche koloniën zullen worden toegelaten.
---

BUITENLANDSCHE BERIGTEN. TURKIJE.
Volgens berigten uit Konstantinopel van jl. Woensdag, die te Parijs per telegraaph ontvangen zijn en door het ministeriele blad le Pays vermeld worden, heeft het nieuwe Turksche ministerie zich bereid verklaard om de in Moldavië plaats gehad hebbende verkiezingen te vernietigen en de kiezers tegen den 15den dezer maand op nieuw zanien te roepen. Het voornemen der Porte scheen te zijn, de nieuwe verkiezingen te doen plaats hebben onder de leiding van denzelfden ambtenaar, in wiens handelwyze de grond voor de vernietiging der eerste gelegen is, namelijk den kaimakam Vogorides; en de nieuwe groot-vesier ontveinsde niet, dat hy even zeer als zijn voorganger tegen de vereeniging der Vorstendommen gestemd was, zoodat er ook aan dien kant geen grond bestond om eene onpartijdiger leiding der verkiezingen te verwachten. Een half-officieel blad van Weenen, de Oesterreichische Corrèspondenz, deelt insgelyks een berigt uit Konstantinopel van den sden dezer mede. Naar luid daarvan had de Fransche gezant het wapenschild van het gezantschapsgebouw doen wegnemen en maakte hij aanstalten om Turkije te verlaten ; de reden dezer dreigende houding was, dat de Porte weigerde den heer Vogorides van het bestuur over Moldavië te ontzetten; doch de Sultan hield vol, en wilde eigenhandig aan den Keizer der Franschen schrijven, hopende op dien weg tot eene eervolle schikking te zullen geraken. Volgens een berigt uit Konstantinopel van den Gden dezer, per telegraaph over Triest ontvangen , was de spanning in de diplomatieke wereld nog toegenomen. In den ochtend van dien dag had de Russische gezant zijne vlag ingetrokken, terwijl ook de gezanten van Pruissen en Sardinië de Porte met het afbreken der diplomatieke betrekking bedreigden. — Een ministerieel blad van Londen, de Globe, deelt in zyn nommer van jl. Donderdag een schrijven uit Parijs roede, waarin het volgende voorkomt: »De Fransche dagbladen zijn blijkbaar verlegen met de nunisteriele krisis te Konstantinopel; zy durven niet te onbewimpeld roem dragen op de overwinning van den heer de Thouvenel, daar de middelen, waarmede zy behaald is, niet strooken met » Frankrijks onbaatzuchtige en edelmoedige staatkunde", waarvan zy altijd den mond vol hebben. Die overwinning komt, nader bezien, op zeer weinig neder; doch de daardoor aan Turkijes zelfstandigheid en zedelyke kracht toegebragte schade »s onberekenbaar groot. Heeft Reschid-Pacha zyne hooge betrekking neder gelegd en zich uit vaderlandsliefde met een ambt van minder politiek gewigt tevreden gesteld, zyne inzigten ten aanzien der Vorstendommen hebben in het nieuwe kabinet eenen ijverigen bondgenoot gewonnen , namelijk Aali-Pacha, den minister van buitenlandsche zaken.
» Naar hetgeen ik uit de beste bronnen verneem (zoo vervolgt de Engelscbré berigtgever) moet het tegenwoordige Turksche kabinet enkel als een voorl oopig benoemd bestuur beschouwd worden , hetwelk bij de eerste moeijelijkheid voor een ander zal moeten plaats maken. Waarschijnlijk zal het roer van staat aan Aali-Pacha toevertrouwd worden; oi' welligt is dat nu reeds geschied. Uit zijne hand zal het hoog gezag natuurlyk weder op Reschid-Pacha overgaan ; en zoo zal het kluchtspel afgespeeld zijn, zonder dat er van de kabinetsverandering eenig ander gevolg overblijft dan eene nieuwe vermeerdering der som die de berooide schatkist aan afgetreden en nieuwe staatsambtenaren te betalen heeft."
— e} Weener- dagblad de Ostdeutsche Post, een der organen van het Oostenrijksche ministerie van bnitenlandsche zaken, behelst over de tegenwoordige verwikkelingen in Turkije de volgende beschouwing. 11 Sedert de dagen van het beleg van Silistria is de waardigheid der Porte aan geene zoo gevaarlijke beproeving onderworpen geweest, als in het tegenwoordig oogenblik. Bij Silistria moest de eigen kracht van Turkije het bewijs leveren, of het in staat was een zelfstandig rijk uit te maken; het verdere beloop van den oorlog, de vormen en voorwaarden van den Oosterschen vrede betroffen meer de verbonden mogendheden dan Turkije. Ook het moeijelijke vraagstuk betrekkelijk Bolgrad was niet van dien aard, dat het de waardigheid van de souvereiniteit des Sultans kon ondermijnen; het was eene quaestie vanbelangen, niet van zelfstandigheid.
» Maar wat Frankrijk thans zoo stellig van den Sultan eischt, is eene volstrekte zelfvernedering, de nietigverklaring zijner eigen bevelen aangaande punten van inwendig beheer zijns rijks, eene gehoorzame onderwerping aan de vorderingen eener vreemde mogendheid; vorderingen , gelijk Rusland ze tijdens den hoogsten bloei van zijn protectoraat niet willekeuriger, despotischer en vernederender gedaan heeft. Het is een feit, dat Frankrijk de nietigverklaring der verkiezingen in Moldavië eischt, en voor het geval, dat de Porte aan dien eisch niet toegeeft, - met de afbreking van het diplomatieke verkeer dreigt. De kaimakam heeft zich in allen deele ten stiptste gehouden aan de instructie die hij van het ministerie in Konstantinopel ontvangen had. Het is slechts eene kunstgreep, wanneer de Fransche bladen de houding aannemen, als of men niets meer vordert dan dat de kaimakam gedesavoueerd worde. Men ontziet zich blijkbaar om de zaak bij haren waren naam te noemen en onbewimpeld aan de wereld te verkondigen: » » Wij vorderen dat de Sultan de maatregelen, die hij verordend, en de bevelen, die hij gegeven heeft, voor nietig en van onwaarde verklare, omdat het bovenal van belang is, dat in het Rijk des Sultans niet de wil van den wettigen souverein,_ maar Frankrijks wil en Frankrijks magt beslissend blijke te zijn."' Dit is de ware zin der vorderingen van het Fransche kabinet."
—- De bisschop van Jassy heeft aan de in Moldavië gehouden verkiezingen geen deel genomen en ook de hem ondergeschikte geestelijken daarvan zoo veel mogelijk weerhouden ; verder heeft hij verklaard dat hy met de vergadering, welke uit die verkiezingen zou voortkomen , niets te doen wilde hebben. Uit dien hoofde is hy' door den kaïmakam Vogorides afgezet. — Volgens berigten uit Bucharest van 17 Julij jl., die van wege het Pruissische gouvernement openbaar gemaakt zijn , stonden de veldgewassen in Wallachyc en Moldavië ongemeen gunstig en beloofden zij eenen zoo ruimen oogst als men er bij menschenheugenis niet gehad had.
---

ENGELAND.
In de zitting van het Britsche Hoogerhuis van eergisteren is door een der leden eene petitie ingediend van de Koningin van Oude , welke, gelijk men weet, ten vorigen jare uit Indie naar Engeland overgekomen is om tegen de inlijving dier landstreek in het Britsche rijk te protesteren. Zy betuigt daarin dat de muitery der cipayers haar innig leed doet, dat haar zoon, de afgezette Koning, daaraan niet kan medepligtig zijn en dat het koninklijke geslacht van Oude aan de Britsche kroon getrouw i» en blijft. Zij besluit met het verzoek , dat de vermoedens, welke tot de inhechtenisneming van haren zoon te Calcutta aanleiding gegeven hebben, bepaaldelijk aangewezen worden, daar zij anders niet voor wederlegging vatbaar zouden zijn. Deze petitie is doorh_t Huis ter zijde gelegd omdat zij niet in den behoorlijken vorm gesteld was: er ontbrak namelijk het in den aanhef van alle petitien gebruikelijke woord nederig. De Anglicaaansche bisschop van Londen heeft gebeden voor de Engelschen in Oost-Indie uitgeschreven. » Wij moeten toonen (zegt de bisschop in eene aanschrijving aan de hem ondergeschikte geestelijken) hoe diep wij beseffen, dat het leven onzer kndgenooten in de Oost, de bestemming van onzen volksstam en de vooruitgang van Christendom en beschaving thans meer dan gewoonlijk onze warme voorbede behoeven." Aan de Londensche effectenbeurs is jl. Woensdag de prijs der geconsolideerde Engelsche drie percents staatsschuld eene wijle 897/ g per cent geweest. De Times merkt op, dat de prijs van dat fonds zoo laag nietgeweest was sedert de maand Januarij 1856, toen Engeland alle krachten inspande om zich voor de voortzetting van den oorlog tegen Rusland toe terusten. Aangaande den invloed der Indische onlusten op Engelands handelsverkeer zegt het genoemde blad, dat indigo en salpeter de artikelen zijn, waarvan de aanvoer uit Indie de meeste vermindering ondergaan zal, daar zij vooral door het in vollen opstand zijnde gedeelte van Bengalen geproduceerd worden. De Times roept wraak over de wreedheden die in Indie door de oproerige inlanders aan de Engelschen, en vooral ook aan hunne vrouwen en kinderen gepleegd zijn , en zegt daarover in particuliere brieven bijzonderheden gevonden te hebben van zoo gruwelijken , duivelschen aard, dat zij zelfs door mannen naauwlijks aan elkander toegefluisterd kunnen worden. Het blad verlangt dat die snoodheden zonder verschooning gestraft, en dat er aan de oproerlingen een schrikbarend voorbeeld worde gesteld , waarvan de eerstvolgende menschengeslachten in alle hoeken van Indie met huivering zullen spreken. Dat is ook, naar de meening van dat blad, het voorschrift der koel overwegende staatkunde, daar er maar één ding is hetwelk den Oosterling wezenlijk ontzag inboezemt, namelijk tentoonspreiding van onweerstaanbare kracht. De eerstvolgende berigten uit Indie zullen dan ook, naar de Times verwacht, melden dat de Engelsche soldaten bloedige wraak aan de cipayers en aan de bevolking van Delhi hebben geoefend , en zullen dienaangaande welligt bijzonderheden bevatten, die in Engeland hier en daar afkeurende stemmen doen opgaan ; maar het genoemde blad wraakt die afkeuring reeds bij voorbaat als naauwhartige en kwalijk gerigte menschlievendheid.
— In de zitting van het Lagerhuis van den sden dezer is door de regering onder anderen TiOOO ponden sterling aangevraagd voor eene wetenschappelijke expeditie in Britsch Noord-Amerika .— 19,325 p. st. voor het onderzoeken van den loop van den Niger en andere Afrikaansche Tiviercn, en 40,000 p. st, voor het aanleggen van openbare werken, het onderhouden van scholen en menschlievende inrigtingen en het bevorderen der beschaving onder de inlandsche stammen van Zuid-Afrika. Het Huis heeft do eerste twee sommen zonder hoofdelijke stemming, de laatste met 135 tegen 6 stemmen bewilligd. In de beide voorafgaande jaren is eene gelijke som voor Zuid-Afrika toegestaan, en de aanwending daarvan heeft, gelijk do minister van koloniën bij deze gelegenheid mededeelde, veel bijgedragen om de Kafferstammen in eene goede stemming jegens de Engelschen te brengen, en om het behoud des vredes aan de grenzen der Kaap-kolonie te verzekeren, waarvan het gevolg was dat die kolonie thans ruet en welvaart genoot en een gedeelte van haar garnizoen zonder gevaar konde afstaan tot versterking der Europesche krijgsmagt in Indie,
— Volgens de jongste berigten van de Kaapstad, loopende tot 13 Jnnij jl., heeft het koloniaal parlement op aanvrage der regering eene som van 50,000 L. st. beschikbaar gesteld om in de eerstvolgende twee jaren gebezigd te worden tot bevordering der overkomst van Europesche landverhuizers. De aangevraagde som van 25,000 L. st. voor het aanleggen eener noodhaven in de Talelbaai was reeds door de kamer van volksafgevaardigden bewilligd. Omtrent het daarstellen van spoorwegcommunicatien liepen de gevoelens uiteen en was nog geen bepaald besluit genomen. Een wets-ontwerp betrekkelijk het volksonderwijs was verworpen; het beperkte de bemoeijing van de burgerlijke overheid tot het verleenen van subsidien aan particuliere scholen, maar daar het onder den invloed van den Anglicaanschen bisschop van de Kaapstad ontworpen scheen te zijn, was het door de niet tot die kerk behoorende ingezetenen met argwaan en weerzin beschouwd, niettegenstaande zijne beperkte strekking.
— Blijkens eene officiële opgave van het aantal echtelingen, die in Engeland en Wales hunnen naam onder hunne huwelijks-acte geschreven hebben, is in de vijftien jaren 1841 tot 1855 hun aantal geklommen van 67.3 tot 70.5 per cent voor de mannen, en van 51.2 tot 58.8 per cent voor de vrouwen. Er waren dus op elk honderdtal mannen nog negen en twintig, en op elk honderdtal vrouwen een en veertig, die in stede van naamteekeniog een kruisje in de registers van den burgerlijken stand plaatsten: hetgeen, gelijk in de aangehaalde opgave gezegd wordt, bewijst dat er aan de volksopvoeding in Engeland en Wales nog veel ontbreekt.
---

