REGLEMENT OP DE DRUKWERKEN IN NEDERL. INDIE. III.
Welke resultaten levert de beraadslaging over art. 110 van hetlndiseh Regerings-reglement op, omtrent den geest waarin de Drukpers-verordening zoude worden daargesteld, en in welken geest is die verordening daargesteld ? De Regering heeft bij herhaling verzekerd, dat die drukpers-verordening eenen waarborg zou opleveren, welken de Indische drukpers nog niet kende ; men beoogde geen teruggang; men zou het preventief element vrijgevig toepassen; men zou in allen deele met verstandige gestrengheid, zonder overdrijvig, te werk gaan; men beloofde algemeene bevrediging (apaisement general)! Regering en Kamer waren eenstemmig, dat althans alle wetenschappelijke drukwerken geheel buiten de preventie zouden vallen; en dat de preventie meest op hetgeen in Oostersche talen gedrukt werd, moest kleven. En welke is nu de geest der verordening? De Regering is daarbij te rade gegaan alleen en uitsluitend met hetgeen sommigen, enkelen in de Kamers der Staten-Generaal zeiden te verlangen, maar zij heeft zelfs dat nog geoutreerd, en daardoor de reactie en het despotisme tot het belagchelijke toe doorgevoerd. De amendementen van Bosse en Mackay, door de Tweede Kamer met «eer aanzienlijke meerderheid aangenomen, hadden ten doel het regeringsbeginsel aanmerkelijk te temperen. Het preventieve stelsel omtrent Indisch en van elders dan uit Nederland ingevoerd drukwerk moest met groote matiging worden toegepast ; geene meerdere preventie dan noodig was, om te waken tegen stoornis der openbare orde; en die woorden openbare orde waren niet in den ruimen zin op te vatten , dat alle staatsbelang daaronder zou begrepen zijn, maar in den zin van art. 10 der Grondwet. Het Nederlandsch drukwerk moest onbeperkt, onbelemmerd worden toegelaten, even zoo als dat tot dusver steeds geschied was. Voor dien invoer moest dezelfde vrijheid gegeven worden als in Nederland voor het drukken; daarom was de uitdrukking van art. 8 der Grondwet gebezigd. En wat is van die beginselen, waarmede de Regering zich door het uitvaardigen zelf van het Regerings-reglement vereenigd heeft, bij de drukpers-verorden ing geworden ? Het preventieve stelsel is in zulk eene mate toegepast als het door niemand in de kamer der Staten-Generaal is bedoeld; het despotische stelsel van het Fransche Keizerrijk is nog verre achtergebleven bij hetgeen hier is geleverd. Het repressive stelsel van verantwoordelijkheid voor alle drukwerk is met de meest onregtvaardige overdrijving toegepast; de verspreiding van uit Nederland of van elders ingevoerde drukwerken is bijkans onmogelijk gemaakt: het uitgeven van tijdschriften of dagbladen is van grootere willekeur afhankelijk dan bij invoering der censuur het geval zou zijn; en het schrijven zelfs over wetenschappelijke onderwerpen is aan ondragelijke banden gelegd. En dat alzoo ingerigte preventieve stelsel is door den gouverneur-generaal nog hatelijker en knellender gemaakt. En aan het repressieve gedeelte wordt in de Memorie van Toelichting, die bij het reglement behoort, nog eenige preventie toegevoegd, waarvan buiten het reglement om, gebruik zal te maken zijn. Zien wij thans enkele bijzonderheden. Bij de debatten in de Staten-Generaal heeft de Regering duidelijk te kennen gegeven waarin de preventie, die zij op het oog had, zoude bestaan: men zoude de uitgavta van nieuwe dagbladen of periodieke geschriften aan het vragen en verkrijgen van verlof onderwerpen, en voorts op dagbladen en tijdschriften het waarschuwingsstelsel toepassen, en het verlof na eenige waarschuwingen intrekken. Bij het nieuw reglement heeft men dit stelsel meerendeels laten varen. Men heeft er een gevonden dat veel knellender is. Stellen wij ons eens een boekdrukker op Java voor. Hij mag zich vrij nederzetten, waar hij wil. Hij heeft echter vooraf aangifte te doen aan het plaatselijk bestuur en hij moet ten genoege van het plaatselijk bestuur borgtogt stellen. In die aangifte is geen bezwaar; maar de borgtogt! Ware het een personele borgtogt, maar een reële; het moet geld zijn of eenioin O. I. erkende schuldbrief. Die borgtogt wordt door het plaatselijk bestuur bepaald op niet minder dan f 200 en niet meer dan f 2000. Doch het plaatselijk bestuur is billijk; het vraagt, stellen wij, slechts ƒ 1000. (Reglement art. 1, 2.) De borgtogt wordt gesteld en men gaat aan het werk. Maar van het stellen van dien borgtogt is, volgens het besluit van den gouverneur-generaal, kennis gegeven aaD den gouverneur-generaal, aan de algemeene rekenkamer, aan den directeur van financiën en den' betrokken officier van justitie. Nu oordeelt men eens in hooier of lager sfeer , en zonder of met ingenomenheid tegen dien drukker of te^en dat plaatselijk bestuur, dat de borgtogt te gering is. Het plaatselijk "bestuur moest, volgens gemeld besluit, daarbij te rade zijn gegaan met de plaats van vestiging, met den invloed dien het beroep op de openbare orde kan uitoefenen, met de uitgebreidheid en winstgevendheid van het beroep en met anderzins. Daar bekomt het plaatselijk bestuur kennis dat de borgtogt van f 1000 op ƒ 4000 moet gesteld worden; en de drukker moet, volgens het besluit, binnen tweemaal vier en twintig uren de verhooging bijpassen. En doet hij dat niet, dan wordt hij vervolgd en veroordeeld tot ƒ 100 a 500 boete, en om zijn beroep te staken. Had hij de onvoorzigtigheid om toch voort te gaan, dan wordt hij op nieuw vervolgd en veroordeeld van 3 tot 12 maanden gevangenisstraf, en winkels en bergplaatsen worden gesloten (art. 10 regl.). Doch hij voldoet tijdig aan het vonnis en gaat voort met drukken. Maar hetgeen hij drukt, heeft de eer niet aan het gouvernement te behagen, of op de plaats waar de drukkerij gevestigd is, valt het toezigt wat lastig. Welnu, de gouverneurgeneraal neemt in overeenstemming met den Raad van Ned.-Indie een met redenen bekleed besluit 'het blijkt niet dat aan den betrokkene daarvan m extenso kennis zal worden gegeven!) , waarbij de affaire wordt gesloten , en aan den drukker verboden wordt dat beroep of het beroep van uitgever of handelaar in drukwerken (art. 1, sde regel) of van houder eener leesbibliotheek (memorie van toelichting) verder uit te oefenen ; of wel de affaire wordt gesloten omdat de plaats waar die wordt uitgeoefend den gouverneur-generaal blijkt daartoe ongeschikt te zijn; maar in dit laatste geval kan de ongelukkige man na de sluiting vergoeding vragen van zijne werkelijk geleden schade, die hem dan , daartoe termen zijnde , wordt verleend! En nu is het ook in het vervolg verboden op die bewuste plaats zonder verlof van den gouverneur-generaal eenig beroep van drukker, boekhandelaar, enz. enz. uit te oefenen ! Nu zou men denken dat die borgtogt alleen aansprakelijk was voor veroordeelingen door den drukker zelven ondergaan? Wie zoo denkt, blijft verre beneden de hoogte in zake van strafkunst van den Nederlandschen minister van koloniën. Neen, neen! Die borgtogt is verbonden ook voor de veroordeeling tot boete en geregtskosten van dengene die op de drukkerij heeft laten drukken en het bedrag zijner veroordeeling niet binnen 14 dagen heeft betaald (art. 6, 7 regl.), en dan moet, telkens als die borgtogt door de daarop verhaalde veroordeeling veel of weinig is verminderd, het oorspronkelijke of nader te bepalen bedrag binnen 14 dagen weder worden aangevuld op gelijke straf van boete, staking , slniting, enz. (art. 6, 10). En het ontbreekt niet aan gelegenheid om den drukker eene veroordeeling te doen beloopen. Immers de drukker is verantwoordelijk zoo lang tij den schrijver niet aanwijst: aanwijzing van den schrijver, die niet onderworpen is aan de regtsmagt van de regterlijke collegien in N. 1., is onvoldoende (art. 11 Regl.) Elk drukwerk moet voorzien zijn van den naam en de woonplaats van drukker en uitgever; de verspreider van een drukwerk, dat aan die voorwaarde niet voldoet, wordt gestraft met f 50 a f 1000 en , gelijk wij zagen, de borgtogt des drukkers is goed voor het geld (art. 12). De drukker of uitgever is verpligt van elk elders dan in Nederland gedrukt, maar in N. I. uitgegeven drukwerk drie door hem onderteekende exemplaren te bezorgen, vddr de uitgifte, een aan het hoofd van het plaatselijk bestuur, een aan den officier van justitie en een aan de algemeene secretarie. Bij overtreding verbeurt bij f5O a 1000 (art. 13 Regl.). Het ergste is de drukker van een tijdschrift (dag- en weekbladen er onder begrepen) er aan toe; want hij is verantwoordelijk - voor den geheelen inhoud (dus ook voor nieuwstijdingen en advertentien), zoodra de aangewezen schrijver of niet kan worden vervolgd, of veroordeeld en het vonnis niet tegen hem kan worden ten uitvoer gelegd (art. 17 Regl.). Al is de schrijver dus aangewezen, al ia hij in Indie woonachtig,
al is hij bereikbaar voor de strafwet, doch zoo hij vóór de uitvoering .sterft of het land verlaat, of niet binnen 14 dagen betaalt, of zich l,iet laat gevangen nemen, dan zal de drukker niet slechts de boete betalen, maar ook de gevangenisstraf ondergaan! En wij zullen later zien, welke straften er alzao wegens misdrijf en overtreding door middel van druk. werken gepleegd worden ! ' Wij zullen au, om in geene meerdere bijzonderheden te treden, de beschouwing. van het lot, hetwelk een Indischen drukker boven het hoofd hangt, besluiten met de vermelding, dat elke regtsvervolging, hetzij tegen schrijver, drukker, uitgever of verspreider, steeds kan worden aangevangen met de inbeslagneming van het aangeklaagde drukwerk, en dat bij het verleenen van regtsingang, tegen wien hunner ook, tevens de sluiting van winkels, bergplaatsen of der drukkerij, waarvan het vervolgde stuk afkomstig is, kan worden gelast (art. 31 Regl.) Nu verbeelde men zich de positie eens van den, wij zeggen niet veroordeelden, maar van den voor eens anders feit verantwoordelijken, of zelfs van den vrijgesproken drukker! En dat alles is nu niet slechts toepasselijk op eigenlijk gezegde drukwerken, maar op elke verveelvoudiging van geschriften door werktuigkundige of scheikundige middelen, van voortbrengselen der beeldende kunsten of van met tekst voorziene muzijkwerken (art. 33 Regl.) Alleen de van overheidswege uitgegeven drukwerken zijn buiten de 'toepassing van het reglement. Wij zullen nader zien, dat de uitgevers en de verspreiders van drukwerken er niet beter aan toe zijn, en dat de schrijvers almede goed in het oog zijn gehouden. ,-ï}. Het is wel waar, wat de minister Pahud zeide , dat ;de>Lndische pers waarborgen erlangen zou, die zij nog niet kende ; dat de verordening allen zou bevredigen, en dat, als men de regering van zucht naar teruggang verdacht, dit eene miskenning was van hare beginselen!!
---

BUITENLAND. Engelsche Post.
LONDEN, Woensdag 4 Februarij (des. Avonds.) Het adres in antwoord op de troonrede is gisteren in het Huis der Lords door den graaf van Cork voorgeslagen en door lord Cowper ondersteund. Lord Derby heeft de buitenlandsche staatkunde der regering ten strengste gegispt en voorts beweerd, dat bet parlement zijnen pligt verzaken zou, indien het niet op de onverwijlde afschaffing der verhooging op de inkomstenbelasting en op de geheele afschaffing dier belasting voor het dienstjaar 1860 aandrong. Lord Grey ging in zeker opzigt nog verder, door zijn amendement op het adres voor te slaan, hetwelk inhield, dat de oorlog tegen Perzie niet zonder de voorafgaande toestemming des Parlements had mogen verklaard worden. Nadat de minister van buitenl. zaken, lord Clarendon, de staatkunde der regering verdedigd had, is het amendement nogtans met 45 tegen 12 stemmen verworpen en het adres zonder wijziging aangenomen De voordragt van het adres in antwoord op de troonrede werd in het Huis der Gemeenten door sir J. Ramsden gedaan, terwijl sir A. Aigden het ondersteunde. De Heer Disraeli gispte de buitenlandsche politiek der regering niet minder scherp dan zulks in het Huis der Lords gedaan was en hij was het die van een geheim verdrag gewaagde, hetwelk tusschen Frankrijk en Oostenrijk bestaan en ten doel hebben zou de Italiaansche bezittingen van laatstgenoemden staat te waarborgen. Evenzeer keurde hij het af, dat de regering nieuwe oorlogen in Perzie en China heeft ondernomen, en kondigde aan, dat hij eene motie tot afschaffing der inkomsten-belasting doen zou. Na zeer langdurige debatten, aan welke ook lord J. Russell deel nam, terwijl de kanselier der schatkist en lord Palmerston de verdediging der regering op zich namen, waarbij laatstgenoemde zeide, dat de Heer Disraeli zich, in zijne beweringen, aan louter poëtische ingevingen had overgegeven, en dat zoodanig verdrag, als waarvan deze gesproken had, niet bestond, werd ook hier het adres en wel met algemeene stemmen aangenomen. — De voorgenomene hervormingen in de organisatie van het ministerie van oorlog zijn thans tot stand gekomen; verscheiden oude posten zijn afgeschaft en nieuwe in het leven geroepen, waardoor men groote vereenvoudiging in den gang der zaken bij geringere uitgaven hoopt te verkrijgen. — De gezagvoerder van het Brazilische stoomschip Tyne is door de commissie van .onderzoek veroordeeld geworden tot een jaar schorsing in zijne betrekking, omdat het gebleken was, dat aan zijn gebrek aan behoorlijke voorzorg het stranden van dat schip grootendeels is toe te schrijven. — Terwijl de kolonel Wijndham gisteren met twee dames de schaatsenrijders op de Serpentine stond te aanschouwen, viel hij onverhoeds neder en was een lijk. — In de afgeloopen week hebben binnen Londen plaats gehad 1209 sterfgevallen en 1762 geboorten. — In de gevangenis voor schuldenaars worden zoodanige veranderingen gemaakt, dat de gegijzelden daar voortaan volgens zekere rangschikking zullen worden geplaatst. — Dezer dagen is zekere Mary Masters in het armengesticht van Aylesbury , in den ouderdom van 104 jaren overleden; tot kort voor haren dood was zij nog in het bezit van al hare vermogens. — Met het stoomschip Ripon wordt heden de verbazende massavan edel metaal ter waarde van 971,328 £, zoo in specie als in baren, van Southampton naar Alexandrie verzonden. Deze bezending is 136,027 £ grooter dan die , welke immer langs dien weg naar Oost-Indie is gegaan. — Naar luid van berigten uit Lissabon, dd. 26 Jan., had de minister van oorlog en financiën , de' generaal Loureire, zijn ontslag verlangd. Voor het overige hebben de Miguelistische leden der kamer wederom, even als vroeger, geweigerd den eed op de constitutie af te leggen. — De Asia is met 435,880 doll. aan specie en berigten uit New-York van 21 Jan. te Liverpool binnengeloopen. Omtrent het congres valt niets bijzonders te vermelden. Zware sneeuwbuijen hadden bijna alle spoorwegverbindingen afgebroken en zelfs in New-York alle zaken gestremd. Men herinnert zich sedert 30 jaren geen zoo gestrengen winter; de thermometer stond op 6° onder nul Fahrenheit. Op de kust waren eenige schepen te gronde gegaan en ook verscheidene mensehen omgekomen. In Kansas was de wetgevende vergadering verdaagd, alsook de conventie, waartoe alleen mannen van de slavernij-partij worden toegelaten. Men wilde te New-York weten, dat ten aanzien van het nieuwe tractaat met Engeland gunstig was gerapporteerd en dat het waarschijnlijk hij den senaat zonde worden aangenomen. In de. Ver. Staten hebben verleden jaar 2705 faillissementen plaats gehad, waarvan meer dan een vierde gedeelte op New-York komt.
---

Duitsche Post.
WEENEN, 3 Febr. Uit Milaan meldt men, dat de Keizer aan de Keizerin een huzaren-regement geschonken heeft. Volgens brieven uit Milaan van 30 dezer bevestigt het zich, dat de Keizer en de Keizerin tot den 15den Februarij aldaar zullen blijven en dan regtstreeks naar Weenen zullen terugkeeren, zonder de overige Italiaansche provinciën te bezoeken. De plegtige installatie van den aartshertog Ferdinan i Max als onderkoning van het Lombardisch-Venetiaansche Koningrijk zal den 12den Februarij te Milaan in de tegenwoordigheid des Keizers en der geheele officiële wereld plaats vinden. De aartshertog zal den eed in de handen des Keizers afleggen. — De maarschalk graaf Radetzky, wiens verheffing in den prinsenstand ophanden is, heeft thans bepaald, flat hij zijn toekomstig verblijf te Monza zal vestigen. De grijze veldheer is voortdurend het voorwerp der voorkomende onderscheiding des Keizers. Wegens zijn hoogen ouderdom stijgt hij niet meer te paard, maar pleegt de parades en inspectien in een rijtuig bij te wonen. De Keizer heeft voor hem bij den Milaneschen rijtuigfabrikant Sala een rijtuig doen vervaardigen, hetwelk zoowel door zijne ligtheid als gemakkelijkheid algemeen bewonderd wordt, en hem tevens vier Schotsche ponies ten geschenke gegeven. Door de amnestie voor het Lombardisch-Venetiaansche Koningrijk van 25 Jan. zijn 87 personen van de gevangenisstraf ontslagen. De vermindering van het leger zal nog in deze maand beginnen. T ~ I)e onderhandelingen wegens het verlengen van de Oostenrijksche italiaansche tolvereeniging worden voortgezet en schijnen een gewenscht . .I^ü^s^v.". - —"ff-fraïWlHii^llillllltUl.llllllllllilM""l"r*""trMUlHWriilWllirTPll—mf^mmm^mims.-.;^i—^JÏ!.\iK). ¦Vi.~v f-»,, i i. resultaat te zullen opleveren. Oostenrijk heeft zich bereid verklaard, het tarief voor koloniale waren te verlagen en dit besluit reeds medegedeeld aan de Po-staten. De jongste berigten van de Donauoevers melden, dat men ijverig bezig is met het afbakenen der Bessarabische grenzen, en dat een der Moldavischc commissarissen , die bela&t zijn met de taak, om het afgestane grondgebied in bezit te nemen, de Heer Donitch, 22 Jan. naar Kischeneft' is vertrokken, ten einde zich mei den Russischen bevelhebber te verstaan, die de laatste instructien van zijne regering heeft ontvangen. BERLIJN 5 Feb. (des Ochtends). Eergisteren had bij prins Karl een luisterrijk feest plaats. Zaturdag zal de prins van Pruisen, die thans hersteld is, eveneens eene soiree geven. — De commissie der kamer van afgevaardigden voor de financiële ontwerpen heeft besloten in haar rapport voor te stellen, dat de kamer de financiële voordragt der regering, betreffende eene belasting op de gebouwen verwerpe. — De Prinses van Pruisen zal eerstdaags naar Weimar vertrekken. — De baron v. Brunow wordt morgen hier verwacht. — Men noemt den Heer v. Koller als vermoedelijk opvolger van wijlen den graaf Esterhazy, als gezant van Oostenrijk bij ons hof. — Het bekende Mannergesang- Verein, van Keulen, zal, op uitnoodiging van John Mitchell, te Londen, tegen aanstaande Pinksteren, ten derden male een zangerstogt door Engeland ondernemen en te Londen, Birmingham , Liverpool, Bradford, Manchester, Edinburgh en Glasgow concerten geven. De kosten dezer onderneming worden op 12,000 thalers begroot, maar zij zal, volgens de overeenkomst met Mitchell, eene behoorlijke winst opleveren. — Uit Petersburg schrijft men, dat het door den Keizer Alexanderll bevolene nieuwe toltarief thans geheel voltooid is , de hoogste goedkeuring erlangd heeft en nog in deze maand zal afgekondigd worden. De ruwe producten van het buitenland, die in de Russische fabrieken verwerkt worden, moeten tot een minimum van den invoertol verlaagd zijn. ¦— Ook bevestigt het zich, dat Keizer Alexander besloten heeft, de emancipatie der boeren door te zetten, ten einde daarmede het groote werk der beschaving van zijn rijk te beginnen. Dat de emancipatie der boeren in Rusland nog groote verhinderingen ontmoet, is ligt te begrijpen; maar de regering heeft het zekerste middel gekozen, om allengs het doel te bereiken; de gouvernementsbesturen hebben namelijk bevel ontvangen, om met alle eigenaars van goederen, die minder dan 100 boeren hebben, in onderhandeling te treden , ten einde hun laatstgenoemden op kosten van den staat achtereenvolgend af te koopen en hen tot kroonboeien te maken. — Uit Petersburg meldt men het gewigtig besluit, dat de regering, om den aanleg van de ontworpene spoorwegen gemakkelijker te maken, den opperdirecteur der wegen en openbare werken, generaal Tschewkonc, heeft gemagtigd, aan particuliere maatschappijen, welke den wensch geuit hebben, dat officiers van het ingenieurs-corps, bouwmeesters en andere werktuigkundigen deel mogten nemen aan de uit te voeren bouwwerken, de bedoelde personen af te slaan onder nader op te geven voorwaarden. Daardoor zal voornamelijk worden voorzien in het gebrek van particuliere deskundigen en ingenieurs, die niet ligt door vreemdelingen, welke de landstaal niet verstaan , kunnen vervangen worden. ZWITSERSCHE GRENZEN, 4 Febr. Al de uitzonderingsmaatregelen , die ten gevolge van het oproepen der troepen genomen waren, zijn thans door den bondsraad ingetrokken. Met het ontslaan der troepen gaat het ook zeer snel vooruit, zoodat thans de laatste afdeelingen op marseh naar huis zijn. De sterkte van het leger, dat in active dienst geweest is, had, naar het thans blijkt, nog niet het getal van 30,000 man bereikt. — De Grootvorstin Maria van Rusland zal haar verblijf teGenèvetot in het begin van Augustus verlengen. Voor de lente is reeds een landgoed voor haar gehuurd. — Er heerscht thans eene buitengewone koude aan het meer van Genèvc, gelijk ook in Savoye. — De generaal Dufour heeft met het overschot van zijn staf eergisteren Zurich verlaten, om naar Bern terug te keeren. — Het tijdstip voor de conferentie over Neufchatel is nog niet bepaald, maar zooveel schijnt zeker, dat deze conferentie niet voor de laatste week der tegenwoordige maand zal plaats vinden. FRANKFORT, 4 Febr. De terugkeer van den Franschen gezant, graaf de Montessuy, is eenige dagen uitgesteld. — Sedert gisteren worden de actiën der verzekering-maatschappij Providentia officieel ter beurze genoteerd; zij worden betaald met 5 pCt. agio.
---

fransche Post.
PARIJS, Woensdag 4 Februarij. Gisteren was het gerucht in omloop, dat de vloot der Middellandsche Zee naar China zoude vertrekken. Dit is onnaauwkeurig. De Heer de Courcy, onze zaakgelastigde in China, zal eerstdaags alhier aankomen en eerst na zijne terugkomst zal de regering een besluit over deze aangelegenheid nemen. — Men meldt, dat Engeland zich eindelijk gereed maakt, om zijne schepen uit de Zwarte Zee terug te trekken. Men voegt er echter bij, dat Engeland zeer sterk verlangt consuls in de Russische havens aan de kust der Zwarte Zee te benoemen. Daartoe heeft dit rijk het regt, volgens het Parijssche vredesverdrag, maar Rusland wil het exequatur aan de Engelsche consuls niet toestaan, zoolang de Zwarte Zee niet geheel en al vrij zal geworden zijn. — Volgens ÏUnivers is onlangs eene nieuwe overeenkomst gesloten tusschen den pauselijken nuntius te Bologna en den Oostenrijkschen generaal , den opperbevelhebber van het bezettingskorps, krachtens welke de krijgsraad^ voortaan alleen zal oordeel vellen over kwestien van hoog verraad en diefstal. — Een brief uit Turijn van 1 Febr. meldt, dat de Sardinische regering van de Oostenrijksche eene nota heeft ontvangen, waarin deze klaagt over den scherpen toon der Sardinische drukpers en over andere aan de Oostenrijksche regering vijandige demonstratien. De besluiten der Sardinische regering over deze zaak waren nog niet bekend, maar men schreef aan dit incident de bespoedigde terugkomst des Konings te Turijn toe. In strijd met zijne plannen is de Koning regtstreeks uit Nizza teruggekomen , in plaats van zich een paar dagen te Genua op te houden, zoo als hij voornemens was. — Zoo men den Constitutionnel mag gelooven, zoude inLoinbardijcdc militaire partij bepaaldelijk ter zijde gesteld en een harer hoofden, de graaf Giulay, die eerst tot kommandant van Verona bestemd was, aan het hoofd van het Boheemsche leger geplaatst worden. Alleen het vertrek van dezen hoofdofficier heeft den generaal Schlick kunnen bewegen, om het kommandement in het Lombardisch-Venetiaansche koningrijk te aanvaarden. — Een brief uit Alexandrie van 24 Januarij meldt, dat de onderkoning van Egijpte eindelijk te Chartum, hoofdstad van Sennaar is aangekomen, en aldaar de tijding van het overlijden des Konings Theodoor van Abyssinie had ontvangen. — Van eene geloofwaardige zijde wordt het berigt van sommige ! vreemde dagbladen, dat een bezoek van den Keizer van Oostenrijk aan j ons hof' ophanden zoude zijn, ten stelligste tegengesproken. [ — Men zegt, dat de Paus een Fransehen prelaat tot bisschop van Teheran in partibus zal benoemen. De bezoldiging van dien bisschop zal j door de Fransche regering worden betaald. — De gisteren alhier aangekomene bisschop van Siam heeft den Keizer eene spraakkunst en woordenboek voor de Siamesche taal overhandigd, welke beide werken aan de Keizerlijke bibliotheek zijn geschonken. — Morgen heeft op de Tuilerien groot bal plaats. — In de localen der beide groote staatsligchamen worden reeds toebereidselen gemaakt voor de opening der zittingen, welke den 16dendezer plaats heeft. — De geruchten der aftreding van den Heer d'Argout en zijne ver-vanging door den Heer Pereire, als gouverneur der bank van Fronknj , zijn ongegrond. . . ... -?„\orrm\ — De voorraad van klinkende munt bij data»* venmiK.e.t wederom. — De maarschalk Canrobert zal het bevel voeren over het bij Chalohs ;zamen te trekken kamp. Men wil, dat de maarschalk tot opperbevelhebber zal worden benoemd van de Wzèïlijke garde. Bósquet zou over het leger van Lyon kommanderen en Pêlissier gouverneur-generaal van Algerie worden. De Heer James Rothschild vertrok Zaturdag met zijn zoon Adolphe Baar Londen, waar het huwelijk van dezen laatste met de dochter van Lionel Rothschild zal plaats vinden. De schoonheid der bruid wordt zeer geroemd, , ~®e Heer Mirès heeft van den Spaanschen minister van financiën een brief ontvangen, meldende, dat de Koningin hem tot bankier der Spaansche regering te Parijs heeft benoemd. — Men zegt, dat de redevoering, welke de Heer Guizot morgen bij •de receptie van Biot zal uitspreken, op gelijke lijn kan worden gesteld met al het uitstekendste wat deze schrijver heeft voortgebragt. De redevoering is zeer vrijzinnig. Hjj brengt in den persoon van Biot hulde aan de vereeniging van litteratuur en wetenschap, hij waardeert vervolgens de verdiensten van Lacretelle als geschiedschrijver, maant de tegenwoordige jeugd aan om zich niet te laten ontmoedigen, maar in de letteren nieuwe kracht te putten en eindigt met eene niet geheel onvoorwaardelijke lofrede op de achttiende eeuw, welke door Biot vrij streng wordt gegispt. Onder anderen moet Guizot van de 18de eeuw zeggen: Haar zal veel worden vergeven, omdat zij veel heeft lief gehad.
---

