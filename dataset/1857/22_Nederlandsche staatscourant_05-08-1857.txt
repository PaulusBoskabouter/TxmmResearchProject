NEDERLANDEN MINISTERIE VAN FINANTIEN.
De Minister van Finantien brengt bij deze ter kennis van de belanghebbenden , dat, krachtens de wet van 24 December 1856 (Staatsbladn'. 129), tot en met den laatsten December 1858, ten kantore van de Nederlandsche Bank, zal worden gevaceerd tot de verwisseling, hetzij tegen mantbiljetten, uit te geven krachtens do wet van 26 April 1852 (Staatsblad n°. 90), hetzij tegen ander betaalmiddel, van de reeds verjaarde muntbüjetten, uitgegeven krachtens de wetten van 18 December 1845 (Staatsblad n°. 90) en 17 September 1849 (Staatsblad n°. 46); dat deze muntbiljetten almede gedurende den gezegden termijn zullen worden aangenomen door 's Rijks Betaalmeesters, zoowel in verwisseling, bij zoo verre en tegen zoodanig betaalmiddel als hunne kassen zullen gedoogen, als in overstortingen door de daartoe bevoegde comptabelen ten behoeve van 's Rijks schatkist; en dat na den laatsten December 1858 geene gelegenheid tot verwisseling der muntbiljetten van 1845 en 1849 meer overblijft; ■weshalve de houders van die biljetten ten ernstigste worden aangemaand om zich den op nieuw verleenden termijn ten nutte te maken. 's Gravenhage, den 23sten Januarij 1857. De Minister van Finantien, Vrouk.
---

BUITENLANDSCHE BERIGTEN. TURKIJE.
' Volgens een berigt uit Konstantinopel van 31 Julij jl., per telegraaph over Triest ontvangen, is het Turksche ministerie afgetreden en door een nagenoeg geheel nieuw kabinet vervangen. Mustapha-Pacha, laatstelijk gouverneur van het eiland Creta, vervangt Reschid-Pacha als groot-vesier en staat aan het hoofd van het nieuwe bewind; Aiili-Pacha, die vroeger reeds met de betrekking van groot-vesier bekleed is geweest en Turkye op het Parijsche Congres vertegenwoordigd heeft, is benoemd tot minister van buitenlandsche zaken ; Ali Ghalib, de tegenwoordige minister van buitenlandsche zaken, een zoon van Reschid-Pacha en schoonzoon des Sultans, is benoemd tot minister van openbare werken on met het voorzitterschap in den ministerraad belast; de portefeuille van marine blijft in dezelfde handen; de aftredende groot-vesier, Reschid- Pacha, is niet in ongenade gevallen, maar benoemd tot voorzitter van den hoogen raad van justitie, welk collegie tot taak heeft alle hervormingen in de wetgeving en het bestuur te ontwerpen en plannen voor ondernemingen van algemeen nut te onderzoeken. Het telegraphisch berigt noemt den nieuwen minister van oorlog niet; het schijnt ook in andere opzigten onjuist of onvolledig, en behoeft alzoo nog bevestiging en toelichting. Intusschen vindt men in sommige dagbladen reeds gissingen omtrent de aanleiding en strekking dezer kabinetsverandering. Volgens de laatstelijk uit Konstantinopel ontvangen brieven verkeerde het Turksche ministerie in groote verlegenheid wegens de vejkiezingen in Moldavië, wier loop door de gezanten van Engeland en Oostenrijk goedgekeurd werd, maar de gezanten van Frankrijk, Rusland, Pruissen en Piemont tot nadrukkelijke protesten genoopt had. In deze omstandigheden kan de kabinotsverandering naar de meening dor bedoelde dagbladen bezwaarlijk iets anders zijn dan eene zege voor Frankrijk en de mogendheden, die het aan zijne zijde heeft; en op deze onderstelling voortredenerende voorspellen zij, als gevolgen daarvan, vooreerst de vernietiging der in Moldavië gehouden verkiezingen, verder de vereeniging der twee Donau-Vorstendommen, vervolgens de doorgraving der landengte van Suez, kortom de vervulling van Frankrijks wenschen in de Levant. Onder de omstandigheden, welke de Porte nopen konden om zich aan den invloed van Engeland en Oostenrijk te onttrekken, rekenen die dagbladen ook den schok die door den opstand van het Indische krijgsvolk aan Engelands magt toegebragt is. Wat van dit een en ander te denken zij, zal nader moeten blijken. Intusschen leest men in het Parijsche dagblad VUnivers nadere bijzonderheden betrekkelijk een reeds in ons vorig nommer vermeld voorval, hetwelk welligt tot den val van het bewind van Reschid-Pacha heeft bijgedragen. De berigtgever van dat blad te Konstantinopel, die doorgaans goed onderrigt is, deelt het volgende als authentiek mede. ii De Turksche ministerraad kwam in den avond van den 18den Julij bijeen, om op nieuw te beraadslagen over het aanzoek der vier mogendheden om uitstel der verkiezingen in Moldavië. Toen lord Stratford en de baron von Prokesch, de gezanten van Engeland en van Oostenrijk, daarvan kennis kregen, begaven zij zich in aller ijl naar het buitengoed van den groot-vesier, alwaar de vergadering gehouden werd; zij namen plaats in een vertrek naast de vergaderzaal, en hoorden de beraadslaging , om zoo te spreken . woord voor woord aan. Zelfs zegt men dat zij in ac vergaderzaal hebben willen doordringen om er zelven aan de beraadslaging deel te nemen, maar dat zij door de protesten van twee leden van den raad, den Scheik-ul-Islam en Mirza-Pacha, belet zijn gewonlen zoo openlijk inbreuk te maken op de vrijheid van spreken en ' handelen der Turksche bewindslieden. Evenwel moet de aanwezigheid der twee vreemde diplomaten niet weinig invloed op de beraadslaging gehad hebben; en toen de raad tot een besluit zou komen, ging Reschid- Pacha tot hen, en vroeg of zij namens hunne gouvernementen de Porte wilden waarborgen tegen kwade gevolgen van haar besluit, indien dit ongunstig voor het aanzoek der vier mogendheden mogt uitvallen. » Lord Redcliffe en de baron von Prokesch verklaarden zonder aarzelen dat hunne hoven op het Parijsche Congres dien stap der Porte zouden verantwoorden eveneens als of hij door hen zelven gedaan ware. Toen vroeg de groot-vesier,' of zij hem die verklaring schriftelijk konden geven. Zij namen terstond de pen, schreven eene nota in den door Reschid bedoelden geest, en overreikten ze hem. De groot-vesier deelde de verklaring aan de vergadering mede j en des avonds om elf ure ontving de Fransche gezant officieel berigt dat de Porte besloten had de verkiezingen in Moldavië haren gang te laten gaan. n Het door den Engelschen en den Oostenrijkschen gezant by deze gelegenheid gehouden gedrag wordt hier scherp gelaakt. Het is, zegt men, of zij door middel van lijfsdwang aan de Porte een besluit hebben willen afpersen; zij hebben nu al te vrijpostig jegens de Porte gehandeld , en getoond dat Turkijes onafhankelijkheid in hun oog een ijdele klank is." — Eene der omstandigheden, waarvan de tegenpartïjders van Reschid- Pacha zich bedienden om zijn bewind ten hove te bestrijden, was dat hij geen middel wist te vinden om voor de behoeften der schatkist en voor de groote uitgaven van het hof geld te verschaffen. AUe daartoe aangewende pogingen mislukten. Nu laatstelijk hoopte hij door verpachting der mijnen van het Turksche rijk eene som van twee honderd millioen gulden te zullen bekomen ; daartoe was reeds eene overeenkomst met eenen Oostenrijker, den heer Valmagini, gesloten ; en deze had zich naar Weenen begeven om aldaar of elders eene vereeniging van kapitalisten voor die zaak te vormen. Doch volgens brieven uit Konstantinopel van den 25sten Julij jl. was er van den heer Valmagini berigt ontvangen, dat hij geene medewerking bij de Europesche kapitalisten vond.
---

ENGELAND.
Blijkens een berigt van de Londensche Morning Post heeft het Engelsche gouvernement, na de ontvangst der jongste tijdingen uit Indie, geoordeeld dat de gesteldheid van dat land nog krachtiger maatregelen vereischt dan het vroeger noodig achtte. De Indische regering heeft volgens dat ministeriele blad 23,000 man Europesche troepen aangevraagd, en het gouvernement heeft zich beijverd om met allen mogelijken spoed aan die aanvrage te voldoen. Met het doel om de plaats der naar Indie op weg zijnde troepen te vervangen, zal in Engeland eene nieuwe werving van krygsvolk plaats hebben, waardoor het gouvernement hoopt elk regement van 800 man tot de sterkte van 1000 man te brengen. Vervolgens zullen nog de tweede bataillons van tien regementen uit Engeland naar Indie gezonden worden; maar dan zal een gedeelte der burgermilitie onder de wapenen moeten komen om voor de veiligheid binnen 's lands te zorgen. De kosten dezer maatregelen zullen, naar de verzekering van de Post, geen bezwaar voor de schatkist des moederlands zyn, maar grootendeels ten laste der Oost-Indische Compagnie komen. — In de tegenwoordige tijdsomstandigheden blijft de uitvoer van zilver naar Indie en China zoo groot als ooit. Met de thans uit Engeland vertrokken landmail is eene hoeveelheid specie ter waarde van ruim een millioen pond sterling, grootendeels in zilver bestaande, naar het Oosten gezonden.
---

ITALIË.
Een demokratïsch dagblad van Genua, dc Italia del Popoio, behelst eene verklaring van Mazzini betrekkelijk de onlangs daar ter stede voorgevallen onlusten. De befaamde volksmenner erkent dat die oproerige beweging het werk van zijnen aanhang was; maar hij ontkent dat plundering der stad of omverwerping der constitutionele regering van Piemont in zijn plan lag; zijn doel was, eenen oorlog voor Italie's onafhankelijkheid te doen uitbarsten en ook Piemont daarin te wikkelen; en hij had Genua als een punt van aanval gekozen, deels omdat onder de bevolking dier stad misnoegen tegen de hooge regering heerschte, maar vooral omdat aldaar in het arsenaal een groote voorraad wapentuig voorhanden was. Ten slotte verklaart Mazzini, dat hij zijn doel nog te eeniger tijd hoopt te zullen bereiken en dat hij eerder niet zal rusten. Het blad, hetwelk deze verklaringen behelsde, is door de Sardinische overheden in beslag genomen. — Berigten uit Napels van 30 Julij jl. melden dat het Napelsche gouvernement concessie verleend heeft voor het aanleggen eener onderzeesche telegraaph-linie van Sicilië naar Malta en van Sicilië naar Tunis.
---

FRANKRIJK.
In hot midden dezer week zullen de drie Italianen, welke onlangs te Parijs gevat zijn als verdacht van cenen aanslag tegen bet leven van Keizer Napoleon lc hebben gesmeed, voor het hof van assises van het departement van de Seine te regt gesteld worden. Omtrent de door twee van hen afgelegde bekentenis, waarop de beschuldiging vooral steunde, wordt thans nader gemeld dat zij verklaren zich te Londen voor eene zekere som gelds verbonden te hebben om den Keizer der Franschen om het leven te brengen, doch met bijvoeging dat zij nooit het voornemen gehad hadden om die verbindtenis uit te voeren. Dat de aanslag tot een begin van uitvoering gekomen is, schijnt niet genoegzaam gebleken te zijn, zoodat het openbaar ministerie bij de beschuldiging dat punt waarschijnlijk zal laten varen. Ook twijfelt men, of de bewijzen voor de medcpligtigheid van Mazzini en Ledru Rollin door den regter overtuigend geacht zullen worden.
— Volgens officiële opgaven van jonge dagteekening is het Fransche eiland Bourbon niet alleen van den achteruitgang, die onmiddellijk volgde op de afschaffing der slavernij in het jaar 1818, hersteld, maar tot veel grooter welvaart gekomen dan het vroeger ooit genoten had. In de vijf gunstigste jaren vóór 1848 had de handel der kolonie niet meer dan eene gezamenlijke waarde van 33 millioen francs in een jaar bedragen; in het vijfjarig tijdvak van 1852 tot 1856 was het gemiddelde 47 millioen. De suikerteelt leverde 23 millioen kilogrammen op in 1851, en 56 millioen in 1855.
Men vreest echter , dat deze toenemende welvaart niet duurzaam zal zijn, daar zij vooral te danken is aan den arbeid van uit Indie aangevoerde veldarbeiders of koelies , die na het verstrijken van den termijn, waarvoor zij hunne dienst verhuurd hebben, veelal naar Indie terugkceren, zoodat er eerlang waarschijnlijk gebrek aan arbeidende handen komen zou bij toenemende behoefte daaraan. De gewezen slaven bleven afkeerig van den veldarbeid; zij schuwden dien ook als eene vernederende herinnering aan hun vroeger lot, en gaven de voorkeur aan ledigheid en landlooperij of aan sommige ambachten en geringe neringen. Om hen te vervangen werden arbeiders uit Indie aangevoerd, en van deze zijn er thans ruim veertig duizend in de kolonie. Deze lieden doen goede diensten, en hun arbeid heeft onder medewerking van zeer gunstige omstandigheden den rijkdom der kolonie nagenoeg verdubbeld; maar hun zedelijk gedrag geeft stof tot vele klagten; zij kennen geene tucht noch orde, schijnen van zedelijk gevoel geheel verstoken te zyn, begaan vele en zware misdaden en worden alzoo gevaarlijk voor de algemeene veiligheid; de omstandigheid, dat zij slechts weinig vrouwen uit Indie medenemen, is voor hen eene aanleiding te meer tot buitensporigheden en gewelddadigheden. Elk vierendeel jaars worden er dan ook koelies voor het hof van assises der kolonie te regt gesteld wegens moord, brandstichtingen andere misdaden van de zwaarste soort; en er worden gedurig doodvonnissen tegen hen uitgesproken ; maar deze strengheid is niet voldoende om de openbare veiligheid te herstellen en te verzekeren.
Op het naburige eiland Mauritius, eene kolonie van Engeland , zijn thans 102,825 koelies in dienst, die met 31,440 vrouwen uit Britsch Indie overgekomen zijn; maar hun diensttijd loopt allengs ten einde en na het verstryken daarvan willen zij meerendeels naar hun land terugkeeren.
---

