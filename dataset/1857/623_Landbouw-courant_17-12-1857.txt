WERKTUIG OM BEENDEREN TOT MEEL TE MALEN.
(Met Afbeelding.)
Nadat in Engeland de waarde van fijn gestooten beenderen, als meststof, bekend werd en men daardoor eene grootere opbrengst, vooral van knolgewassen, verkreeg, zag men al spoedig eene massa van beenderen van het vaste land derwaarts vervoeren. Aan dien uitvoer nam ook ons land, voor een 30tal jaren, een groot aandeel. Menschelijke overblijfselen, in grooten getale bij de kerkhoven opeen gestapeld, zag men langzamerhand verdwijnen en gelijktijdig vervoeren met de beenderen van paarden, runderen, schapen enz., sedert onheugelijken tijd bij de boerenwoningen begraven. Toen ter tijd was onze landbouw-litteratuur zeer beperkt, en verkregen de klagten , over het verlies dezer meststoffen, naauwelijks eenige ruchtbaarheid. Men wist niet welk een schat aan ons land ontnomen werd, en hoe wij aan de Engelschen de gelegenheid verschaften, om, door een grooter verbouw van knollen, hunnen veestapel en dus ook hunnen nationalen lijkdom te vermeerderen. De denkbeelden ten aanzien van den waren rijkdom eener natie waren slechts de eigendom van eenige weinige lieden, die hun tijdvak vooruit liepen. Eerst in latere!) tijd mogt het gelukken, daaraan meer algemeene verspreiding te geven , en een nationaal karakter te doen aannemen. Thans vindt het gevoélen van eenen AUG. LAVERGNE bijval, dat het overwigt van Engeland boven Frankrijk grootendeels gelegen is in een grooter verbouw van gewassen, die tot voortbrenging van vleesch aanleiding geven. Het Fransche Gouvernement is van dit feit dan ook zoodanig overtuigd, dat het, op alle mogelijke wijzen, de veeteelt tracht te bevorderen, en millioenen schats over heeft om, door tentoonstellingen en aankoop van buitenlandsch vee, den aanfok te vermeerderen, gelijktijdig zorg dragende, dat het landbouw-onderwijs zich ontwikkelt. Ofschoon niet altijd openlijk erkend, is toch in Frankrijk de gedachte levendig, dat men, zoo voortgaande, een overwigt over Engeland zal erlangen, hetwelk van te meer gewigt zal zijn, naarmate de uitgestrektheid van Frankrijk van meer omvang zij. De denkbeelden eener meer gezonde volkshuishoudkunde hebben ook bij ons langzamerhand ingang gevonden, en men houdt zich ook bij ons thans overtuigd, dat de landbouw gewigtige diensten aan den Staat bewijst. Men weet, dat voordeelige oogsten bij hooge prijzen den landlieden geld doet winnen, en dat zij dat geld later den stedeling brengen en deze op die wijze in welvaart doet toenemen. Men weet ook, dat eenige jaren van mislukte oogsten veel bijdragen om het getal armen te vermeerderen, en een kostbaar onderhoud aan de stedelingen wordt opgelegd. Doch men is ,nog niet zoo verre gekomen, dat men behoefte gevoelt, om den landbouw aan te moedigen; dat men het nuttig oordeelt, om het onderwijs te regelen, om eene meer deugdelijke statistiek daar te stellen , of om de oorzaken te doen opsporen, waarom deze of gene oogsten minder opbrengen. liet zij er verre af, dat ik hier de Regering van nalatigheid wil beschuldigen. Al ware deze doordrongen van de noodzakelijkheid om zich op dergelijk een standpunt te plaatsen, dan nog zou eene betrekkelijk hooge uitgaaf in dien zin, bij onze vertegenwoordiging, groote tegenkanting vinden. Alles in deze zaak lost zich op in de omstandigheid, dat de natie in zijn geheel nog niet bekend is met het groote nut van den landbouw, in betrekking tot de volkswelvaart. Het kan niet missen of betere denkbeelden zullen langzamerhand wortel schieten, en alzoo moet de tijd aanbreken, dat me-n met verwondering terug zal zien op een tijdperk, waarin men huiverig was om eenige duizende guldens uit te geven voor eene zaak, waarop het geheele welvaren van eene natie gegrondvest is, en waarbij als het ware een ieder belang heeft. Spottend zal men dan de sommen opnoemen, welke toen besteed werden voor zaken, die in geen geval eenig belang hoegenaamd meer inboezemen, en, wat de invloed op den nationalen rijkdom betreft, gelijk staan aan het kitsen van een steentje over het water, waarvan niets overblijft dan het genoegen van een vier- of vijftal aardige kringetjes voortgebragt te hebben. Eene betere toekomst zal in Nederland, zoowel als in ieder ander Europeesch Rijk aanbreken, doch het ligt aan ons landbouwers en aan de volkshuishoudkundigen, om dit tijdperk te bespoedigen. Telkens en telkens alweder moeten de voordeelen ter sprake gebragt worden, welke eene verbeterde wijze van landbouw ten gevolge hebben. Men mag geene gelegenheid laten voorbijgaan om aan de natie te toonen, hoe, door het wijzigen van de eene of andere kultuurmethode, de opbrengst kan vermeerderd worden, en hoe zulks op den handel van invloed moet zijn ,of hoe eene meerdere kennis onder de landlieden verspreid, de welvaart in eene geheele streek doet toenemen. Onophoudelijk moet men wijzen op hetgeen ons ontbreekt, opdat het tot spoorslag verstrekke, om dat ontbrekende aan te vullen en daarvan partij te trekken. Wij hadden het groote geluk, dat hoogere prijzen, bij een verlaagd tarief van invoer in een naburig rijk, den voorstanders van vrijen handel ook den uitvoer onzer voortbrengselen gemakkelijk deed maken. Daardoor werd het eigenbelang van de landbouwers geprikkeld. Geld in de kas bij een landbouwer doet eene behoefte naar vermeerdering uitlokken en van daar zoovele verbeteringen, welke in de laatstejaren in het landbouwbedrijf onzer gewone boeren werden opgemerkt. Het land steeg in waarde en daardoor legt men zich toe, om, naar verhouding van de waarde, den bodem meer productief te maken. Meer en meer begint het denkbeeld ingang te vinden, dat de rijkdom van den veestapel ook den rijkdom in huis vermeerdert. Een mijner vrienden verhaalde mij onlangs, dat er op het Kamper eiland, bij een van de boeren, een zeer mooije stier gevonden werd, en dat hij lust had om dien te knopen. Hij liet naar den prijs onderzoek doen, doch kreeg tot antwoord, »dat men geen zoo hoogen prijs kon bieden, waarvoor hij den stier zou verknopen." Ziedaar dan een antwoord, dat men Engelsch mag noemen, en dat reeds op meerdere plaatsen in ons land zou gegeven worden. De waarde, welke men aan onzen veestapel hecht, neemt alzoo toe , doch niet in verhouding tot de verbeteringen in onze wijze van landbouwen. Vooral ontbreken nog bijna overal de ware inzigten, om , door eene vermeerderde opbrengst van veevoeder, vooral van knol- en wortelgewassen, de voeding te verbeteren en het verkrijgen van betere graanoogsten meer zekerder te maken. Men gebruikt wel is waar kunstmesten of surrogaten van mest meer dan vroeger, doch daarbij gaat men niet altijd oordeelkundig te werk en in stede van die mestsoorten aan te wenden, welke duurzaam den grond verbeteren , ziet men, dat vooral soorten aangeprezen en aangewend worden, waarbij slechts tijdelijk eene hoogere opbrengst wordt verkregen , en die ten laatste op verarming van den grond nitloopen. Daarom lazen wij onlangs tnet genoegen een opstel van den Heer M. E. HavELAArt, waarin de uitkomst van beendertneel wordt medegedeeld, bij eene teelt van koolrapen aangewend. Dergelijke soorten van mest zijn voor onzen landbouw van veel gewigt, omdat zij zelfstandigheden bevatten , waaraan onze gronden meestal zeer arm zijn, en die, in eenige hoeveelheid daarin gebragt, gedurende eene lange reeks van jaren weldadig kunnen werken. Dit beendermeel bestond uit afval van eette lijmfabriek. Nog beter is het om het beendermeel in eenen meer zuiveren staat aan te wenden, doch dan dient het in eenen zeer verdeelden toestand over het land gezaaid te worden, of door middel van zwavelzuur opgelost te worden. Tot heden werd in ons land geen zuiver beendermeel, op enkele uitzonderingen na, gebezigd. De werktuigen, welke de beenderen tot meel malen, waren kostbaar of niet geheel aan het oogmerk voldoende, terwijl men niet bekend was met den vermoedelijken afzet. Thans echter worden er in Engeland dergelijke werktuigen vervaardigd, die betrekkelijk onkostbaar zijn en alle kenmerken dragen van deugdelijk werk te leveren. De beendermolen, hier boven afgebeeld en door den fabriekant Wi. DRAY & Co. uitgevonden, komt ons voor, boven anderen, der aanbeveling waardig te zijn. Van boven worden de beenderen in eenen bak gedaan, en van daar vallen ze tusschen twee cylinders, welke met scherpe tanden voorzien zijn. De beenderen, hier grof gebroken, komen in een tweeden bak en gaan van daar nogmaals tusschen twee cylinders, welke veel naauwer gezet en wier tanden fijner zijn. Uit deze cylinders vallen de gebroken beenderen , langs een hellend vlak, in eene ijzeren zeef, waarbij het fijn verdeelde meel naar buiten komt, terwijl de grovere stukjes aan de andere zijden naar buiten komen. Het meel Mi wordt dadelijk als meststof aangewend, terwijl de stukjes nogmaals , door een herhaald breken , tot meel gebragt worden , of wel, met behulp van zwavelzuur opgelost, tot bemesten gebruikt worden. Een dergelijk weiktuig om beendermeel te vervaardigen, kost bij genoemden tabriekant vrachtvrij te. Londen , van f 1800 tot /2200. Een prijs, welke niet hoog is te noemen voor een werktuig, dat zulke gewigtige diensten kan bewijzen , en de eigenschap in zich bevat, om, aan eene zeer goedkoope grondstof, eene betrekkelijk hooge waarde te geven. Vooral zon een dergelijke beenderen-molen van belang zijn in eene of andere fabriek , waar men niet altijd van een duurzaam gebruik van stoom gebruik maakt , of niet alle kracht behoeft aan te wenden , waarvoor het werktuig bestemd is. WTTEWAALL.
---

