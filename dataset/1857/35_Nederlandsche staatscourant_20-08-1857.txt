ITALIË.
Het katholijke dagblad L' Univers heeft eene telegraphische depêche uit Bologna van den 17den dezer ontvangen, aldus luidende: » Heden ochtend ten zes ure heeft Pius IX Bologna verlaten , terwijl de op zijnen weg zamengestroomde bevolking haren eerbied en het leedwezen, waarin ede zij hem zag vertrekken, aan den dag legde. Morgen, den 18den , zal Zijne Heiligheid Florence plegtig binnen trekken." — Volgens de verzekering der dagbladen van Lombardye, welke alle onder het toezigt der Oostenrijksche overheden staan , wordt de rust van Italië op nieuw bedreigd door woelingen van den aanhang van Mazzini te Genua.
---

BELGIË.
Te Gent heeft zich eeöe commissie gevormd met het plan om den
generaal Capiauinont eenen eeredegen aan te bieden als blijk van erkentelijkheid voor de dienst die hij tijdens de beraadslaging der Kamer over dc zoogenaamde kloosterwet aan de stad bewezen heeft door er met de troepen van het garnizoen alle pogingen tot verstoring der openbare orde tegen te gaan. Men weet dat het stedelijk bestuur van Gent zich juist daarover bij de hooge regering beklaagd heeft, op grond dat de generaal zonder de vereischto uitnoodiging van wege het gemeentebestuur gehandeld en zich alzoo de, taak der burgerwacht aangematigd had. Op deze klagte is door het gouvernement nog geen besluit genomen; maar in dit geschil tusschen de burgerlijke en militaire magt heeft zich eene omstandigheid voorgedaan, welke de beslissing nog moeijelijker maakt; er is namelyk door eenen officier van het garnizoen van Gent een gedicht gemaakt, waarin het stedelyk bestuur wegens zijne houding jegens de militaire overheid wordt gelaakt en hetwelk ook uitvallen tegen het burgerlijk gezag in het algemeen bevat; dat gedicht is door een kerkelijk gezind dagblad openbaar gemaakt; en de burgemeester van Gent, zelf een voorstander van conservative beginselen en van de kloosterwet, heeft zich daarover bij den minister van oorlog beklaagd, op grond eener in België bestaande verordening welke aan de militairen verbiedt zich in openbare geschriften over politieke aangelegenheden of regeringszaken uit te laten, anders dan na bepaalde goedkeuring van het departement van oorlog gevraagd en bekomen te hebben. Deze verordening is vroeger gemaakt naar aanleiding van zekere onbescheidenheden, die van den kant der liberale partij kwamen, en wordt daarom door de liberalen nu met des te meer nadruk ingeroepen.
Het laat zich begrijpen dat het stedelijke bestuur van Gent in dit geschil de conservative dagbladpers en de voorstanders der kloosterwet in het algemeen tegen zich heeft; het moet van dien kant bet verwyt hooren dat het met het oproer heulde en gaarne eenig straatrumoer zou gezien hebben, om daarvan eenen bewijsgrond tegen eene door de meerderheid der volksvertegenwoordiging goedgekeurde.wet te kunnen maken. Een ander geschil, hetwelk van naijver tusschen de militaire en de burgerlijke magt getuigde, is dezer dagen ten voordeele der laatstgenoemde beslist. Er is namelijk door Koning Leopold bij gelegenheid der 25ste verjaring zijner troonsbeklimming een eereteeken tot belooning van veeljarige en trouwe vervulling der krijgsdienst ingesteld. Het werd aanvankelijk alleen aan militairen van het leger toegekend en scheen uitsluitend voor de reguliere krijgsmagt bestemd te zijn. Dit wekte misnoegen onder de burgerwacht; aan dien kant werd beweerd dat de gewapende burgerij ook een deel der gewapende magt uitmaakte en dat zij diensten aan den lande bewees, die des te meer aanspraak op openlijke erkenning gaven, daar zij zonder geldelijke vergoeding en met achterstelling van beroepsbezigheden bewezen wierden. De Koning heeft, hoewel, naar beweerd wordt, zeer tegen den zin des ministers van oorlog , aan den wensch der burgerwacht toegegeven, en eenige van hare officieren met het nieuwe eereteeken versierd.
De officieren der burgerwacht van Brussel, welke het eereteeken hadden ontvangen, hebben zich eergisteren op het konïnklyke paleis vervoegd om Zijne Majesteit hunnen dank te betuigen; een van hen heeft daarbij eene aanspraak gehouden en zeide: » Door eenen gedenkpenning te verleenen aan die leden van het leger en van de burgerwacht, welke met U het afgeloopen tijdvak van 25 jaren zyn doorgekomen, heeft Uwe Majesteit zich hunne verknochtheid en erkentelijkheid voor den geest gesteld zonder onderscheid te maken ; en die hooge gunst is door allen even zeer op prijs gesteld.
» Uwe Majesteit heeft begrepen dat het leger en de burgerwacht twee groote en nationale instellingen zijn; de roeping der eene is bovenal, den grond des vaderlands te verdedigen ten dage wanneer onze grenzen bedreigd mogten worden; de andere telt de zorg voor de handhaving van orde en wet onder hare voornaamste pligten; beide hebben eene eervolle taak, eene schoone rol in onze staatshuishouding te vervullen: zij zijn eene kracht en een waarborg tevens.
ii Gy hebt erkend, Sire, dat zij haren pligt gedaan hebben. Beide bezield door denzelfden geest en door wederzijdsche achting , en wenschende elkander onderling bij te staan, scharen zich rondom den constitutionelen troon van Uwe Majesteit, omdat zij op uwe wijsheid en voorzorg vertrouwen, omdat zij door de gebeurtenissen van vroegere dagen hebben leeren inzien dat die troon de beste waarborg voor onze rust en onze vrijheden is.
i) Zelven burgers zijnde en in dagelijksch verkeer met onze medeburgers staande, weten wy wat het Belgische volk denkt en wat het wil. Altijd getrouw aan de vorsten, wier liefde en zorgvuldigheid het ondervond, heeft het niets anders gedaan dan zijne nationale herinneringen en _yne als instinctmatige neiging volgen, toen het u zijne zegenbeden en zyne onwankelbare gehechtheid wijdde." De Koning antwoordde dat hij altijd op de burgerwacht staat gemaakt en bij verscheiden omstandigheden talrijke blijken van hare verknochtheid ontvangen had; dat hij haar als den echten en trouwen tolk van den geest der burgerij beschouwde; dat zij in de moeijelijke tijdsomstandigheden , die België doorgekomen wa 3, opregte vaderlandsliefde en nationalen geest aan den dag had gelegd, en dat zij aan den voortreffelijken geest, waardoor zij bezield was, voorzeker zou weten getrouw te blijven : immers de goede naam, dien België verworven had, was ook aan de hoede der gewapende burgerij , gelijk aan die van het leger ca van de geheele natie toevertrouwd.
---

NEDERLANDEN.
Bij besluit van 17 Augustus jl., n°. 39, heeft Zijne Majesteit goedgevonden , aan J. J. Cambier, op zyn verzoek, eervol ontslag te verleenen als burgemeester der gemeenten Everdingen en Hagestein, en tot burgemeester dier gemeenten te benoemen M. A. Sloot, onder toekenning van eervol ontslag als burgemeester der gemeenten Ameide en Tienhoven.
Bij Zijner Majesteits besluit van den 17den dezer, n°. 37, worden de vice-admiraal H. Ferguson, directeur en kommandant der Marine te Vlissingen, de schout-bij-nacht W. J. Jolig, directeur en kommandant der Marine te Willemsoord, de kapitein-ter-zee F. W. Freudenberg, directeur en kommandant der Marine te Hellevoetsluis, en de kapiteinter-zee B. O. Escher, inspecteur en adviseur voor het personeel en materieel der zeemagt, met den laatsten October aanstaande eervol van genoemde betrekkingen ontheven, onder dankzegging voor hunne als zoodanig bewezen diensten ; met bepaling, dat, met voorschreven tijdstip, de kapitein-ter-zee Freudenberg tevens eervol wordt ontslagen van het bevel over het wachtschip te Hellevoetsluis; wordende voorts, bij voormeld besluit, met den lsten November aanstaande, aan den schout-bij-nacht D. Bijl de Vroe opgedragen de betrekking van directeur en kommandant der Marine te Willemsoord, aan den schout-by -nacht A. J. de Smit van den Broecke die van directeur en kommandant der Marine te Vlissingen, en aan den voornoemden kapitein-ter-zee B. G. Escher die van directeur en kommandant der Marine te Hellevoetsluis, met bepaling, dat laatstgemelde hoofd-officier tevens het bevel zal voeren over het wachtschip aldaar.
---

MINISTERIE VAN BINNENLANDSCHE ZAKEN.
Bij beschikking van den 19den Augustus heelt de Minister van Binnenlandsche Zaken bepaald, dat de herstemming ter benoeming van een lid voor de Tweede Kamer der Staten-Generaal in het hoofdkiesdistrict Leyden zal geschieden op Woensdag den 2den September aanstaande.
Gisteren zyn de personen die verzocht hebben als leerling-telegraphist in aanmerking te komen, aangeschreven om zich voor het vergelijkend onderzoek aan het Ministerie van Binnenlandsche Zaken te doen vinden op Dingsdag den lsten September aanstaande, des voormiddags ten tien ure.
---

MINISTERIE VAN FINANTIEN.
De Minister van Finantien brengt bij deze ter kennis van de belanghebbenden , dat, krachtens de wet van 24 December 1856 (Staatsbladn°. 129), tot en met den laatsten December 1858, ten kantore van de Nederlandsche Bank, zal worden gevaceerd tot de verwisseling, hetzij tegen muntbiljetten, uit te geven krachtens de wet van 26 April 1852 (Staatsblad n°. 90), hetzij tegen ander betaalmiddel, van de reeds verjaarde muntbiljetten, uitgegeven krachtens de wetten van 18 December 1845 (Staatsblad n\ 90) en 17 September 1849 (Staatsblad n°. 46); dat deze muntbiljetten almede gedurende den gezegden termijn zullen worden aangenomen door 's Rijks Betaalmeesters, zoowel in verwisseling, bij zoo verre en tegen zoodanig betaalmiddel als hunne kassen zullen gedoogen, als in overstortingen door de daartoe bevoegde comptabelen ten behoeve van 's Rijks schatkist; en dat na den laatsten December 1858 geene gelegenheid tot verwisseling der muntbiljetten van 1845 en 1849 meer overblijft; weshalve de houders van die biljetten ten ernstigste worden aangemaand om zich den op nieuw verleenden termijn ten nutte te maken. -Gravenhage, den 23sten Januarij 1857. De Minister van Finantien, Vkolik.
---

MINISTERIE VAN KOLONIEN.
De Minister van Koloniën herinnert bij deze den gemeentebesturen en verdere inzenders van certificaten van Nederlandschen oorsprong, wegens goederen, bestemd om in Nederlandsch Indie te worden ingevoerd , dat, ten einde geene vertraging in de terugontvangst van dc gemelde stukken te ondervinden , bij dc inzending daarvan aan het Departement van Koloniën op het adres de woorden » Certificaten van oorsprong " behooren te zijn geplaatst. 's Gravenhage, den Bsten Augustus 1857. De Minister voornoemd, P. Mijer.
---

BUITENLANDSCHE BERIGTEN. TURKIJE.
De Oesterreichische Correspondem bevestigt in haar nommer van gisteren (gelyk de tclegraaph meldt) het berigt dat het geschil tusschen de mogendheden betrekkelijk de Moldavische verkiezingen vereffend is; dat orgaan van het Weener kabinet zegt dat Oostenrijk en Engeland aan de Porte geraden hebben nieuwe verkiezingen uit te schrijven, en dat deze raad, naar men hoopt, opgevolgd zal worden. Een ministerieel blad van Weenen, de Oesterreichische Zeitung, zegt in zijn nommer van den 14den dezer: » Wy vernemen dat de schikking, welke gedurende het verblijf van Keizer Napoleon op Osborne met goedvinden van Oostenrijk getroffen is, tot vernietiging der in Moldavië gehouden verkiezingen strekt. Oostenrijk, Engeland en de Porte meenden des te eerder aan Keizer Napoleon deze bewilliging betreffende den vorm te kunnen doen, dewijl liet beginsel, waarvan zy uitgaan, daardoor niet de minste afbreuk leed. De nieuwe verkiezingen in Moldavië zullen eveneens uitvallen als de eerste: wat klagten ook door de unionisten over woelingen en beweerde onwettigheden aangeheven mogen worden , het zal bij deze gelegenheid blijken, dat de meerderheid der Moldaviers en bepaaldelijk van de gegoede volksklassen weinig lust gevoelen om zich door een te Bucharest gezeteld bestuur te laten regeren. h Het nu vereffende geschil schijnt grootendeels aan dezen of genen gezant te wijten te zijn ; tusschen de betrokkene hoven zelve heeft, naar ons verzekerd wordt, nooit een zoo groot verschil van gevoelen bestaan , dat daarin genoegzame grond voor de diplomaten gelegen was om aan hunne zucht tot het stellen van ultimatums toe te geven."
— Onlangs is te Tunis , gelijk men zich herinnert, een Israëliet wegens openlyke beschimping der Mohammedaansche godsdienst naar 's lands wet ter dood veroordeeld en, in weerwil der tusschenkomst van Europesche consuls , op eene barbaarsche wijze ter dood gebragt. Thans deelen de dagbladen van Marseille berigten uit Tunis van den l-den dezer mede, volgens welke de volksmenigte aldaar op nieuw tegen de Israëliten in beweging gekomen en tot bloedige wanordelijkheden overgeslagen is. By die gelegenheid moeten niet alleen verscheiden personen omgekomen en ook de Christenen bedreigd, maar tevens aan het Engelsche consulaat door de volksmenigte baldadigheden gepleegd zijn.
---

ENGELAND.
Het bestuur der Transatlantische telegraaph-maatschappij heeft haar plan niet opgegeven, hoewel de kabel op eenigen afstand van de lersche kust gebroken is; zij is in tegendeel van oordeel dat de uitvoerlijkheid der onderneming door do tot hiertoe opgedane ondervinding bevestigd is; en zij overweegt thans, of zij in de aanstaande maand October, terstond na de evennachts-stormen, op nieuw beproeven zal den kabel in zee te brengen, of wel eerst in den volgenden zomer.
— De Londensche bladen herinneren dat de heer Munro, een der beroemdste landvoogden van Britsch Indie, reeds in het jaar 1822 gewaarschuwd heeft tegen het gevaarlijke der drukpersvrijheid in Indie. » Vijf en veertig jaren geleden — zegt de Times — heeft de heer T. Munro, in eene memorie over de drukpersvrijheid in Indie, zeer veel onheil van haren waarschijnlijken invloed op het inlandsche leger voorspeld. Hij was vrij van ingenomenheid met autokraiie, maar ook vrij van de neiging om zich eene schoone toekomst voor te spiegelen. Hy wilde het oog niet sluiten voor het feit dat in Indie eene hand vol vreemdelingen regeerde over eene bevolking die met de verspreiding van kennis en inzigt allengs begeerig naar onafhankelijkheid moest worden. Het behoorde het streven der Engelsche staatsmannen te zijn, Engelands heerschappij over Indie zoo veel doenlijk te verlengen en erbij haar ophouden de bestanddeelen van een regelmatig en beschaafd gouvernement achter te laten. Munro oordeelde dat de vrije drukpers de trouw van het leger zou verwoesten voor dat de beschaving zich onder de groote massa van het volk kon verbreiden . dat het gevaar toen nog ver af was, maar dat het onvermijdelijk moest voortkomen uit den destijds in overweging zijnde maatregel, waartegen hij waarschuwde. Ten slotte bezwoer hij het bestuur der Oost-Indische Compagnie, om het onderwerp te beschouwen als een van de gewigtigste welke het ooit te behandelen had gehad. Zijne waarschuwingen , bevestigd door de ondervinding vanden jongsten tijd, mogen ons wel bedacht maken op het raadzame van blijvende maatregelen tot wering van de buitensporigheden der inlandsche dagbladen van Indie. Anders is het gesteld met de dagbladen welke er door Engelschen geschreven worden: deze zullen ongetwijfeld in gewone tijden de lang genoten voorregten terug erlangen."
---

