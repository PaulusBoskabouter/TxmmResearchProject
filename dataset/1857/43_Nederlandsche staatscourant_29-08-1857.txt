NEDERLANDEN.
Bij besluit van den 22sten Augustus jl., n°. 68, heeft Zijne Majesteit aan den heer generaal-majoor G. E. A. van Panhuijs, Hoogstdeszelis gevolmagtigde bij do Militaire Commissie tot de Duitsche Bondsvergadering te Frankfort, vergunning verleend tot het aannemen en dragen van het ridderkruis der orde van den Rooden Adelaar 2de klasse, met de «ter, hem door Zyne Majesteit den Koning van Pruissen geschonken.
Bij Koninklijk besluit van 23 Augustus 1857, n°. 65, is aan den heer «7. C. Neven, op zijn verzoek, eervol ontslag verleend als ontvanger der in- en uitgaande regten en accijnsen en van den waarborg en de belasting der gouden en zilveren werken te Maastricht, behoudens aanspraak op pensioen.
---

MINISTERIE VAN BUITENLANDSCHE ZAKEN.
De Minister van Buitenlandsche Zaken, ontvangen hebbende onderscheidene adressen van gewezen militairen in Fransche dienst, houdende verzoek om onderrigt te worden op welke wijze zij zich zullen hebben te gedragen , ten einde in het bezit te geraken van de medaille , ingesteld bij het decreet van Z. M. den Keizer der Fransehen van den 12den dezer, voor de militairen die in de jaren 1792 tot 1815 onder de Fransche vanen hebben gestreden, en onderrigt zijnde, dat ook bij het Fransche Gezantschap alhier vele zoodanige adressen inkomen, brengt ter kennis van de personen, in de termen van gemeld decreet vallende , dat bij het Departement van Buitenlandsche Zaken nog geene mededeeling en ook by het Fransche Gezantschap, tot dus verre , geene voorschriften te dier zake zijn ingekomen, doch dat de belanghebbenden bij aankondiging in de Nederlandsclie Staats-courant nader zullen worden verwittigd, welke de weg zal zijn ter bevrediging van hun verlangen. üe bedoelde gewezen militairen worden alzoo uitgenoodigd, zich, ter besparing van moeite en kosten, van elke poging, zoo bij het Departement van Buitenlandsche Zaken als bij het Gezantschap, te onthouden, tot dat de voormelde aankondiging hun den weg zal hebben aangewezen. 's Gravenhage, den 25sten Augustus 1857. De Minister voornoemd. Gevers vax Esjdkgeest.
---

BUITENLANDSCHE BERIGTEN. INDIE en CHINA.
De Londensche dagbladen van gisteren behelzen berigten uit Indie, loopende tot 30 Julij jl. , die hun van regeringswege medegedeeld zijn; zy luiden aldus: » De jongste tydingen uit Delhi zijn van 14 Julij ; toen was de stad nog in de magt der opstandelingen. Voor Delhi liggen afdeelingen van vijf regementen; doch tot het ondernemen van eenen regtstreekschen aanval zou men slechts over 2000 man Europeesch krijgsvolk kunnen beschikken , daar vele troepen tot bescherming van andere punten vereischt worden. Den sden Julij is de generaal Barnard aan de cholera overleden ; hij is in het opperbevel over de troepen voor Delhi door den generaal Reid opgevolgd. ii In de presidentschappen Bombay en Madras is het rustig, en het krijgsvolk getrouw gebleven. » De generaal 11. Lawrenco is den 4den Julij overleden ; de bezetting van Lucknow hield zich aldaar staande. ij De generaal Havelock heeft met 1000 Europeanen de opstandelingen drie malen geslagen, Cawnpore weder bezet en bij het hernemen dier vesting 26 stukken geschut bemagtigd. Bij deze schitterende krijgsbedrijven hebben de onzen slechts weinig verlies geleden. o De bezetting van Agra heeft den sden Julij de opstandelingen van Neemuch geslagen; daarbij zijn aan onze zijde, op eene sterkte van 500 man, 49 gesneuveld en 92 gekwetst. n In de noordwestelijke provinciën zijn weder een aantal Europeanen vermoord. » In Punjaub zijn geene rustverstoringen voorgevallen, behalve de opstand van het inlandsche krijgsvolk te Sealcote, bestaande in een eskadron ligte cavalerie en een regement infanterie, welke naar den kant van Delhi trokken ; den 12den Julij werden zij echter door den brigadegeneraal Nicholson aangevallen en teruggedreven , met een verlies van 200 dooden en gekwetsten en met achterlating van den bagagetrein , die ■met anderen buit in de handen der onzen viel. Ons verlies bedroeg daarbij 6 dooden en 25 gekwetsten. n Den 18den Julij brak to Hyderabad eene oproerige beweging uit, maar zij werd spoedig gestuit. m De berigten uit Hongkong loopen tot 10 July. Den 2den dier maand was lord Elgin, de Britsche commissaris, aldaar aangekomen , ■met het plan om verder noordwaarts te reizen." De Times deelt nog andere berigten uit Indie mede, waarin het volaende voorkomt; oDo generaal Wheeler, die aich in het fort van Cawnpore een tijd lang staande gehouden had , is door honger genoodzaakt geworden om zich over te geven , maar is met het garnizoen over den kling gejaagd. De inlandsche troepen van Holkar zijn trouw gebleven. In Punjaub zijn alle inlandsche regementen ontwapend. .. Te Calcutta staan de handelszaken geheel stil. » In China is de theeoogst ten deele mislukt; de uitvoer zal naar raming 27»/2 millioen ponden minder beloopen dan in het vorige jaar. De prijs der zijde is in China gestegen." —De bovenstaaande berigten hebben aan de Londensche effectenbeurs over het geheel geen ongunstigen indruk gemaakt. De herneming deivesting Cawnpore en het behoud der rust in de presidentschappen Bom lay en Madras worden, bij de zeer bedenkelijke gesteldheid der zaken ir: Indie, als geruststellende feiten aangemerkt.
---

TURKIJE.
Het reeds medegedeelde berigt van den Franschen Moniteur betrekkelijk den afloop van het geschil over de Moldavische verkiezingen wordt op een belangrijk punt aangevuld door de volgende mededeeling van do Berlijnsche Zeit, een half-officieel orgaan van het Prnissi3che gouvernement. » Naar wij vernemen, heeft de Porte zich nu tot het vernietigen der Moldavische verkiezingen bereid verklaard, nadat de gezanten van Oostenrijk en Engeland te Konstantinopel de hun per koerier over"e-bragte verklaring van de officiële toetreding hunner hoven tot de vorderingen der overige onderteekenaren van het Parijsche verdrag ter kennis der Turksche regering gebragt hadden. Er bestaat alzoo thans geen bezwaar meer tegen de hervatting der diplomatieke betrekking tusschen Pruissen en de Porte." — Berigten uit Konstantinopel van 19 Augustus jl. , per telegraaph over Marseille ontvangen, melden dat de Turksche minister van oorlog, Kiamil-Pacha, afgetreden en door Ruchdi-Pacha vervangen is. Het blijkt niet, of daarmede de ministeriele krisis, waartoe het geschil over de Moldavische verkiezingen aanleiding gegeven heeft, afgeloopen was. —- Berigten uit de hoofdstad van Turkije vanden 22sten dezer, over Triest ontvangen, melden twee belangrijke feiten, die echter no" bevestiging behoeven. Naar luid daarvan zou de Porte afwijzend geantwoord hebben op een aanzoek van Engeland om vergunning tot het vervoeren van troepen door Egypte, en zou de Oostenrijksehe gezant pogingen doen om Engeland door gezamenlijken aandrang der overige mogendheden tot teruggave van het eiland Perim te nopen. Men weet dat dit eilandje, eene belangrijke positie aan den ingang der Roode Zee, onlangs door de Oost-Indische Compagnie bezet is, en dat zij er eene nederzetting vestigt, in weerwil van de vertoogen der Porte, welke beweert dat Perim tot haar Arabisch grondgebied behoort. — Te Parijs is berigt ontvangen dat de Bey van Tunis maatregelen heeft genomen om zooveel mogelijk te beletten, dat het dweepzieke gepeupel wederom Israëliten of Christenen vervolge. — Uit Londen wordt gemeld dat de spoorweg van Alexandrie naar Suez over twee maanden voor het verkeer opengesteld zal worden.
---

FRANKRIJK.
Sedert eenigen tijd is in de dagbladen weder sprake van cene aanstaande ontmoeting tusschen Keizer Napoleon en den Keizer vau Rusland. Dit schijnt meer dan een los gerucht te zijn , daar aan een ministerieel blad van Londen, de Morning Post, uit Parijs stellig gemeld wordt, dat de twee Keizers tegen het eind der maand September aanstaande in Duitschland eene bijeenkomst zullen hebben. — In deze week wordt het bij Chalons opgeslagen legerkamp door de troepen betrokken; zij zullen er tot in het begin der maand October aanstaande blijven en onder leiding van Keizer Napoleon zelven groote manoeuvres uitvoeren. P> zullen dit jaar 21,250 man benevens 5950 paarden in het kamp vereenigd worden, allen tot de keizerlijke garde behoorende. Het volgende is ontleend aan een bij het Brusselsche dagblad le Nord ontvangen schrijven uit Parijs: ii De omstreek van Chalons is geenszins eene aangename verblijfplaats voor militairen ; maar de keuze van dat gedeelte van Champagne voor de vestiging van een kamp is , uit het militair oogpunt beschouwd , eene zaak van gewigt. Het terrein is voor groote manoeuvres bij uitstek geschikt; het ligt niet te ver van Parijs; de bevolking der landstreek is aan het gouvernement bijzonder verknocht; de levensmiddelen en andere benoodigdheden kunnen er zonder moeite aangevoerd worden. Men weet dat de Keizer de oefeningen der recruten tracht te verbeteren, opdat zij voortaan niet zoo lang onder de wapenen behoeven gehouden te worden; de oefeningen in het kamp zullen medewerken tot verwezenlijking van dat plan, hetwelk op eene verkorting van den diensttijd nederkomt. n Uit het politieke oogpunt heeft het kamp van Chalons nog meer beduidenis. Er zal nu voortaan ceno aanmerkelijke krijgsmagt vereenigd zijn op eenen korten afstand van htt eenige gedeelte van Frankrijk* grenslinie, hetwelk voor eenen aanval vun buitenlandsche vijanden bloot ligt. Van dien kant heeft. Frankrijk ten allen tijde den vijand zien komen. Naby Chalons ligt de vlakte van Valmy, alsmede de passen van de Argonne, die in de krijgsgeschiedenis zoo bekend zijn. n Ook is het een waarborg tegen nieuwe revolutien, dat op vier uren afstands van Parijs een aantal trouwe en niet met den geest des oproers besmette regementen vereenigd is." — In het begin dezer week is het kanaal van Caen naar zee plegtig voor de scheepvaart opengesteld; groote schepen kunnen nu langs eenen korten en veiligen weg uit zee die stad bereiken. ii Wij moeten — zegt een dagblad van Havre — afwachten dat de reeders van Noorwegen, Engeland en Nederland met de tegenwoordige gesteldheid der haven van Caen bekend worden: dan zullen de stad en het departement weldra vergoeding ontvangen voor hun aandeel in de som van negen millioen francs, welke aan dit schoone werk besteed is.'
---

