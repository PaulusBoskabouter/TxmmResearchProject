Fig. 1.
Fig.1.
---

Fig. 2.
Fig.2.
---

Fig. 3.
Fig.3.
---

Fig. 4.
Fig.4,
---

Fig. 5.
Fig.5.
---

INHOUD.
(Afbeeldingen). Zuivelbereiding IV. Konijnenteelt. Landbouw-Proeftuin te Deventer. Berigten.
---

ZUIVELBEREIDING.
(Mei Afbeeldingen.)
IV..
Aan het einde van het voorgaand artikel zeiden wij, dat de wrongel uit de »vvringkuip" genomen in eenen groven linnen doek geschept, en daarvan de vier slippen bij elkander gebragt worden om, door den doek toe te draaijen , de wei uit te drijven. Om nu deze wei geheel en al weg te nemen, brengt men den met Wrongel gevulden doek onder de »weipers", Fig. 1. Oe wrongel wordt daaronder eerst ligt geperst, daarna met de hand aan ruwe stukken gebroken en Weder onder de pers gebragt, op nieuw geperst en zulks zoo lang herhaald, tot dat alle weideelen volkomen zijn uitgeperst en de wrongel geheel droog en geschikt is, om in de wringtobbe met de hand tot eene fijne kruimachtige zelfstandigheid fijn gemaakt te worden. Dit »fijn maken" der wrongel verdient vooral nlet zorg en naauvvgezetheid te geschieden. Wij Zijn daarom van oordeel, dat de hierboven beschreven bewerking met de handen verre is te 'verkiezen en aan te prijzen boven de bewerking Met de voeten, hetgeen op zoo vele kaasmakerijen Plaats heeft. Daar het droog en fijn maken der Wrongel een werk is, dat door mannen moet Worden verrigt , zoo zal de krachtige mannen hand Wel in staat zijn, elk hardachtig kluitje fijn te wrijven en zeker dit met de vingeren beter ontwaren en weten te verrigten , dan men het met den voet in staat is te doen. Is nu de wrongel genoegzaam fijn gemaakt, dan legt men eene laag van vijf Ned. duimen er van in den vorm »kaasvat", Fig. 2. Op deze laag strooit men eenig komijn en fijn gehakte nagelen, legt er weder eene laag wrongel overheen, en zoo laagsgewijs voortgaande, tot de geheele vorm is gevuld. Na nu het deksel »de volger", Fig. 3, er op geplaatst te hebben, stelt men het vat onder de pers, Fig. 1, en staat daar ongeveer 3 uren, waarna men de kaas uit het vat neemt, haar omkeert en weder in het vat doet, doch nu gewikkeld in eenen »fijn geweven linnen doek", welks slippen boven over de kaas, zoo gelijk mogelijk gevouwen, gelegd worden. De volger er op geplaatst, wordt de kaas andermaal onder de pers gedaan, en moet daar blijven tot den volgenden morgen, van tijd tot tijd gekeerd en twee of drie malen bij dit keeren van eenen schoonen droogen doek worden voorzien. Ten einde de afdruksels der vouwen van den doek in de nog weeke kaas zoo veel mogelijk weg te nemen, is het goed, wanneer men de laatste uren de kaas van den doek ontdoet en ze zoo zonder doek in het vat onder de pers plaatst. Ook dient men bij het persen der kaas oplettend te werk te gaan, door met het persen steeds klimmende te zijn, wat bij een hefboompers, als Fig. 1, gemakkelijk kan plaats hebben, door het drukpunt naar willekeur te plaatsen, waartoe de ruimte tusschen de opstaande stijlen genoegzame gelegenheid geeft. Nu wordt de kaas uit het vat genomen en gaat onder eene andere pers »de zakpers" genaamd, Fig. 4. Daar verkrijgt de kaas haren vorm, welken zij tot hiertoe mist, daar zij den hoogen steilen vorm van het kaasvat heeft aangenomen, en wordt nu onder deze zakpers op hare vereischte hoogte en het verlangde fatsoen gebragt. Onder deze pers is het ook, dat, in eene der oppervlakten van de kaas, het gewone merk (een dubbele sleutel, zijnde het wapen der stad Leiden) wordt ingedrukt. De afbeelding Fig. 4 stelt deze pers voor, zoo als ze nog algemeen wordt aangetroffen, waarbij door middelvan een en haspel eenen aan touwen hangenden wigtbak wordt opgeligt. Hierin werd door steller dezer regelen eene verbetering aangebragt, door namelijk den haspel en de touwen te doen vervangen door eene schroef, waardoor men eene meer zuivere regtstandige werking verkrijgt, en geheel meester is de pers loslatende zoo laag of zoo hoog te kunnen doen nederdalen, als men zal verlangen en tot het fatsoeneren der kaas zal meenen noodig te hebben. Eene zoodanige zakpers voor Leidsche kaas, plaatsten wij op de Wereldtentoonstelling van Landbouw in 1856 te Parijs en werd daar eene bekrooning waardig gekeurd. Deze pers bevindt zich thans ook in het Kabinet van Landbouw-werktuigen te Utrecht en is daar te zien. Nadat de kaas 24 uren onder deze pers heeft gestaan, gaat ze over in eenen met pekel van 15 graden gevulden houten bak, diep genoeg, om er behoorlijk in te kunnen drijven; hierin blijft zij 48 uren, altijd de bovendrijvende oppervlakte met hard grof kaaszout bedekt houdende, en in dezen tijd tweemalen omgekeerd. Hierna komt zij in eenen langen houten bak »zoutbak" Fig. 5, wijd 60 N. dm. en diep 16 N. dm., ligt daarin 10 h 12 dagen de oppervlakte met hard grof kaaszont bedekt en wordt daarin dagelijks gekeerd. Na verloop van deze 2 dagen in de pekel en 10 'a 12 dagen in den zoutbak, zal eene Leidsche kaas van 10 h 12 Ned. ponden van de noodige zoutdeelen zijn voorzien, en geschikt zijn om, na met water te zijn afgeborsteld, op drooge, geschaafde, ongeverfde planken, op eene drooge koele plaats, te worden nedergelegd. Na 14 tot 20 dagen is de kaas genoegzaam droog en zal er zich, door de naar buiten uitwerkende zoutdeelen , een ruw uitslag (erf) om heen vertoonen ; dit uitslag wordt er door middel van een zwaar breed mes »schrapmes" afgeschraapt, om haar uitwendig zuiver glad te
doen zijn. Daar het een vereischte is bij deze soort van kaas, dat ze eene bruin-roode kleur heeft, smeert men er dagelijks eene soort van verf om heen. Deze bestaat uit orleaan , opgelost in water, gekookt met potasch en aangelengd met de eerste biest (zijnde de eerste melk eener koe na haar kalveren) , waardoor ze een zeer glanzig, aangenaam uiterlijk verkrijgt, dat aan de conservatie van de korst bevorderlijk is. Na dit alles, kan gezegd worden de kaas tot aflevering gereed te zijn. Dat de werkzaamheden der bereiding van deze kaassoort meerder zijn dan die onzer zoetemelksche of Goudsche kaas, zal niet onopgemerkt gebleven zijn; doch hierbij houde men op het oog, dat de Leidsche kaas slechts ééns daags (des morgens) en de Goudsche kaas twee malen daags (des morgens en des avonds) wordt gemaakt. De verkoop dezer kaassoort geschiedt per 150 N. ponden. Haar voornaamste debouché is Zweden, waarvan de handel bijna uitsluitend te Amsterdam te huis behoort. In 1855 werd uit Amsterdam naar Stokholm p. m. 250,000 N. pd. vervoerd, voor eene waarde van p m. / 100,000; het overige, wat van dit artikel wordt voortgebragt, vindt eene plaats in het gebruik binnen 's lands, hetgeen aanzienlijk is. De meest geliefkoosde zwaarte der kazen in den handel is van 10 tot 15 Ned. ponden.
Zwagnmerdarn , Februarij 1857.
J. HERREWIJN, Jz.
---

