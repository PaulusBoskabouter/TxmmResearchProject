(Met Alibeeldingen). ZIET ESPARTOGRAS.
Macrochloa tenacissima, KTII. Liet Espartogras werd door LINNIÃˆUS tot het geslacht Stip a gebragt, doch daarvan door KUNTII "der den naam van Macrochloa afgezonderd, gelijk het dan ook door goede kenmerken van het geslacht Stipa onderscheiden is. Het Espartogras IS een zeer sierlijk gewas, waarvan de halm ruim 1 Ned. el hoog wordt en voorzien is van eene aar, Welke dikwerf 3 palm lengte heeft. De gedaante van de aar blijkt uit bovenstaande afbeelding, doch wat haar vooral bevallig maakt , is, dat bij iedere bloem en waarvan er eenige honderd aanwezig zijn twee baardvormige bekleede naalden gevonden worden, die in het midden knievormig gebogen zijn, terwijl de kafblaadjes van ledere bloem bruingeel gekleurd en glimmend zijn. Dit fraaije gras wordt in Spanje vooral ge\'t:lnden, op gronden, die weinig plantenaarde bevatten en zich door schraalheid van bodem "derscheiden. Intusschen is het eene plant, welke gevvigtige diensten bewijst, daar de bladen gretig Worden opgezocht en tot vlechtwerk van onderscheiden soort worden gebezigd. Men vervaardigt daarvan manden, matten, zittingen van stoelen, gelijk mede voorwerpen van meer fijnen aard, als b. v. schoenen, enz. De bladen, daartoe dienstig, zijn de zoogenoemde wortelbladen, welke in het voorjaar uit den onderaardschen wortelstok te voorschijn komen. Deze bladen zijn in den beginne vlak en teeder, , doch naauwelijks eenige duimen lang, beginnen zij zich in de lengte naar binnen op te rollen, en vormen dan een' als het ware gesloten cylinder (zie de doorsnede), die 4 tot 5 palm lang, zeer fijn ge.. streept en geheel glad is. Deze bladen worden gedurende den winter of in het voorjaar vergaderd en, nadat ze gedroogd zijn, tot vlechtwerk gebezigd. Veeltijds ook worden zij afwisselend in water gelegd en weder in de zon gedroogd, tot dat zij voldoende gebleekt zijn en dan tot het maken der fijnere voorwerpen gebezigd. Het klimaat van Spanje en Nederland verschilt aanmerkelijk en echter is het zeer wel mogelijk, dat ook deze plant op onze schralere gronden zou tieren, vooral b. v. in het Limburgsche en op plaatsen, waar de grond min of meer kalkaardig is. liet nemen van proeven zou ons vvenschelijk voorkomen.
---

MOEDERKOREN.
De Commissaris des Konings in de provincie Friesland, heeft op 11 Nov. 11., de navolgende circulaire doen uitgaan: Een mijner ambtgenooten heeft, uit overweging dat zich in het betrokken gewest, dit jaar onder het graan en vooral onder de rogge, een aanmerkelijke hoeveelheid zoogenaamd moederkoren (secale cornueum) heeft doen ontdekken, de aandacht der gemeente-besturen gevestigd op de noodlottige gevolgen, die uit het gebruik van zoodanig vermengd graan, voor de openbare gezondheid kunnen ontstaan, als niet alleen enkele gevaarlijke ziekten voor menschen en vee, maar meermalen vreesselijke volksziekten hebbende te weeg gebragt. Mijne opmerkzaamheid heeft zich hierdoor op deze zaak gerigt , en ik heb gemeend deswegens de Provinciale Geneeskundige Commissie te moeten verstaan. Uit haar antwoord is mij gebleken, dat zich het gezegde verschijnsel, hetwelk genoegzaam jaarlijks is waar te nemen, wel is waar dit jaar in Friesland over het algemeen niet in ergere mate dan vroeger in het te veld staande koren heeft vertoond, maar dat er toch enkele plaatsen in deze provincie zijn, waar het in grooteren omvang is opgemerkt. Intusschen koestert men de vrees, dat, hoe ook later in dit opzigt de thans nog grootendeels ongedorschte Friesche rogge bevonden zal worden, de hoedanigheid der rogge en van het koren in het algemeen, wegens het vochtige weder gedurende den oogsttijd, niet gunstig zal zijn, vermits de vochtigheid zeer bevorderlijk is aan de schimmelvorming en door deze het van zoodanig graan gebakken brood vergiftigde eigenschappen erlangt, die hoogst schadelijk voor mensch en vee worden.
Deze omstandigheid, gepaard met de zekerheid dat het kwaad, waarvan ik in de eerste plaats melding maakte, in groote mate in de Overijsselsche rogge is ontdekt, heeft het mij wenschelijk doen achten, dat de ingezetenen daarop indachtig worden gemaakt. Ik heb mitsdien de eer u te verzoeken, om, door al de onder uw bereik liggende middelen, de aandacht van het algemeen ten ernstigste te vestigen op de schadelijke uitwerkselen van het gebruik van met moederkoren vermengd of ook van beschimmeld graan, en de landlieden, bakkers en anderen, door welke graan omgezet of verbakken wordt, tot eene zorgvuldige zuivering daarvan dringend aan te sporen. Voor zoo verre overigens in uwe gemeenten graanmarkten worden gehouden, is het van groot belang, dat zooveel mogelijk op den staat van het aangevoerde graan naauwlettend worde toegezien; gelijk verder al die maatregelen genomen dienen te worden, welke de markt- en gezondheids-politie vrijlaten, om te bevorderen, dat geene andere dan gezonde, en niet met schadelijke stoffen vermengde granen ter verkoop worden gebragt. Ook hiertoe mede te werken, meen ik u met allen ernst te moeten aanbevelen.
---

