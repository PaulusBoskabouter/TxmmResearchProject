NEDERLANDEN. 's Gravenhage, den 3den Julij.
3 Mei 1867, Wij WILLEM 111, bij de gratie Gods, Koning n". 87. der Nederlanden , Prins van Oranje-Nassau , Groothertog van Luxemburg, enz., enz., enz. Beschikkende op het aan Ons ingediend verzoekschrift van Egbert Wesselius van Delden , wonende te Stad Almelo, als benoemd directeur der op te rigten naamlooze vennootschap Almelosche Schroefstoombootdienst, te vestigen te Stad of Ambt Almelo, strekkende tot het erlangen der Koninklijke bewilliging op het bij het verzoekschrift gevoegd ontwerp der acte van oprigting van gemelde naamlooze vennootschap; Gelet op de artikelen 36 tot en met 56 van het Wetboek van Koophandel; Op de voordragt van Onzen Minister van Justitie, van den 2den Mei 1867, tweede afdeeling, n°. 100, Hebben goedgevonden en verstaan: Onze bewilliging te verleenen op het bij het verzoekschrift overgelegd ontwerp der acte van oprigting der naamlooze vennootschap Almelosche Schroefstoombootdienst, te vestigen te Stad of Ambt Almelo. Onze Minister van Justitie is belast met de uitvoering van dit besluit, waarvan een afschrift zal worden gezonden aan Onzen Minister van Binnenlandsche Zaken. 's Gravenhage, den 3den Mei 1867. WILLEM. De Minister van Justitie, Borret. |-De bij dit besluit goedgekeurde acte wordt hierachter medegedeeld.]
Rij Koninklijk besluit van 3 Julij jl., n°. 62, is tot burgemeester der gemeenten Beverwijk en Wijk aan Zee en Duin benoemd A. Magnin, 'hans burgemeester van Hoogwoud, uit welke betrekking hem oervol "uisiag is verleend.
Bij Koninklijk besluit van den lsten Julij jl., n°. 61 ,is aan den Oost-Indischen ambtenaar Th. H., ten regte H. Th. Ziedses des Plantes , laatstelijk eersten commies bij de directie der cultures te Batavia, thans met verlof hier te lande, op zijn verzoek, een eervol ontslag verleend uit 's lands dienst, met toekenning van pensioen.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken, Gezien de artt. 4, 5 en 7 van het Koninklijk besluit van 9 Junij 1867 (Staatsblad n°. 55); Gelet op zijne beschikkingen van 17 en 21 Junij jl., opgenomen in de Staatscourant van den 18den en 22sten daaraanvolgende, Verklaart de artt. 4 en 5 van het gemelde Koninklijk besluit niet langer van toepassing op de gemeente Laren en het gedeelte der gemeente Ouderkerk a/d IJssel, waarom laatstelijk eene lijn van afsluiting was getrokken. 's Gravenhage, den 3den Julij 1867. Heemskerk. De Minister van Binnenlandsche Zaken, Gezien de artt. 2, 7 en 9 van 's Konings besluit van 9 Junij 1867, (Staatsblad n°. 55); Gelet op zijne beschikking van 24 Junij jl., geplaatst in de Staatscourant van den volgenden dag, Brengt ter algemeene kennis dat de lijn van afsluiting, in de gemeente Hof van Delft getrokken , voor zoo ver het lste gedeelte betreft, te rekenen van 4 Julij 1867 is opgeheven. 's Gravenhage, den 3den Julij 1867. Heemskerk.
---

MINISTERIE VAN FINANTIEN.
De Minister van Finantien maakt ter voldoening aan art. 7 der wet van den 26sten April 1852 (Staatsblad n°. 90) bekend, dat krachtens die wet voor een kapitaal van tien millioen gulden aan muntbiljetten m omloop is, en dat tot verzekering van de verzilvering dier biljetten de volgende kapitalen op de grootboeken der nationale schuld zijn ingeschreven; te weten: op het grootboek der 2% percents inschrijvingen een kapitaal van i 18,788,000.00, uitmakende tegen den daarvoor bij art. 5 der wet bepaalden koars van 50 ten honderd, eene waarde van f 9,394,000.00 en op het grootboek der 3 percents inschrijvingen en kapitaal van f 1,010,300.00, uitmakende naar den daarvoor als boven bepaalden koers van 60 ten honderd, eene waarde van 606,180.00 Te zamen . . f 10,000,180.00 's Gravenhage, den 29sten Junij 1867. De Minister voornoemd, R. J. Schimmelpenninck.
---

BUITENLANDSCHE BERIGTEN. ITALIË.
Het dagblad van Rome brengt thans den tekst der allocutie die door Paus Pius IX in het consistorie van 26 Junij jl. tot de te Rome vereenigde bisschoppen der katholijke Christenheid gehouden is. Zijne Heiligheid betuigde eerst zijne blijdschap over de talrijke vergadering van bisschoppen, als een treffend bewijs en zigtbare afbeelding van de eenheid der geloovigen. Verder gewaagde hij met smart van den strijd die in onze dagen tegen de Kerk en tegen het Christendom wordt gevoerd.
» Immers waarom zouden wij het ontveinzen ? (zoo drukte de Paus zich uit) Reeds lang, eerwaardige broeders, zijn wij in een strijdperk, en worstelen wij voor de zaak van godsdienst en regt tegen verbitterde en verraderlijke vijanden. De strijd is zoo langdurig, zoo geducht, dat al de vereenigde krachten der gewijde keurbende naauwlijks toereikend schijnen om weerstand te bieden. Wij voor ons, strijdend voor de zaak der Kerk, voor de vrijheid en de regten van ons allerhoogst ambt, zijn tot nog toe, dank hebbo de bijstand van den Almagtigen God, aan doodelijke gevaren ontkomen.
« Evenwel worden wij door stormwinden en golven her- en derwaarts geslingerd-, schipbreuk te lijden vreezen wij niet, want de bijstand en tegenwoordigheid van onzen Heer Jezus Christus verheffen ons boven de vrees daarvoor. Doch wij gevoelen innig hartzeer bij de gedachte aan zoo veel nieuwe en gedrogtelijke leeringen, aan zoo menig misdrijf en goddeloosheid, gepleegd tegen de Kerk en den Apostolischen Stoel. Wij hebben daarover reeds elders [in het consistorie van 29 October 1866] onze afkeuring en ons doemvonnis uitgesproken ; en getrouw aan de pligten van ons ambt herhalen wij mits dezen openlijk die afkeuring en dat doemvonnis." Tot verijdeling van de plannen der goddeloozen en tot herstel van de rampen der Kerk werden eendragt en zamenwerking der bisschoppen onderling en met den Apostolischen Stoel door Zijne Heiligheid dringend aanbevolen, en hij vervolgde aldus: » Wat ons betreft, eerwaardige broeders, niets is bij ons meer gewenscht dan uwe eenigheid met den Heiligen Apostolischen Stoel zoo vruchtbaar en heilrijk voor de algemeene Kerk te maken, als zij onzes oordeels zou kunnen zijn. Reeds lang koesterden wij in ons gemoed een plan hetwelk bereids aan verscheiden van onze eerwaardige broeders bekend is geworden, en hetwelk wij hopen ten uitvoer te kunnen leggen zoodra de gewenschte gelegenheid daartoe zal aanwezig zijn. Dat plan is: een heilig oekumenisch en algemeen concilie van alle bisschoppen der katholijke wereld te houden, alwaar onder Gods bijstand, in gemeen overleg en in gemeene zorg, de vereischte geneesmiddelen voor het leed, hetwelk de Kerk treft, gezocht zullen worden. »Wij hebben zeer veel hoop dat, door toedoen van die kerkvergadering, het licht der. katholijke waarheid zijne heilrijke stralen zal verbreiden in de duisternis die de geesten omnevelt, en hen met Gods genade het ware pad van behoud en geregtigheid zal doen kennen. Dan zal ook de Kerk, als eene onverwinnelijke legermagt in slagorde staande, de aanvallen harer vijanden afslaan, hunne aanslagen fnuiken en, terwijl zij over hen zegepraalt, het rijk van Jezus Christus uitbreiden en vergrooten." — In antwoord op de bovenstaande allocutie heeft de Paus eendoor 490 bisschoppen onderteekend en door eene deputatie van zestien hunner overgebragt adres ontvangen. Over den inhoud van dat antwoord , die nog niet openbaar gemaakt is, betuigde Zijne Heiligheid zijne hooge tevredenheid. Als een bewijs van de gezindheid van het Italiaansche volk wordt medegedeeld dat de Paus bij gelegenheid der feesten een adres heeft ontvangen, waarin hem door ingezetenen van ruim honderd Italiaansche steden hulde werd gebragt.
---

FRANKRIJK.
Het rapport van het hoofdbestuur der Parysche tentoonstelling, door den staatsminister Rouher bij de plegtigheid van eergisteren aan den Keizer uitgebragt, deed uitkomen dat de aanstalten voor de tentoonstelling volkomen geslaagd waren en hare geheele inrigting zeer doelmatig bleek te zijn. Verder werd daarin gezogd: »De Jury heeft aan de tentoon stellers toegekend: 64 groote prijzen, 883 gouden medailles, 3653 zilveren en 6565 bronzen medailles, benevens 5801 eervolle vermeldingen. » Niettegenstaande dat groote aantal toegekende belooningen heeft de Jury zich in hare keuze moeten beperken , en belangrijke voorwerpen, opmerkelijke verdiensten, aanmoedigenswaardige pogingen geheel onvermeld moeten laten. » Buitendien heeft de Jury voor de nieuwe klasse van belooningen 12 prijzen, 24 eervolle vermeldingen en 4 eitatien toegekend. » Aan deze plegtigheid wordt de kroon opgezet door de afkondiging van nog hooger belooningen. Immers het heeft Uwe Majesteit goedgunstig behaagd uwe ridderorde van het Legioen van Eer te schenken aan de uitstekendste mededingers in deze vreedzame worsteling." Het rapport besloot met te wijzen op de van deze tentoonstelling te verwachten vruchten, waaronder ook de vestiging van eenheid in het maten-, munten- en gewigtenstelsel der onderscheiden landen genoemd werd. Op de uitreiking der eerepenningen volgde terstond de uitreiking der ridderkruisen, door den Keizer wegens deelneming aan de tentoonstelling toegekend. De geheele plegtigheid is in anderhalf uur afgeloopen; en alvorens het gebouw te verlaten heeft de Keizer, gelijk de Moniteur berigt, den heer Rouher opgedragen zijne tevredenheid aan het hoofdbestuur te betuigen. De plegtigheid is dan ook, volgens alle ontvangen berigten , geheel naar wensen afgeloopen; bij de uitreiking der eereprijzen als ook bij de komst en het vertrek van den Keizerlijken stoet is het vooraf vastgestelde plan zoo volkomen uitgevoerd als zelden bij gelegenheden van dien aard gelukt. » Het was eene staatsie en praal — zegt een correspondent van de Indépendance Belge — zoo als nog nooit door het Keizerrijk was ten toon gespreid. Al de luister , waarmede een monarch zich omgeven kan, was hier heden te zien , riet in eene hofburgt, maar midden onder eene tallooze menigte menschen. De Sultan zal, met al zijne herinneringen uit het praalzieke Oosten , nog stof tot bewondering gevonden hebben.
n Ook Keizer Napoleon heeft voor zich reden tot tevredenheid. Wel is zijne rede slechts matig toegejuicht ; immers men vond daarin niet wat men verwacht had, namelijk bepaalde verklaringen omtrent de politieke gesteldheid en vooruitzigten ; en de zinsnede over Frankrijks teeder gevoel van eer en vaderlandsliefde werd niet minder toegejuicht dan de vredelievende gezegden. Doch voor den Keizer zei ven ging gedurig een levendig gejuich op. » Welken invloed al hetgeen wij hier dezer dagen zien voor den loop der politieke gebeurtenissen heeft, moet de toekomst leeren. Gedenkwaardig blijft in allen gevalle het feest, alwaar een Keizer van het Westen, met den Grooten Heer van Turkye aan zijne zijde, eorepenningen voor den Paus en voor den Keizer van Rusland uitreikte, onder toejuiching van een uit de vier werelddeelen zamen gevloeid publiek." — De bisschop van Nantes heeft, naar verzekerd wordt, aan de hem onderhoorige priesters verboden de groote tentoonstelling te Parys te bezoeken. Ultramontaansche dagbladen geven de vrees te kennen dat de wereldtentoonstelling en hare praal nieuw voedsel aan de overhelling van den geest onzer eeuw tot het stoffelijke zal geven. Een heilzaam tegenwigt daartegen zien zij in de tegenwoordige feesten te Rome.
---

