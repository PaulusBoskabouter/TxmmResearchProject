lETS OVER HET ONTSTAAN VAN DEN LANDBOUW IN DE VROEGSTE OUDHEID VAN HET MENSCHDOM.
1. Een avondpraatje.
De Heeren P. GROOT, onderwijzer der jeugd in een klein stadje, en H. ZWART, winkelier aldaar, maakten een avondbezoek ten huize van den landman J. VAN EKSTER, waar tevens ook de landman G. CLAYVELT tegenwoordig was. Het gesprek viel inzonderheid op den alouden toestand van het menschdom ten opzigte van de wijze, waarop men toen den landbouw in praktijk bragt. Het is hier volstrekt de bedoeling niet, den landbouw op geschiedkundig terrein wetenschappelijk te beschrijven; een eenvoudig gesprek deswege is misschien in dit aan den landbouw toegewijd tijdschrift niet overbodig. De Heer GROOT, het gesprek aanvangende, zeide: het bevreemdt mij, tot nog toe de namen van VAN EKSTER en CLAYVELD niet aan te treffen op de lijst der leden van de Maatschappij van landbouw; hoe is het mogelijk, dat de vrienden geen deel nemen aan eene zaak, die toch zoo bepaaldelijk toegewijd is aan de bevordering der belangen van den landbouw? Hoe vele aanzienlijke stedelingen, die, zoo het schijnt, niets met den landbouw te maken hebben, zijn er leden van, en komen dikwijls de vergaderingen bezoeken, terwijl gij, als mannen van het vak, u daaraan geheel onttrekt; dit verschijnsel is mij maar in het geheel niet duidelijk. Als onderwijzer der jeugd, ben ik lid van het onderwijzers-gezelschap in dit
Doos J. BOUMA.N.
district, en ik kan u verzekeren, dat ik in de bijeenkomsten en werkzaamheden van dat gezelschap, waar uitsluitend de belangen van het onderwijs worden besproken, een waar genoegen vind. Hoor, Meester, zei VAN EKSTER, wil ik je ereis wat zeggen: als wij op onze jaren nu nog niet wisten hoe eeue boerderij gemaintineerd moet worden, dan zou het er al zeer slecht uitzien, indien wij dat op die vergaderingen van landbouw moesten leeren. Neen, man! niet alleen heeft mijn vader, zaliger gedachtenis! mij alles geleerd, wat ik als boer noodig had te weten, maar bovendien heb ik van kindsbeen af altijd veel zin gehad in de boerderij, en overigens schier geheel mijn leeftijd mij met het boerenwerk bezig gehouden. Het was immer mijn lust en leven; en zou ik dan nu nog les gaan halen bij die zoogenoemde Heeren van den landbouw, die al hunne kennis van den landbouw uit de boeken opzamelen en in de practijk geheel onbedreven zijn? Wat mij aangaat, voegde CLAYVELT er bij, ik heb met die zoogenoemde landbouw-vergaderingen weinig op, en gun den Heeren, die er veelal bestuursleden van zijn, gaarne die pretjes. Zij willen gaarne aan alles den toon geven; wij boeren maken daar veelal een gek figuur. Nu geloof ik, hernam GROOT, dat gij de zaak geheel verkeerd inziet; gelukkig zijn er andere boeren, die er gunstiger over denken, althans staan er op de ledenlijst zeer vele namen van landlieden, die er dus zeker geen zwarigheid in vinden, op die wijze werkzaam te zijn tot bevordering van den landbouw. Wat zal ik daar veel van zeggen, Meester! zei VAN EKSTER, men vindt altijd nieuwsgierige menschen, die, als er wat nieuws op het tapijt gebragt wordt, kaantje de voorste willen zijn; bovendien zijn er vele boeren , die als landgebruikers van de Heeren afhankelijk zijn, en die dus, als Mijnheer het zoo verkiest, lid van den landbouw worden; daar komt nog bij, dat er onder de boeren ook wel oenigen zijn, die veel van een uitje houden, gaarne in gezelschappen zijn, om , onder een borreltje, met de Heeren over den landbouw te praten, meenende , dat ze nu ook al puur op een Heerboer gelijken. Het schijnt wel, liet ZWART hierop volgen, dat de vrienden de zaak niet eens zijn; wat mij aangaat, ik ben ook lid van den landbouw, en kan u verzekeren, dat ik thans vrij wat beter in staat ben de kwaliteit en deugd der landbouw-producten te kunnen beoordeelen , dan zulks vroeger met mij het geval was. Daar ik als winkelier nog al wat graan, kaas en boter verdebiteer, , is mij de verkregen landbouwwetenschap in het geheel niet onverschillig. Het is zeker niet te ontkennen, zei CLAY VELT, dat er thans voor lieden uit den burgerstand wel gelegenheid bestaat, om met eenige bijzonderheden van het boerenbedrijf bekend te worden: behalve de genoemde bijeenkomsten en tentoonstellingen, kunnen de liefhebbers ook gebruik maken van de vele geschriften, die over den landbouw handelen, waarin men alles, wat tot het boerenbedrijf behoort, uitvoerig vindt beschreven. Het is mogelijk, dat voor dezulken, die van den landbouw niets weten, die boekjes niet onaardig zijn; voor de rest zal ik er maar niets meer van zeggen. Ik hoor het al, buurman! liet VAN EKSTER er eenigzins driftig op volgen: je komt niet rond voor de zaak uit, zeg het maar hard op, dat die boeken over den landbouw voor ons boeren geen oordje waard zijn; bovendien moeten de Heeren van den landbouw niet gelooven , dat een boer, die zijn belang kent, ooit zoo gek zal zijn, van een ander in zijne kaart te laten zien. Indien die Heeren ons komen bezoeken, met oogmerk om ons de kunst af te zien, en het fijne van de boerderij te leeren, dan zijn ze aan het verkeerde kantoor. leder moet in zijn eigen vak blijven: zoodra de boer heer, en de heer boer wil worden, dan gaat de zaak verkeerd; al is ook de bedoeling goed, het slot van de historie kan niet bevallen. _ . _ _
ik—merk dus wel, vrienden! hernam Meester GROOT, dat wij hier niet op de regte plaats zijn, om een aangenaam, nuttig en genoegelijk gesprek over den landbouw met malkander te houden; het spijt mij, dat de vrienden 'daartoe zoo onhandelbaar en zoo ongunstig gestemd zijn: te meer, wijl het ons voornemen is, niet alleen dezen avond aan het bespreken van den landbouw en wat daarop betrekking heeft toe te wijden, maar dit nog op volgende avonden meermalen te herhalen, ten einde zoodoende met elkander een onderwerp te behandelen, hetwelk voor ons allen niet onverschillig kan zijn.
Nu nog mooijer, , liet VAN EKSTER er eenigzins spijtig op volgen; wij boeren hebben bijeenkomsten genoeg; wekelijks aan de markt, bij de kerk, op gastmalen en buurpraatjes is er overvloedig gelegenheid, om over de boerderij te spreken; indien nu nog daarenboven de Heeren ons willen komen uithooren, en hunne gewaande wijsheid opdringen, dan is dat geheel aan een doove mans deur geklopt. Ik geloof derhalve dat het best is, uw voornemen te laten varen en den landbouw maar aan ons, boeren, over te laten; want al zegt ge ook alles wat ge er van weet, dat kan ons geen haar beter maken; en wees bovendien verzekerd, dat wij ons wel zullen wachten, van u wijzer te maken. Dat moge waar zijn, zoo veel het wil, zei Meester GatooT, ik ben er nog in het geheel niet aan toe, u in alles gelijk te willen geven, ik acht mij sterk genoeg, u zeer veel te kunnen vertellen, wat op den landbouw betrekking heeft, waarvan gij volstrekt niets weet, en zoo ik daarmede eenmaal goed op gang ben, durf ik u verzekeren, dat gij er met genoegen naar hooren zult.
Je zoudt toch zeggen, liet VAN EKSTER er spot • tend op volgen, wat een Schoolmeester zich al niet kan inbeelden; hij zal ons, die in de boerderij grijs geworden zijn, dingen van ons vak verhalen, waarvan wij , nota bene, niets weten! net alsof wij nooit iets hoorden of zagen en maar altijd zitten te dutten. Vindt ge jat niet heel aardig, GovERT-buur ? Wat zal ik daa-r veel van zeggen, was het antwoord van CLAYVELT misschien heeft Meester wat uit vreemde landen vernomen, dat wij niet weten, en dat voor ons toch van dienst kan zijn, ik heb er wel juist geene groote verwachting van, maar je kunt het soms niet weten waar het goed voor is; ik voor mij wil er wel naar hooren. Hierop nam de Heer GROOT het woord, en zeide: om dan nu maar tot het punt te komen, waarheen wij de zaak wenschten te leiden, moet ik den vrienden mededeelen , dat het mijn voornemen is, met u te spreken over het ontstaan, den oorsprong en de verdere ontwikkeling van den landbouw en alzoo den boer en zijn bedrijf, zoo als wij ons die meenen te moeten voorstellen aanvankelijk geweest te zijn , eenigermate in korte trekken te schetsen, om vervolgens de opvolgende uitbreiding en ontwikkeling van het landbedrijf nader toe te lichten, voor zoo verre de geschiedenis ons daartoe de noodige bronnen aan de hand geeft. Houden anderen zich onledig met landbouw en landhuishoudkunde, en wijden zij gaarne hunne krachten aan het verbeteren en bevorderen van den landbouw, wij zullen ons ditmaal meer ten doel stellen , opzettelijk te spreken over den toestand, de ontwikkeling en de bijzondere lotgevallen van een stand in de maatschappij, die van de vroegste tijden dagteekent, en nog op den dag van heden, in de schatting van alle weldenkenden, hoog staat aangeschreven. Nu geloof ik ten minste, zei CLAYVELT , dat Meester wel degelijk in staat is, ons met dingen bekend te kunnen maken, die wij nooit gehoord hebben en toch met ons bedrijf zoo naauw verbonden zijn. Ik wil gaarne bekennen, dat ik over de geschiedenis van den landbouw nimmer heb nagedacht, en ik denk niet, dat JAN-buur er ook veel van zal weten te vertellen. Mij dunkt, liet VAN EKSTER er gemelijk op volgen, dat de geschiedenis van de boeren, van voorheen en thans, dood eenvoudig is, immers: of men één boer ziet of honderd, maakt weinig verschil; en of men een boer ziet van onzen tijd of van voor twee eeuwen, is alweer hetzelfde. De een mag wat mooijer rokje aan hebben dan de ander, in den grond zijn het boeren en ze worden niet anders: één goed jaar, één slecht jaar, en één middelmatig jaar, daar gaat de boer op heen, en blijft zoo als hij was. Maar, beste vriend! zei ZWART, die redenering gaat niet door: alle boeren zijn niet even schrander; de een is stug en traag, de ander vlug en gevat; daarenboven zijn alle landen op verre na niet gelijk in vruchtbaarheid; daar komt bij, dat bodem en klimaat hemelsbreed verschillen kunnen: dit was ten allen tijde het geval, en is ook nog zoo. Hoe zou het dan mogelijk zijn, dat, onder zoo groote verscheidenheid van verschijnselen en omstandigheden, de boeren elkander volkomen gelijk waren? Na deze voorafspraak vatte Meester GROOT het woord op, met te zeggen: Ofschoon wij onmogelijk den juisten tijd kunnen bepalen, nog minder het jaartal aanwijzen, van waar de geboorte van den landbouw dagteekent , en bovendien onkundig zijn, wien de eer der uitvinding dezer edele kunst toegeschreven moet worden, zoo mag men toch wel als zeker aannemen, dat de landbouw, of althans eenig gedeelte daarvan, schier zoo oud is, als het menechdom zelf. v. E. Nu valt ge mij hard af, Meester! Weet gij niet wie de eerste boer geweest is. Dat was mij als kind al bekend, en de liedjeszangers zongen al voor lang: „De eerste boer was Adam, En ook de eerste heer; Wat willen dan de heeren, Als boeren wezen meer." Ga. Het is zoo, volgens het Bijbelsche geschiedverhaal, door MOZES in zijn eerste boek uit oude oorkonden opgeteekend , is het wel niet zeer twijfelachtig wie zich het eerst met den landbouw heeft bezig gehouden; hoogst eenvoudig, natuurlijk en schoon wordt ons daar de eerste toestand van het landelijk leven in korte trekken afgemaald. Intusschen meenen wij, bij al den eerbied en de hooge achting, die wij aan die gewijde gedenkstukken der oudheid toedragen, nogtans geene vrijheid te vinden, dezelve als eene onfeilbare handleiding te kunnen aannemen, om, daarnaar voor vasten regel te stellen: dat wij met zekerheid den tijd van aanvang, zoowel als den naam van den uitvinder van den landbouw kunnen weten. Het komt mij voor, dat de kennis aan dat vroegere leven der menschheid in den aanvang van het menschelijk geslacht geheel tot een voorhistorisch tijdvak behoort, waaromtrent geene narigten tot ons zijn gekomen, en waarvan wij dus ook niets kunnen weten. CLAY VELT. Dat is, dunkt mij, toch wat al te stout en onbezonnen uitgedrukt. Het schijnt, dat Meester weinig waarde hecht aan het gezag der gewijde schrift: zoodoende toch kan men alles betwijfelen. GR. Indien vriend CLAYYELT van meening is, dat wij aan het gezag en de achtbaarheid van het bijbelboek te kort doen, als wij de geschiedkundige narigten, door MOZES uit oude bronnen geput, anders opvatten en verstaan, dan hij die gewoon is te begrijpen, dan ligt de reden daarvan hoofdzakelijk in het verschil van standpunt, van waar wij beiden in onze beschouwingen uitgaan , terwijl de rigting, die wij elk in het bijzonder meenen te moeten volgen, zeer onderscheiden is. Doch laat ons hierover niet verder twisten, als minder tot het doel leidende , hetwelk wij ons hebben voorgesteld. Een voornaam geschiedschrijver zegt ergens: (1) «De eerste maatschappelijke betrekkingen schijnen uit het herders- en jagersleven, en uit den landbouw Ontstaan te zijn. Het familieleven was de grondslag van dezelve; want in de kindschheid der volkeren zijn de banden der verwantschap inniger en duurzamer dan naderhand in den toestand der beschaving. Gemeenschappelijke bezigheid houdt de enkele familiën bij elkander, tot zij tot stammen, en de stammen tot volkeren worden. Deze eigendommelijkheid van het te zamen houden der stammen duurt in de later ontstaande staatsvormen voort, en is de eenvoudige grond van het onderscheid der kasten bij alle oude volkeren en natiën. Slechts geweldige schokkingen der Staten van buiten, of eene uit vreemde landen overgevoerde beschaving, kan in vervolg van tijd het uit het eerste familieleven voortgesproten kastenstelsel veranderen of verzachten, hetwelk in Indië, China, Egypte, even zoo als bij de oude Germanen en Sclaven , en nog heden bij de wilden in Noord-Amerika en Australië, bij de halfwilden in de Aziatische steppen en in de Arabische en Afrikaansche woestijnen voorkomt." v. E. Wat Meester daar vertelt, kan wel mooi wezen, maar het is mij al te geleerd; als gij zoo voortgaat, dan zal ik ten minste er niet erg veel van begrijpen. GR. Het spijt mij wel, dat 't zoo met u het geval is, doch ik hoop, dat het beter zal worden; wat u nu nog duister is, zal bij eenig nadenken en onderzoek meer duidelijk worden; en zoo eenmaal de lust tot kennis-vermeerdering bij u gaande is, zult ge u telkens meer opgewekt gevoelen, om het onderzoek naar de vroegere geschiedenis van het menschdom uit te breiden. Dan zal het u smarten
(1) POLITZ, Wijsg. en Slaat& Geschiedenis der Wereld, DI. I. pag. 41. 2*
en grieven, dat gij tot nog toe zoo onkundig waart, en zoo veel van uwen besten tijd hebt verzuimd en verbeuzeld, terwijl gij dien verloren tijd tot uwe verstandsontwikkeling zoo nuttig had kunnen aanwenden. v. E. Gaat uw gang, Meester! wie weet wat een geleerd man gij nog van mij maakt; evenwel kan ik juist niet zeggen, dat ik voor mij er nog zoo hoog bij opzie. GR. De eerste menschen-maatschappij op de aarde is het aanvangpunt der geschiedenis. Uit het mogelijkst klein begin ontstond de bevolking des aardbodems, en alles voert in de geschiedenis van het ontstaan des menschelijken geslachts de aandacht naar Azië heen.
Zeker verliezen zich ook hier alle oudste berigten in een duister, dat niet geheel opgeklaard kan worden; maar zekerder worden reeds de overleveringen aangaande de vroegere gedaante van Azië, eer nog in andere werelddeelen , behalve het Nijldal , de sporen der eerste bevolking zich met zekerheid laten aanwijzen. Zoo is dan de oudste geschiedenis bij ieder volk aan volksverhalen en overleveringen verknocht, die, meer of min veranderd en opgesierd, op latere tijden overgaan. Zoo staan om de kindschheid van ieder volk fabelachtige verhalen, die des te duisterder zijn, naarmate zij verder in de vroegte terugtreden, en ontstaan zijn, veicír dat hunne geschiedenis in schriftelijke gedenkstukken werd nedergelegd. Mondelinge overleveringen brengen de lotgevallen der voorvaderen van den vader op den zoon; zij behelzen de oudste familieberigten , de oudste sporen van de godsdienst, en de oudste aanduidingen der aardrijkskunde; zij verbreiden zich van het stamvolk op zijne koloniën; zij gaan van het eene geslacht op het andere over, smelten zamen met verhalen van naburige stammen, zijn tot geene bepaalde tijdrekening terug te brengen, kunnen slechts met voorzigtigheid ter bearbeiding der oudste stam- en volkengeschiedenis aangewend worden, en gaan eerst, wanneer een volk den grooten stap tot het letterschrift in de beschaving gedaan heeft, in de schriftelijke daarstelling van de oudste tijdvakken der geschiedenis van een volk over.
v. E. Maar, mijn lieve tijd! wat helpt het of wij al lang en breed ons bezig houden met die oude volken, waarvan, wij toch, zoo als Meester zegt, niets met zekerheid kunnen weten? Of het heeren , boeren , herders, jagers , visschers, kooplieden , of wat ook geweest zijn, doet er niets toe, wij kunnen er slechts naar raden, dat doen de geleerden ook, en staat ons derhalve even vrij, en dan geloof ik , dat het boeren waren, die zich zoo wat met alles bezig hielden, en dus, als het noodig was, ook even goed voor visscher, jager, tuinman of zoo iets speelden ; het is echter wel te begrijpen, dat het boeren er toen anders bij langs ging dan nu: ik wil maar zeggen: het waren boeren en geen heeren. –
ATV. Wie de eerste me—nsch was en hoe het van den beginne af met het menschdom gegaan is, kunnen wij uit de gewijde schrift tamelijk zeker weten; maar vele geleerden gelooven thans, dat de oudste oorkonden van den Bijbel gelijk gesteld moeten worden met de fabelachtige geschriften der oude heidenen. Van dat gevoelen schijnt Meester GnooT ook in het geheel niet vreemd te zijn, het is dus wel zaak voor ons, JAN-buur! dat wij op onze hoede zijn, om niet op een dwaalspoor verleid te worden. Zw. Het is mijns inziens eene groote dwaasheid, hier voor misleiding bevreesd te zijn; het zou toch wel degelijk met het doel onzer bijeenkomst in strijd wezen, indien de loop onzer gesprekken zoodanige strekking had, en daardoor aan den eerbied, dien men aan alle godsdienstige overtuiging verschuldigd is, werd te kort gedaan. Ik meen de vrienden, die deswege eenig bezwaar hebben ingebragt , geheel gerust te kunnen stellen: latende intusschen ieder volkomen vrijheid, hunne aanmerkingen en bedenkingen rondborstig in het midden te brengen. Doch laten wij ons liever meer opzettelijk tot ons onderwerp bepalen, en dan is het immers zeer natuurlijk, dat, toen de mensch nog in den kindschen staat verkeerde, de landbouw niet dan zeer onbeduidend en gebrekkig moest zijn. Indien wij ons de volksverhalen der vroegste tijden, en de waarschijnlijke levenswijze der eerste bewoners voor den geest brengen, dan kunnen wij ons wel niet anders voorstellen, dan dat zij zich aanvankelijk met de vruchten en kruiden, die het veld en• de wouden voortbragt , hebben beholpen, en vervolgens in hunne noodwendigste behoeften moesten voorzien, met hetgeen jagt en visscherij opleverden; terwijl zij daarna als herders geheele streken rondzwierven, totdat zij ten laatste wegens meerdere bevolking en de daardoor ontstane grootere behoeften, daarin door de bearbeiding van den grond leerden voorzien. CLAYV. Dat leert ons immers ook de Bijbel; ADAM en EVA aten van de kruiden en vruchten, die het Paradijs overvloedig voortbragt, ofschoon zij zich, door ongehoorzaamheid, hierin schromelijk zijn te buiten gegaan. Van hunne kinderen weten wij, was ABEL een herder en KAÏN een landbouwer. v. E. Ja het is zoo, de nieuwsgierigheid zat er bij de vrouwen al vroeg in, en is er nog lang niet uit; bad ADAM eene andere vrouw gehad, misschien had hij dan wel beter opgepast; de man is verleid geworden, daar kunnen wij nu nog om zuchten, en moeten al den dag werken, dat we zweeten. GE. Zoudt ge denken, vriend VAN EKSTER dat het werken ons nadeelig is? Ik voor mij beschouw den arbeid als zeer nuttig voor den mensch, het is voor ons een zegen werkzaam te kunnen zijn; terwijl daarentegen ledigheid en nietsdoen als eene straf is aan te merken. De mensch is niet geboren om werkeloos op den aardbodem te leven; men moet werken terwijl het nog dag is, eer de nacht komt, waarin niemand arbeiden kan. Toen aanvankelijk de mensch aan een zwervend en omdolend leven gewoon was geworden, had men zich allengs meer en meer in herders , jagers en visschers onderscheiden, en van elkander verwijderd. Men verbergde zich in wildernissen en holen, of hoogstens in ruw opgeslagen tenten, zoodat men nog geen bepaald grondeigendom kende, hetwelk hen aan eenig oord mogt boeijen; toen men later eenio• begrip van akkerbouw begon te krijgen, gevoelde men zich meer aan den grond verbonden, waardoor van lieverlede noodzakelijke zamenleving en maatschappelijke instellingen moesten ontstaan. CLAyv. Wij weten toch, dat KAÏN den landbouw in praktijk bragt, toen er nog maar slechts vier menschen op de wereld waren. v. E. Maar, lieve buurman! die landbouw van KAÏN zal dan toch ook niet veel om het lijf gehad hebben, want aan knechten en arbeiders viel niet te denken; ze waren er niet, en waar zou hij koopers voor zijn producten vinden? Ik geloof met Meester en ZWART, dat men omtrent die oude berigten wat nemen en geven moet. CLAYVELT schudde het hoofd. GR. Het is uit deze beschouwingen niet twijfelachtig, dat de ontwikkeling van den landbouw een der hoofdoorzaken is geweest, die de trapsgewijze toeneming der beschaving heeft bevorderd. En inderdaad, wat zoude, zonder den invloed van den landbouw, het lot van den mensch geweest zijn? Hij zoude op aarde hebben rondgedwaald zonder vaderland en zonder het genot dier maatschappelijke instellingen , die zooveel hebben medegewerkt om volksgeluk, wetenschappen en kunsten te doen ontstaan. Waarschijnlijk zullen bij de meer en meer toenemende bevolking de onderscheidene stammen zich van elkander verwijderd , en van tijd tot tijd tot een afzonderlijk volk gevormd hebben. De landbouw zal alstoen wel het eerste en voornaamste middel van vooruitgang zijn gebleven, vooral toen men, zich verspreidende, onder verschillende hemelstreken, ook uit den rijkdom der natuur verschillende voorwerpen zal hebben verkregen, welke eerst den kleinen ruil, daarna allengs den grooten handel deed geboren worden; waardoor het genot dezer voortbrengselen onder alle volken werd verspreid en onderlinge verbindtenissen ontstonden, die de menschen in welvaart en in beschaving deed toenemen. Dan alvorens men die hoogte mogt bereiken, zijn vele eeuwen voorbij gegaan. Zw. Zeer juist zegt een geacht schrijver: «Onder alle kunsten, door het menschelijk vernuft uitgedacht, bekleedt de landbouw eenen hoogen rang. Welligt deed een gelukkig toeval haar geboren worden; de dagelijksche behoefte verzekerde haar voortdurend bestaan, en het menschelijk vernuft, begeleid door de ervaring, was gestadig aan hare volmaking werkzaam. Nog bloeit op aarde de landbouw als een weldadige genius des menschdoms, en zal eerst dan den doodsnik geven, wanneer de laatste mensch op deze wereld zal hebben opgehouden te bestaan. Ten allen tijde zal de landbouw beschouwd worden als eene voorname zenuw van den staat, als een groote zegen der volken, en als een der edelste van alle rnenschelijke bedrijven en hanteringen. Nimmer zal rnen, hetzij in de paleizen der, grooten, hetzij in de stulpen der armen, den lof van den landbouw hebben voldongen, zoolang het gezonde en voedzame brood de geliefkoosde en tevens onontbeerlijke spijze van alle rangen en standen van menschen zal uitmaken. Open de geschiedrollen der oudste volken, en zij doen u den landbouw beschouwen als de eerste en voornaamste oorzaak van de beschaving des menschdoms; als het bedrijf, hetwelk den eersten stoot gegeven heeft, om den inensch tot een mensch te maken, en hem de zoete vruchten der ontwikkeling van zijnen bovenaardschen aanleg en de aangenaamheden der gezellige zamenleving te doen smaken." v. E. Dat is dunkt me nog al een mooi pluimpje voor den boer en zijn bedrijf, nu ja, ze zijn ook inderdaad zoo gek niet en zoo kwalijk als de Heeren soms wel meenen. GR. Het moge nu waar zijn, dat de landbouw thans niet meer die hulde mag ontvangen, welke dit edel bedrijf zoo waardig is toegezwaaid te worden; niettegenstaande het veel en velerlei nut en voordeel aanbrengt, maar nogtans in de beschaafde wereld niet meer dien dadelijken en zigtbaren invloed uitoefent op de ontwikkeling van den redelijken en zedelijken aanleg des menschen, welke het vroeger onmiskenbaar heeft gehad. Het is daarom noodig dat wij, om uit dit oogpunt de hooge waarde van den landbouw te leeren kennen, tot de grijze oudheid opklimmen. Wat de oude volken aangaat, wij kunnen die als meerder of minder beschaafd beschouwen, naarmate der meerdere of mindere ontwikkeling van hunnen redelijken of zedelijken aanleg; naarmate hunner meerdere zucht voor het maatschappelijk en gezellig leven; naarmate hunner meerdere of mindere bedrevenheid in allerlei nuttige kunsten en wetenschappen. Intusschen spreekt het van zelf, dat wij bij het woord beschaafd, hier evenwel niet moeten denken aan eene beschaafdheid, zoo als wij die in onze verlichte eeuw kennen. Neen, wanneer wij aan de ouden beschaafdheid toekennen, clan beschouwen wij hen, in betrekking tot het licht van kennis en wetenschap, dat hen bestralen kan, en in vergelijking met de ruwe onbeschaafdheid van andere natiën, die met hen te gelijkertijd leefden. Wij vinden juist bij die natiën, welke zich met de jagt en visscherij geneerden , en in holen of onder ruw opgeslagen tenten leefden, de meeste woestheid van zeden; terwijl wij onder hen, die den landbouw handteerden, reeds veel meer beschaafdheid en menschelijkheid ontdekken. v. E. Zoo mag ik het wel hooren , en ik denk dat buurman GOVERT er ook niets tegen heeft. CLAYV. Ik zou het toch wel zeer betwijfelen, of die meerdere beschaafdheid in onze zoogenoeinde verlichte eeuw de menschen in den regel beter, deugdzamer en godsdienstiger maakt. Zoo het mij voorkomt, leidt die fijnere beschaving en hooggeprezen verlichting veeleer tot ligtzinnigheid en zedeloosheid ; immers ziet men in onzen tijd dingen gebeuren, waarvan onze minder verlichte, eenvoudige en vrome voorouders ten hoogste af keerig waren. Wat vroeger in vroomheid des harten en met ernst werd behartigd, is nu velen tot verachting en spot.
GR. Uwe aanmerking, hoe eenzijdig ook, is echter wel niet geheel te miskennen. Het is helaas! maar al te waar, dat men van het meerder licht, dat in onze eeuw is opgegaan, somtijds misbruik maakt, en met de schelp ook tevens den parel wegwerpt; maar dat neemt daarom niet weg, dat de beschaving eene weldaad is voor het menschdom, die niet genoeg bevorderd kan worden. v. E. Nu begrijp ik het gezegde van mijne vrouw, bij gelegenheid dat zij de kaars aanstak en op den kandelaar plaatste: wat is, zeide zij, het licht toch een uitmuntend geschenk, om de duisternis te verdrijven, maar wee ons! als wij dat te na komen, want dan zou het ons kunnen gaan als de vlieg, die zoo even nog vrolijk om het licht henen .vladderde , en nu met geschroeide vlerken, op de tafel ligt te spartelen." GR. Tot dus verre hebben wij zoo wat vlugtig gesproken over den eersten toestand van het menschdom , met betrekking tot het landelijk leven, en gewaagden bij die gelegenheid van een duisteren voortijd, waaromtrent geene narigten tot ons zijn gekomen, en waarvan wij ook niets met zekerheid kunnen weten, als behoorende tot een voorhistorisch tijdvak, waarvan de geschiedenis zwijgt. Wij zijn niet ongenegen bij nadere gelegenheid meer bepaaldelijk het oog te vestigen op die aloude volken, van wie men weet, dat daar voor duizenden jaren reeds de landbouw tot eene aanzienlijke hoogte was gestegen. Bij voorkeur zal ik dan een begin maken met het oude Egyptische volk, dat teregt aanspraak mag maken op hoogen ouderdom en vroegtijdige ontwikkeling. Immers daar bloeiden in de grijze oudheid kunsten en wetenschappen; daar bestond bereids vroeg eene welgeordende staats-inrigting ; daar, op de eenzame vlakten van den Egyptischen bodem, getuigen nog na duizende jaren collossale steengevaarten van de noeste vlijt den alouden bewoner eigen. v. E. Je maakt me haast nieuwsgierig, Meester! want dan zal ik tevens ook wel iets vernemen van onze langbeenen , die, zoo als men zegt, daar 's winters huishouden, en zoo het schijnt zeer gemeenzaam met de boeren omgaan. Althans heeft SYMEN VAN DER PUTTEN mij als kind daar vreemde historietjes van verteld. GR. Ik zal mij met de sprookjes van uwen leermeester niet inlaten; alleen voeg ik er nog bij, dat de ooijevaar door de oude Egyptenaren godsdienstig vereerd werd. CLAYV. Zeker is de ooijevaar een getrouw afbeeldsel van dankbare wedervergelding en erkentenis als ook van oplettendheid om zich naar den tijd te schikken, dewijl hij den tijd van heengaan en tot ons terug te keeren zoo naauwkeurir,b weet in acht te nemen. Wij lezen dan ook bij ier. 8 : 7. Zelfs de ooijevaar aan den hemel weet zijn gezetten tijd. Vroeger had men ook hier veel achting voor den ooijevaar, maar nu vindt men dezen vogel bijna niet meer. De menschen zijn nu veel te wijs en te verlicht, om die vuiligheid op hun huis of eiders te dulden; zoo strekt de handelwijze der oude heidenen ten dien opzigte onzen tegenwoordige christenen nog tot beschaming. GR. Tot wederziens.
---

