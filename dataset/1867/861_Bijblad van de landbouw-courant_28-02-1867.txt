BIJBLAD VAN DE LANDBOUW-COURANT, 1867, N°. 4.
zijn. Intusschen kunnen wij, om thans tot de behandeling dier vragen te komen, wier beantwoording wij ons bij dit opstel voornamelijk tén doel stellen, veilig aannemen, dat dit een en ander, ja al het tot dusverre behandelde, zoowel den particulieren ontginner aangaat, als de maatschappij, die dergelijke ontginningen beoogt, ofschoon laatstgenoemde hierin achterstaat, dat zij, grootere uitgestrektheden behoevende, moeijelijk zoo keurig in de keuze der gronden kan zijn. Wel staat hier tegenover, dat die groote uitgestrektheden van zulk een grond, waar zij te bekomen zijn, ook voor minderen prijs kunnen en moeten verkregen worden, maar hier weegt weder tegen op, dat dezen doorgaans ook meer afgelegen Zijn, aan plaatsen, waar men, in vele andere opzigten , onder minder gunstige omstandigheden werkt. Inderdaad mag men het toch een niet dagelijks voorkomend geval noemen, waar eene uitgestrektheid grond, zooals eene maatschappij, als hier bedoeld wordt, behoeven zoude, gevonden wordt, voor het grooter deel van goede hoedanigheid, zoowel wat den onder- als den bovengrond betreft, daartoe gunstig gelegen, eindelijk tegen geen hoogen prijs, kortaf van dien aard, dat zulk eene maatschappij in dit opzigt geheel niet den particulieren ondernemer mededingen kan. Van die zijde beschouwd, is echter het verschil tusschen beiderlei standpunt niet zoo groot, dan dat eene goed bestuurde en doelmatig ten uitvoer gelegde maatschappelijke onderneming van boschcultuur niet Riet die van particulieren nog zou kunnen mededingen. Hetzelfde laat zich echter niet zeggen, wat betreft andere punten. Bij den aankoop der gronden stuiten wij namelijk reeds op een bezwaar, dat bijzonder bij eene maatschappelijke onderneming, als hier bedoeld, niet ligt te achten is. Het is natuurlijk, dat de gronden, die men onder cultuur brengen zal, zooveel mogelijk aaneen, of althans niet te ver uit elkander moeten gelegen zijn. Beoogt men nu eene ontginning van b. v. p. m. 1200 bunders, wat is de weg, dien men alsdan bij den aankoop zal moeten inslaan Zal men beginnen met een aankoop van b. v. 300 of 400 bunders? Maar dan bestaat de mogelijkheid, dat de verdere gronden, die men eerst later zou willen koopen , dan niet meer verkrijgbaar zullen zijn, of dat men ze althans duurder zal moeten betalen, welligt zelfs veel duurder, want de verkooper begrijpt thans, dat de belendende eigenaar ze hebben wil en hebben moet. Of zal men zich, om dit alles te vermijden, al aanstonds van de geheele uitgestrektheid, die men behoeft, door aankoop verzekeren? Maar ook dit heeft zeer groote bezwaren, zooals wij dit in enkele trekken willen aantoonen. De eerste vraag, die zich hierbij voordoet, is, de meerdere of mindere spoed, waarmede men de ontginning wil voortzetten. Welligt zal men zeggen: zoo spoedig als de omstandigheden dit toelaten. Dat zulk een onbepaald antwoord hier echter niets afdoet, valt dadelijk in 't oog. Integendeel moet men ook in dat opzigt vooraf weten wat men wil , daar anders alle berekeningen hare waarde verliezen. 0. i. moet daarbij het belang van het arbeidsvolk, dat men gebruiken zal, in de eerste plaats ook in het oog gehouden worden. Gesteld al, dat men over genoegzame handen beschikken kan, om b. v. jaarlijks 120 bunders te ontginnen, dan nog zou het, in het belang van den arbeidsman, hoogst ongeraden zijn, het werk zoo spoedig door te zetten, waarbij het in 10 jaren zou zijn voltooid. Maar 't zou ook evenmin in 't belang der ondernemers zijn, voor wie het volstrekt niet verkieselijk kan zijn, later, een 10 of 12 jaren achtereen, met groote houtmassa's aan de markt te komen, om daarna weder jaren aaneen van alle revenuen verstoken te zijn. Hier is het dus de vraag, wat omloopstijd men aan zijne bosschen geven wil , die alles beslist. Stelt men daarvoor namelijk 40 jaren, dan moet met dien tijd de ontginning voltooid zijn, wat echter niet wegneemt, dat men in den beginne jaarlijks iets meer dan de gestelde hoeveelheid kan ontginnen, om later, naarmate andere werkzaamheden van dunnen enz. meer intreden, daarmede van lieverlede iets af te nemen. Te zeer mag men echter hierbij van de normale hoeveelheid, in het gegeven geval '-is der voor ontginning vatbare oppervlakte, niet afwijken, daar anders de zoogenoemde slagen, de met elk jaar beschikbare houtmassa's te ongelijk worden, tenzij dan, dat men van den regel, als den normalen aangenomen, zou willen afwijken en een grooter of kleiner gedeelte van het hout, óf reeds v66r , alf eerst na den ge. stelden leeftijd vellen wil, welke afwijkingen echter in allen gevalle niet verkieselijk zijn. Wanneer men zich in deze nu echter al eenige afwijking veroorlooft, door in plaats van 30 b., dat is het ,10 der oppervlakte, in de eerste jaren 40 b. te ontginnen, dan stuiten wij hier toch altijd op ' het bezwaar, dat het ontgonnen gedeelte van den grond jaar aan jaar bezwaard wordt met de interessen van het volle kapitaal voor fwiltoop van den geheelen grond besteed, welke gondrente , i nneer de prijs van aankoop f3O p. buttilo"-~ heeft, tegen 5 pCt. 's jaars , in hei eerste -j4D-10.9t minder dan • * ~;:,, :"'',.,..A? , .
1 1800 beloopt en derhalve dat jaar elk ontgonnen bunder met f 45 bezwaart. Wel wordt die last met elk jaar minder, zoodat hij het tweede jaar reeds slechts de helft of f 21.50 beloopt, met het vierde jaar tot j' 9.75 p. b. daalt, ja met 16 of 18 jaar, wanneer wij aannemen willen, dat de helft van den bodem ontgonnen is, tot op f 1.50 p. b. verminderd is, toch vormt hij een bezwaar, dat vooral bij maatschappelijke ondernemingen niet gering te achten is en waardoor de totale kosten der ontginning merkbaar verhoogd worden, vooral wanneer men in aanmerking neemt, dat ook die renten weder met nieuwe renten bezwaard worden. Men gevoelt ligt, dat het buiten ons oogmerk ligt, hier omtrent dit punt in wijdloopige berekeningen ons te begeven. Allen, die aan zulk eene maatschappij zouden willen deelnemen, moet dit echter ten sterkste worden aanbevolen. Ons is 't genoeg te hebben doen opmerken, dat, hoe men het ook hier aanlegge , hetzij men namelijk zich op eenmaal van de geheele uitgestrektheid grond verzekere, die men ontginnen zal, hetzij men dit bij gedeelten wil doen, na korter of langer tijdsverloop, men hier op bezwaren stuit, die, vooral waar het eene maatschappelijke onderneming geldt, van vrij wat gewigt te achten zijn. Een grooter bezwaar daaraan verbonden, en een bezwaar, dat haar bijzonder aankleeft en niet de ontginningen van particulieren, is het beheer. Het is o. i. met de boschontginningen in- dit opzigt niet anders gesteld, dan met die door landbouw. Nergens hebben zij namelijk met meer voordeel plaats, dan waar zij van reeds bestaande boscheultures uitgaan. Nieuwe stukken worden bij reeds bestaande bossehen aangegraven, in tijden, wanneer het werk in laatstgenoemden dit het best toelaat, het beheer, dat daar alles bestuurt, strekt zich ook uit over den nieuwen aanleg, de noodige handen zijn beschikbaar, want men breidt zijne ontginning uit, naarmate zij beschikbaar zijn, om van niet meer punten te gewagen. Geen dier punten is intusschen van meer gewigt , dan het beheer, dat hier alzoo eigenlijk te staan komt op niets, onverschillig of de eigenaar zelf beheerder is, of dat een rentmeester in zijne plaats optreedt , daar deze toch het bestuur heeft over al de gezamenlijke eigendommen. Inderdaad staat hier dan ook de maatschappelijke ontginning tot bosch verre achter bij die door particulieren. Of meent men welligt, dat men een meer bepaald bestuurder, administrateur, rentmeester of hoe men zulk een persoon ook noemen moge, bij dergelijke onderneming geheel zou kunnen ontberen? Anderen mogen het gelooven, wij niet. Commissarissen in zulk eene maatschappij mogen met het toezigt belast zijn op het geheel, het eigenlijk bestuur der werkzaamheden, de boekhouding, de uitbetalingen, zij vallen buiten hun ressort en voor zooverre zij die op zich nemen mogten , houden zij eigenlijk op commissarissen te zijn, worden zij dadelijke bestuurders, verantwoordelijk aan, ja aan wie? Zonder een bepaalden directeur dus, die zoowel kennis van administratie bezit, als die voor het bestuur en de leiding der practische werkzaamheden bekwaam is, laat zich dus o, i. zulk eene onderneming niet denken. De meening dus, als zou een eenvoudig opzigter hier voldoende zijn , die welligt met een dubbel dagloon goed betaald ware, houdt geen steek. Zoo iemand bezit trouwens de noodige administratiekennis niet, en wij voegen er gerust bij , evenmin de vereischte bekwaamheid, als bestuurder en leider der ontginning. Want daar wordt iets meer in dien man gevorderd, dan alleen te weten, hoe men b. v. dennen zaaijen en planten moet, hij moet ook kunnen beoordeelen en wel juist beoordeelen , waar deze, waar gene cultuurwijze het best wordt toegepast; hij moet het verstaan, hier bestaande moeijelijkheden te overwinnen, ginds ‘an voorkomende gunstige omstandigheden partij te trekken; hij moet in staat zijn zich eene duidelijke voorstelling te maken van wat daargesteld kan worden en evenzeer den besten weg weten te onderscheiden, die hem daartoe leidt. Zulk een man nu kan men met enkele honderde guldens niet afschepen. Hij moet goed beloond worden, maar ziedaar dan ook een nieuwen last, die voor eene maatschappelijke ontginning der heiden door boschcultuur een belangrijk bezwaar oplevert, en haar onder minder gunstige omstandigheden moet doen plaats grijpen, dan die van particulieren, waar, zoo als wij zagen, hiervoor eigenlijk niets behoort te worden uitgetrokken. Wat nu de andere vraag echter betreft: of namelijk, niettegenstaande deze minder gunstige verhoudingen, waaronder zij werkt, de uitzigten op voordeel toch groot genoeg zouden zijn, om de oprigting eener maatschappij , als de hier bedoelde, te wettigen , zoo meenen wij toch die bevestigend te mogen beantwoorden. Trouwens indien het beheer in de eerste jaren al een zeer aanzienlijken last vormt, die last vermindert allengs, naarmate, wat men bezit , in waarde toeneemt. Slechts heeft men zich te wachten, zooveel doenlijk slechts, voor misslagen en daaruit voortvloeijende mislukkingen. Niet een enkele gulden moet uitgegeven, of men moet op goede gronden wachten kunnen, dat hij met behoorlijke rente zal terug ontvangen worden; geen spade moet er in den grond gestoken worden, die geen voordeel belooft; niet eene enkele plant p. bunder moet er meer uitgeplant worden, dan men billijkerwijze aannemen kan, dat er voor het best slagen van het hout noodig is, maar ook geene enkele minder. Alles moet regt en zeker naar het doel voeren, hetzij men eene meer of eene mindere kostbare cultuurwijze meent te moeten volgen. Nogmaals herhalen wij het, men moet zoo werken, dat men, zooverre dit slechts mogelijk is, tegen mislukkingen gewaarborgd is, want mislukkingen zijn noodlottig en waar er velen voorkomen, daar falen alle berekeningen, daar wordt alles wisselvallig en onzeker, daar staat het welslagen der geheele onderneming op het spel, daar is hare mislukking zoo goed als zeker. Doefinchem , Januarij 67.
---

