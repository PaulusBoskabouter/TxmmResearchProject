NEDERLANDEN. 's Gravenhage, den 24sten April.
Bij besluiten van 24 April jl. , n°. 46 en 47, heeft Zijne Majesteit goedgevonden, tot ridders der orde van den Nederlandschen Leeuw te benoemen : dr. J. C. G. Boot, hoogleeraar te Amsterdam; J. W. Bake, administrateur van de Hollandsche IJzeren Spoorwegmaatschappij ; dr. D. Lubach te Haarlem ; dr. G. A. N. Allebé te Amsterdam, en dr. M. Polano te Rotterdam. Bij Koninklijk besluit van 24 April, n°. 49, is aan jhr. J. L. 11. Pompe van Meerdervoort. op zijn verzoek , eervol ontslag verleend als burgemeester der gemeente 'sGravesande, en tot burgemeester dier gemeente bonoomd A. S. M. Hageman. Bij Koninklijk besluit van 18 April jl., n°. 54, is aan M. J. van den Berg, weduwe van D. Booden, in leven brievenbesteller ten postkantore te Amsterdam, verleend een jaarlijksch pensioen van f 199 , op grond van artt 3 lit. ft, 4, 9, 10 en 33 der wet van 9/3 Mei 1846/51 (Staatsblad n«. 24/49.) Bij Zijner Majesteits besluit van den 22sten dezer, n°. 56, wordt de kapitein-luitenant ter zee A. L. Palm met den loden Mei aanstaande eervol ontheven van het bevel over Zr. Ms. schroefstoomschip het Metalen Kruis, en dat bevel met den 16den Mei daaraanvolgende opgedragen aan den kapitein-luitenant ter zee J. Vos.
---

MINISTERIE VAN BUITENLANDSCHE ZAKEN.
Op den 19/7 den dezer is te St. Petersburg een uitleveringsverdrag tusschen Nederland en Rusland geteekend.
---

BUITENLANDSCHE BERIGTEN. FRANKRIJK.
De Patrie, een ministerieel dagblad van Parys, zegt in haar nommer van gisteren : » Particuliere* depêches uit Berlyn melden ons , dat de zienswijze der drie groote mogendheden omtrent de zaak van Luxemburg aan het Pruissische gouvernement nagenoeg gelijktijdig is medegedeeld. 11 De werkzaamheid van het Russische, het Engelsche enhetOostenrijksche hof is dus thans van eenen anderen aard geworden; zij heeft nu plaats bij do partijen die regtstroeks bij de oplossing van het vraagstuk betrokken zijn. 11 Do heer von Bismarck bevindt zich in Pommeren, maar hij wordt spoedig te Berlyn terug verwacht, en hij zal dadelijk bij zijne terugkomst de mededeelingen van de groote mogendheden tot een onderwerp van overweging in de raadsvergaderingen van het Pruissische gouvernement kunnen maken. » Volgens onzo berigten uit Berlyn , gelijk uit Londen , heeft de staat der zaken bij voortduring een voor het behoud des vredes gunstig voorkomen." — Onder de vele amendementen op het wetsontwerp betrekkelijk de drukpers, hetwelk sedert eenigen tijd bij het Wetgevend Ligchaam van Frankrijk aanhangig is, behoort een van den heer Ollivier vanzeer ruime en zeer liberale strekking; het stelt in de plaats van de voordragt der regering een gansch ander ontwerp, welks grondslag ligt in deze bepalingen: »Er zijn geene bijzondere misdrijven van de drukpers. Een ieder, dio zich van de drukpers bedient, is naar de algemeene wet verantwoordelijk voor alle handelingen, waarop die wet toepasselijk is. Alle bijzondere wetten aangaande de drukpers zullen afgeschaft worden. Openbaarmaking van een berigt betreffende het particuliere leven zal, op den eisch van de belanghebbende partij, met eene geldboete van 500 tot 1000 francs worden gestraft, zelfs wanneer dat berigt niet lasterlijk of honond mogt zijn." — Aan de Indépendance Beige wordt uit Parys berigt dat het handelsverdrag tusschen Frankrijk en den Kerkelijken Staat na langdurige onderhandelingen tot stand is gebragt en nog maar alleen de uitwisseling der officiële bekrachtigingen behoeft om in werking te kunnen komen.
---

DUITSCHLAND.
Bij besluit des Konings van Pruissen van den 18den dezer is het tarief van het Tolverbond te rekenen van dien dag voor de Hertogdommen Sleeswijk en Holstein in werking gebragt. Het verbod van den invoer en de beperking van den doorvoer van zout zijn op die gewesten niet toepasselijk verklaard, maar het zout aldaar aan een invoerregt van 12 Sgr. per centenaar onderworpen.
— In een buitengewoon bijvoegsel der Bayerische Zeitung van den 22sten dezer wordt officieel medegedeeld dat het door de dagbladen gegeven berigt, als of Beyeren bij verdrag tot den Nbord-Duitschen bond toegetreden zou zijn , volstrekt ongegrond is. Gelijktijdig logenstraft genoemd blad het gerucht, dat tot het mobiel maken van het Beyersche leger besloten zou zijn.
---

ITALIË.
Blijkens een door de Indépendance Beige medegedeeld berigt werd het te Florence onzeker geacht, of de nieuwe minister van finantien, de heer Ferrara, zijne taak werkelijk zou aanvaarden; het gerucht zeido dat hij den staat der finantien bij nader onderzoek nog ongunstiger had gevonden dan hij gedacht had, en dat hij deswege zijne portefeuille wonschte neder to leggen. Hetzelfde blad berigt dat de Kroonprins van Italië eerlang Parys, maar niet Weenen, zal bezoeken, en dat zijne huwelijksverbindtenis met eene Oostenrijkscho aartshertogin in de tegenwoordige gesteldheid van Europa, waarin Italië zich de handen niet zou dienen te bindon, uitgesteld of opgegeven is. De Italië, een dagblad van Florence, zegt: » Wij zijn in staat om het gerucht van de aftreding van den minister Ferrara tegen te spreken en in tegendeel to verklaren , dat hij volijverig arbeidt aan het finantiele plan, hetwelk hij aan de Kamer, dadelijk na het eind harer Paaschvacantie, moet indienen. " Sedert eenige dagen wordt het gerucht van een drievoudig bondgenootschap, tusschen Italië, Frankrijk en Oostenrijk, in omloop gebragt. Wij geloovon dat Italie's buitenlandsche staatkunde geheel is uitgedrukt m de verklaring van den president-minister Rattazzi, dat Italië zich door geenerlei verbindtenis gebonden heeft. 11 Toen die verklaring eenige dagen geleden door den president-minister bij de Kamer van Afgevaardigden werd afgelegd, vond zij er algemeenen bijval. Wij gelooven dat zij thans nog, even zeer als eene week vroeger, de volledige uitdrukking der waarheid is. 11 Italië heeft thans met oorlogen niets te winnen. Het behoeft herstel zijner finantien, regeling zijner inwendige aangelegenheden ;en de oorlog zou ons niots anders kunnen aanbrengen dan nieuwe on zeer groote moeijelijkheden. Italië heeft dan ook bij de verwikkelingen van den laatsten tijd zijnen invloed bestendig in den geest des vredes aangewend. Ongelukkig wordt het door zijne positie belet anders dan zeer zijdelings invloed uit te oefenen op hetgeen er aan den Rhijn gaande is, te meer daar het niot behoort onder de contraherende partijen, die de verdragen van 1839 hebben aangegaan. 11 Doch er zou buiten ons toedoen oorlog kunnen komen : en welke gevolgen dat zou hebben is thans onmogelijk te zeggen. 'i Dikwerf ziet men eenen oorlog juist het tegendeel uitwerken van hetgeen verwacht werd. Zoo is de onderlinge betrekking der mogendheden door den oorlog van het vorige jaar geheel veranderd; en , de gouvernementen daargelaten , zien wij hier te lande dezelfde dagbladen , die de meeste ingenomenheid voor Pruissen hadden, thans die mogendheid aanvallen. 11 Het is dus niet te zeggen wat de toekomst voor ons zou medebrengen , in geval Europa door een kanonschot aan den Rhijn gebragt wierd in de hevigste beroerten , die het sedert het jaar 1815 heeft ondervonden. En juist omdat de toekomst duister is, heeft de publieke opinie hier te lande bijval aan de verklaring van den minister-president geschonken , en is zij tevreden met de zekerheid dat Italië zich door geenerlei verbindtenis heeft gebonden." — De borigten uit Florence van jl. Zondag meidon dat Garibaldi in stilte van daar naar Cremona vertrokken was. Wat zijne voornemens omtrent het Romeinsche vraagstuk waren , was nog niet gebleken ; door vrienden der regering werd verzekerd dat hij spoedig naar Caprera terugkeeren zou.
---

RUSLAND.
Te St. Petersburg is op de plek, alwaar ten vorigen jare een moordaanslag op het leven van Keizer Alexander werd beproefd, een gedenkteeken opgerigt, bestaande in eene kapel; de kosten daarvan, 75,000 roebels, zijn met vrijwillige bijdragen bestreden. Den 16den dezer, den eersten verjaardag van den moordaanslag, is dat gedenkteeken plegtstatig ingewijd, in bijzijn van den Keizer en zijn huis, zijne hooge staatsdienaren, het corps diplomatique, en eene talrijke schare belangstellenden.
---

ZWEDEN EN NOORWEGEN.
In Zweden blijft verschil van gevoelen over de regtmatigheid en doelmatigheid der doodstraf bestaan. Een voorstel tot hare afschaffing is door de Tweede Kamer van den Zweedschen Rijksdag met 103 tegen 53 stommen aangenomen, maar door de Eerste Kamer met 39 tegen 38 stemmen verworpen. De commissie, belast met het onderzoek der wijzigingen welke in het Zweedsche krijgswezen zouden moeten gebragt worden, heeft haar verslag uitgebragt. Volgens hetzelve zou het Zweedsche leger op den voet van vrede 30,000 man sterk zijn, en in oorlogstijd naar mate van de behoefte tot 50,000, 70,000 of 90,0'>0 man verhoogd kunnen worden. De oorlogsreserve , hoofdzakelijk tot plaatselijke verdediging en tot het bezetten der vestingen bestemd, zou 70 a 80,000, en de landstorm 200 a 300,000 man sterk zijn. In deze opgave zijn de strijdkrachten van Noorwegen niet mede begrepen.
---

