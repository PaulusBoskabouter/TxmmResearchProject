MAMMOUTH BOOMEN.
(Met eene houtsneêflguur en lithographische af ben/ding.)
Hebt ge ooit, waarde lezer! een bezoek gebragt aan het boschje van deze boomen aan de Calaveras in Californië? Zoo ja, dan zult ge u nog met genoegen herinneren de ontzagwekkende afmetingen; zoo neen, dan zult ge u daarvan moeijelijk een begrip kunnen maken. Men moet in hunne I?ijna onmetelijke schaduw geloopen hebben, men moet ze gezien hebben in dat donkere bosch , omringd door die betrekkelijk kleine boomen, om er zich een ware voorstelling van te kunnen maken. Murphy's Camp verlatende, komt ge langs een bergweg van 15 mijlen in een schoone, zwaar begroeide vallei, gelegen tusschen den San Antonio tak van de Calaveras rivier, en den noordelijken tak aan de Stanislaus rivier, op 380 N.B. en 120° W.L., omstreeks 2500 voet boven Murphy of 5200 voet boven de oppervlakte der zee. Op deze plaats bevinden zich , op een uitgestrektheid van 80 acres , 85 van deze altijd groene boschreuzen, hoog uitstekende boven alle hun omringende boomen. Nergens ter wereld heeft men tot nu toe hun weerga gevonden; door natuurvorschers werd hun de naam gegeven van Washingtonia gigantea, ofschoon zij algemeen bekend zijn onder den naam van de Mammouth boornen. Een twintigtal zal aan den voet een middellijn hebben van 25 voet. De bijgevoegde •teekening, naar een daguerreotype, geeft een naauwkeurige afbeelding van een van de grootsten onder deze bomen. Hij wordt genoemd //Moeder van het bosch", en is, zooals de
teekening aanwijst, ontdaan van zijn bast tot op een hoogte van 116 voet; zijn omvang is thans van onderen 84 voet; op 20 voet hoogte meet hij 69 voet omtrek; op 70 voet hoogte ruim 43 voet; op 116 voet hoogte ruim 39 voet; met de bast was zijn omtrek van onderen 90 voet; hij is 310 voet hoog, en wordt verondersteld 3000 jaren oud te zijn. De gemiddelde dikte van de bast is 11 duim; hij werd er af genomen door GEORGE GALE en op verschillende tentoonstellingen geëxposeerd. Naast dezen boom stond de ',Big Tree" (groote boom), die in 1853 is gevallen, en waarvan de overblijfselen op de teekening zigtbaar Zijn; deze boom had aan de basis een omtrek met de bast van 92 voet, was 300 voet hoog, en waarschijnlijk 3000 jaar oud. De //Vader van het woud" ligt half in de aarde begraven, en heeft aan de wortels een omtrek van 110 voet. De eerste tak, die zich op een hoogte van 200 voet bevindt, is hol en zoo dik, dat een mensch ,daar in overeind kan loopen ; deze boom wordt geschat eene hoogte te hebben gehad van 400 voet. De #Burnt tree" (verbrande boom) ligt evenzeer omver, en is tot op 60 voet hoogte hol, en zoo dik, dat een man te paárd er in kan rijden; de omtrek van onderen is 97 voet, de hoogte 330 voet. Behalve deze zijn er nog verscheidenen van deze kolossale' boomen , o. a. de Herkules, de Uncle Tom's Cabin ; de Pioneers' Cabin ; de. Drie Zusters ; de Siamesche Tweeling; de Bruetlers; de Ver-17
laten Weduwe; de Weduwe en haar Zoon; de Schoone van het Woud, de Trots van het Woud; e. z. v. De 85 boomen van deze soort zijn alle over de 10 voet in diameter. Zien wij met verbazing op deze oude inboorlingen van Californië, die gedurende drie duizend jaren alle stormen, aardschuddingen en vulcanische erupties hebben getrotseerd, dan branden we van verlangen om te worden ingewijd in dat verleden, en vragen met zekeren angst: Wie zal ons de geschiedenis dezer boomen beschrijven ? . Bij het bovenstaande, even gelijk het voorbeeld van de er bij gevoegde afbeelding ontleend aan flulching's California Scones ons welwillend verstrekt door den Hr. MEIJER te Hoogeloon voegen wij nog het ons gegeven .berigt , dat de schors van den afgebeelden boom te New-York in der tijd tentoongesteld , maar bij een brand in het expositiegebouw vernield it. Nog meenen wij den lezer geene ondienst te doen, hier ter plaatse ook in te lasschen de af bedding, vroeger reed,s In de Landb.-C. gegeven van de vrucht van de VVellingtonia (Washingtonia) gigantea , in natuurlijke grootte, betrekkelijk klein in verhouding tot de hoogte van den boom, die haar voortbrengt. De figuur van de vrucht is ontleend aan de geillustreerde hoogduitsche prijslijst over 1865,
door de HH. OTTOLANDER en HOOFTMAN te Boskoop uitgegeven. (1) Red.
(1) Over de Wellingtonia kunnen mededeelingen worden nageslagen in Album der natuur en het tijdschrift de Valk:vlijt (o. a. 1854, bl. 76 en 408).
---

