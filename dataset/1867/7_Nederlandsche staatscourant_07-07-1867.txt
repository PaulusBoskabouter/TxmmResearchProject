NEDERLANDEN. 's Gravenhage, den 6den Julij.
Bij Koninklijk besluit van 6 Julij jl., n°. 54, is tot burgemeester der gemeente Brummen benoemd L. J. N. van Essen.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken , Gezien de artt. 2 , 7 en 9 van 's Konings besluit van 9 Junij 1867 , (Staatsblad n°. 55) ; Gelet op zijne beschikking van 1 Julij jl. , geplaatst in de Staatscourant van den 2den daaraanvolgende : Brengt ter algemeene kennis dat de lijn van afsluiting, om een gedeelte der gemeente Overschie getrokken, te rekenen van 8 Julij 1867, is opgeheven. 's Gravenhage , den 6den Julij 1867. Heemskerk. .
De Minister van Binnenlandsche Zaken , Op de voordragt van den Commissaris des Konings in de provincie Nbordholland, Gelet op art. 3 van het Koninklijk besluit van 9 Junij jl. (Staatsblad n°, 55), on zijne beschikking van 17 Junij jl., geplaatst in de Staatscourant van den 18den daaraanvolgende, Heeft goedgovonden, het verbod tot het houden van markten en openbare verkoopingen van rundvee op te heffen voor het gedeelte der provincie Noordholland, gelegen ten noorden van het IJ en de gemeente Velzen, met ingang van den Bsten Julij eerstkomende. 's Gravenhage, den 6den Julij 1867. Heemskerk.
---

RIJKSTELEGRAAF.
Hoezeer, krachtens de thans geldende reglementen op de telegraafdienst, wegens verminking en vertraging van onaangeteekende telegrammen geene terugbetaling der seinkosten aan de afzenders wordt verleend , houdt het telegraafbestuur zich niettemin voor de mededeeling van elke feil of onregelmatigheid te dien opzigte aanbevolen, ten einde aan deze mededeelingen , waarop overigens het nemen van beschikking vervalt, zoodanig gevolg kunne worden gegeven, als waardoor de juiste en tijdige overkomst der berigten zooveel mogelijk verzekerd wordt. Met ingang van den 15den dezer zullen te Oss en te Veghel kantoren van den Rijkstelegraaf met beperkte dagdienst geopend zijn. De prijs van een enkelvoudig telegram voor het verkeer met alle overige nederlandsche kantoren bedraagt 0.50 gl. , terwijl aangaande de berigtenwisseling met de buitenlandsche telegraafkantoren nadere inlichtingen aan de bovengenoemde kantoren zullen te bekomen zijn. Te rekonen van denzelfden dag zal het rij kstelegraafkantoor te Maassluis open zijn, op werkdagen : van 9 ure voor- tot 1 ure namiddag en van 3 tot 7 ure namiddag ; op zon- en feestdagen : van 8 tot 9 ure vooren van 12 tot 3 ure namiddag. Telegraafkantoren zijn geopend te Hermsdorf, Lewin, Schwarzburg en Wesselbüren in Pruissen ; te Berha in Saksen-Weimar ; te Uitzingen, voor den duur van den badtijd, in Baden; te Comblain-au-Pont, Seneffe en Wyehmael in België; te Aiguesvives, Airvault, Bargemon, Bellenaves, Bulgnéville, Callas, Chômer au, Cour san. Cour son, Décize, Ter e-en-Tardenois , Flayose , Gabriac , St. Genest, le Guâ, Lambesc, Lencloître, Levier , St. Loup, Montoire, Riols, la Roche (Opper Savoye), Scorbè-Clairvaux, Sumène , Thiaucourt, Thouars, Tour-St. Louis, St. Var ent en Vic-sur- Seille in Frankrijk; teAlbarracin, Alcudia, Cabra, Medina-del-Campo en Monddnedo in Spanje en te Frascati in den Kerkelijken Staat. Spoorwegtelegraafkantoren zijn geopend te Ruda en Schwerte in Pruissen ; te Auerbach in Baden en te Ballancourt, Belleville (Vendée), Clisson, la Haie-Fouassière, l'Herbergement, Hénin-Liétard, Langeac, Ie Pallet en Verton (Loire Inférieure) in Frankrijk. Het vroeger tot Beijeren, thans tot Pruissen behoorende tijdelijke kantoor te Liebenstein is heropend. Opgeheven zijn de kantoren te Alhama (tijdelijk kantoor) Banos-de-iontemayoi* en Zarauz in Spanje ; alsmede de spoorwegtelegraafkantoren te Coligny, Cousance en Monistrol in Frankrijk. 's Gravenhage, den 4den Julij 1867. Voor den Minister, De Secretaris-Generaal, C. J. Feith.
---

BUITENLANDSCHE BERIGTEN. ENGELAND.
In de eergisteren gehouden zitting van het Hoogerhuis is weder gesproken over de vraag, in welken zin Engeland zich bij het verdrag van 11 Mei borg voor Luxemburgs onzijdigheid had gesteld. Lord Derby, het hoofd des bewinds, volhardde bij zijne vroegere opvatting, die te Parys bij de organen der regering stilzwijgende goedkeuring gevonden, maar bij ministeriele dagbladen van Berlyn stellige tegenspraak ontmoet heeft. Na gezegd te hebben dat de voorschriften des volkenregts voor het uitleggen van verdragsbepalingen buiten bereik van het Engelsche gouvernement lagen en door zijn gevoelen niet veranderd werden, en dat hij nu niet van zedelijke verpligtingen maar enkel van de strikte uitlegging eener verdragsbepaling sprak, vervolgde lord Derby aldus: »Is er bij de diplomatie iets duidelijk en uitgemaakt, dan is het, dunkt mij , het onderscheid tusschen eene collective en eene afzonderlijke waarborging. De laatste verpligt eiken borg voor zich, om al zijne kracht aan te wenden tot verzekering van het gewaarborgde. Collective borgen moeten gezamenlijk handelen; zijn zij het oneens, dan is geen van de borgen verpligt om op eigen hand te handelen." Tot staving dezer opvatting wees de eerste minister op zinsneden van de protokollen der jongste Londensche conferentie, en op voorbeelden uit de geschiedenis der volkenregtelijke schikkingen; en hij zeide verder: » Luxemburgs onzijdigheid rust op de gezamenlijke stem en op het gemeene eergevoel van al de mogendheden die het Londensche verdrag hebben onderteekend. Het gevolg eener collective waarborging is, dat elke borg voor zijne eer verpligt is de gewaarborgde onzijdigheid zelf te eerbiedigen', en bij schending dier onzijdigheid door eenen anderen Staat wel geregtigd maar niet verpligt is om deswege alléén en zonder de andore borgen oorlog te verklaren. » Het zou eene onderneming in den geest van Don Quichotte zijn, zoo Engeland Luxemburgs onzijdigheid tegen Frankrijk bij voorbeeld, of tegen Pruissen of wel tegen hen beide verdedigen wilde ; tot zulk eene onderneming verpligt het nieuwe verdrag ons niet. ii De waarborg voor Luxemburgs onzijdigheid ligt niet in de strijdkrachten van eene of andere mogendheid, maar in het eergevoel van al de waarborgende mogendheden te zamen. Faalt dat eergevoel bij eene van haar, dan heeft elke van de andere niet de verpligting maar de vrijheid om, des goed vindend, afzonderlijk of met anderen stappen tot instandhouding der gewaarborgde onzijdigheid te doen." Lord Russell, het hoofd der oppositiepartij in het Hoogerhuis, zeide daarop dat hij niet gezind was om lord Derby's opvatting te betwisten, maar hij legde veel gewigt op de zedelijke verpligting, voor eiken van de borgen voortvloeiende uit het verdrag. Hoe aan die zedelijke verpligting te voldoen, was eene vraag die zijns inziens van de tijdsomstandigheden, waarin het geval voorkwam, zou afhangen; naar zijn gevoelen zou zij verpligten tot protesten tegen de schending der onzijdigheid en tot ondersteuning dier protesten , des noods met wapengeweld. Hij voor zich geloofde niet dat Pruissen of Frankrijk voornemens waren Luxemburgs onzijdigheid te schenden ; maar geschiedde zulks, dan hoopte hij dat Engeland zijne zedelijke verpligting stipt zou vervullen. Immers het moest niet van Engeland gezegd kunnen worden, dat het verpligtingen op zich nam met het voornemen om zich , wanneer de tijd der vervulling kwam , daaraan te onttrekken. Door lord Argyll werd daarop nog aangemerkt dat ieder opvolgend bewind van Engeland het verdrag naar zijn oordeel zou mogen en moeten opvatten en naar gelang der tijdsomstandigheden toepassen ; door lord Denman, dat de opvatting der bedoelde verdragsbepaling eene vraag was die eerst behandeld moest worden wanneer die bepaling werkelijk geschonden wierd, en welke alsdan door eene nieuwe conferentie zou moeten worden uitgemaakt ; en door lord Houghton, dat zoo Luxemburgs onzijdigheid door eenen van de borgen geschonden wierd, Engeland verpligt zou zijn, met die mogendheid de vriendschappelijke betrekking af te breken. Hierop is het Huis tot een ander onderwerp overgegaan. — In de eergisteren gehouden zitting van het Lagerhuis zeide de minister van buitenlandsche zaken, in het uiteinde van Keizer Maximiliaan geene aanleiding of reden te zien tot eenige bijzondere verklaring of stap van wege het Engelsche gouvernement. Hij voegde daarbij dat de executie van den Keizer eene jammerlijke en onstaatkundige daad was, al was het helaas ook waar dat handelingen van dien aard in de burgeroorlogen van Mexico en andere Spaansch-Amerikaansche landen maar al te dikwijls aan weerszijden gepleegd waren. Daarna werd door den minister Disraeli voorgesteld aan vier steden die thans ieder twee vertegenwoordigers in het Lagerhuis hebben, namelijk St. Helens, Keighley, Luton en Barnsley, één daarvan te ontnemen, ten einde plaats te maken voor de vermeerderde vertegenwoordiging van Liverpool, Manchester, Birmingham en Leeds. Op dit voorstel kwam het Huis niet tot een besluit ; even min op het voorstel van den heer Lowe om door de » cumulative stemming" gelegenheid
aan minderheden te geven om althans eenig deel in de vertegenwoordiging te krijgen.
---

