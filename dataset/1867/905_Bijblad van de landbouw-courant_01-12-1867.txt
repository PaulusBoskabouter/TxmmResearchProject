HET PLOEGEN DOOR STOOM.
DOOR MR. J. P. A MERSFOORDT.
(Me t! 6 figuren en een platte grond van „de Badhoeve".) Op verzoek der redactie van #de Hollandsche Illustratie" schreef de Hr. Mr. J. P. AMERSFOORDT onlangs een artikel over den stoomploeg. Door het verkeerd plaatsen der nommers onder de figuren en het bijvoegen van verkeerde onderschriften, heeft de corrector daarvan eene soort van onbegrijpelijken misdruk gemaakt. Wij namen daarom te eer het ons door den schrijver welwillend gedane aanbod aan om zijn artikel op te nemen, dat wij nu, van geraelde feilen gezuiverd, plaatsen met de herinnering aan jaargang 1863 van de Landbouw-Courant. Daarin is in eenige met afbeeldingen toegelichte artikels over stoomploegen gehandeld wel is waar, terwijl in jaargang 1865, No. 40, de stoomegge door den Hr. AMERSFOORDT reeds is beschreven maar dit alles nog eens in klein bestek bijeen te lezen, voorzien vaneen platten grond van de Badhoeve, zal zoo scheen 't ons toe menigeen aangenaam wezen. Trouwens hij, die reeds voor jaren den stoomploeg in Nederland in gebruik nam, en in Nederland nog steeds de éénige bezitter daarvan is, heeft alle regt om meer dan eens over dit steeds hoogstbelangrijke werktuig te worden aangehoord, hij de eenige Nederlander, die alle wel en wee er van lij ervaring leerde kennen. Red. st" . 23 In het jaar 1862 werd de eerste stoomploeg in Nederland gebragt en wel op de Badhoeve in Haarlemmermeer. Het stelsel, toen alleen in gebruik (bij den uitvinder John Fowler te Leeds), bestond ineen vervoerbaar stoomwerktuig, dat een staaltouw voorttrok zonder einde, welk touw verbonden was aan een balansploeg, die beurtelings heen en weder kon gaan zonder wenden. Met het eene einde van het touw werd de ploeg naar het stoomwerktuig getrokken; om den ploeg van het werktuig af te bewegen, liep het touw over een schijf, bevestigd aan den ankerwagen, die aan het einde van het veld stond, en die, wanneer het noodig was, dooreen windwerk bevestigd aan een klaauw, , mede door de stoomkracht van het ééne stoomwerktuig werd voortbewogen (fig. 1). De ploeg, destijds in gebruik, heeft geen noemenswaardige verandering ondergaan, maar werkt nog dagelijks op de Badhoeve, en ploegt zijne vier voren inden steeds beter bewerkten grond (fig. 2). Ook de woelder bewijst steeds uitmuntende diensten, waar het er alleen op aankomt den grond losser te maken, zonder dat die behoeft gewend te worden (fig. 3). Sedert de ploeg in gebruik kwam, is nog een eg uitgevonden, welke mede op de Badhoeve is ingevoerd en uitmuntend voldoet. Als men eerst regt diep met den stoomploeg gewerkt heeft, wordt de grond te los voor de paarden, en is het stoom-eggen onmisbaar (fig. 4). Dit is vooral dan het geval, wanneer de grond 23* bewerkt is niet met den gewonen ploeg, maar met den zoogenaamden Cotgreaves-ploeg, die den grond roert en omwendt tot op 0.6 Ned. El diepte. Het stoomwerktuig, dat op de Badhoeve werkt, heeft sedert vijf jaren zijn pligt behoorlijk gedaan. Het heeft uit den aard der zaak in sommige deelen slijting ondergaan, maar is als werktuig van veertien paardekracht nog altijd het model, dat door den maker JOHN FOWLER & C°. te Leeds wordt aanbevolen. Sedert dat werktuig gemaakt werd, is echter een nieuwe wijze van werken in zwang gekomen (fig. 5). Het stoomwerktuig behoeft zich nimmer anders te bewegen dan langs den weg, waarop het is afgebeeld. Naast dien weg heeft het een vaart, die het steeds van water voorziet. De ankerwagen kan steeds geplaatst worden aan het einde van alle velden, wanneer zij moeten geploegd worden, en de ploeg beweegt zich tusschen beide. Het gebruik van den stoomploeg is op de Badhoeve bijna verdubbeld sedert de veepest. Schoon die gevreesde kwaal daar nimmer gewoed heeft, vertoonde zij zich bij herhaling bij vele buren, en daarom
Fig. 1. De stoomploeg in werking.
Fig. 2. De ploeg.
Fig. 3. De stoornwoelder.
Fig. 4. Stoomegge.
Fig. 5. De nieuwe wijze van werken met twee stoomwerktuigen.
Fig. 6. Het stoomwerktuig.
---

