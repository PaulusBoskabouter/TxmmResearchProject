VERKORT PROGRAMMA der Afdeelingstentoonstelling Hulst, te houden te Hulst.
tI3LAGE H.
A. Openbare wedstrijd voor ploegers, zonder onderscheid van ploegen; doch worden tot mededinging alleen toegelaten de leden der Afdeeling , hunne zonen of dienstknechten. Ie prijs f2O, 2e prijs fl2, áe prijs fB. B. Openbare wedstrijd voor spitters. Ie prijs fl2, 2e prijs flO, 3e prijs fB, 4e prijs f 6,5 e prijs f 4. Tentoonstelling van: A. Paarden. 1. Voor het schoonste span werkpaarden. le prijs fl5, 2e prijs f 5. 2. Voor het schoonste paard. Ie prijs f 8, 2e prijs f 1. B. Landbouwvoortbrengselen, als: Voor de schoonste en volledigste verzameling van: I. Graangewassen fB. 2. Wortelgewassen f 5. 3. Nijverheidsgewassen f 3. s C. Landbouwwerktuigen. _ 1. Werktuigen ter bewerking van den grond f 8. 2. Werktuigen gebruikt wordende als vervoermiddelen in den landbouw fB. 3.» voor het dorschen en schoonmaken van granen f 8. Naar de hiervoren vermelde prijzen, onder de letters A, B en C, mogen alleen mededingen de leden der Afdeeling. D. Pluimgedierte. 1. Voor de beste verzameling hoenders f 2. 2. id. id. kalkoenen » 2. id. id. eenden » 2. 4. id. id. ganzen »2. E. Voor de schoonste konijnen. Ie prijs f 3, 2e prijs f 2, 3e prijs fl.
---

VERSLAG van den Ploeg- en Spitmedstrijd, met tentoonstelling te Hulst, 20 en 26 November 1866.
BIJLAGE 1.
Na langdurige discussiën over het al oi niet houden eener tentoonstelling nog gedurende dit jaar, werd er in de Sectievergadering van 30 September jl. besloten eenen ploeg- en spitwedstrijd tè houden op den 20 November e. k. en eene tentoonstelling van paarden , landbouwvoortbrengselen, landbouwwerktuigen, pluimgedierte en konijnen, op den 26 derzelfde maand. Ofschoon nu 'wel de dag eenigzins laat in het jaar viel en wij gewenscht hadden, dat, om meer, dan eene reden, deze tentoonstelling vroeger, dat is in September of October, plaats zonde kunnen gehad hebben, kon er aan dien wensch niet toegegeven worden, uithoofde van de nog zoo veelvuldig daar te stellen werkzaamheden op het land,' wegens het ongunstige en regenachtige weder, terwijl aan den anderen kant de toelage der maatschappij, bedragende de helft der contributie der leden van deze sectie, onder voorwaarde dat er nog dit jaar eene tentoonstelling zonde gehouden worden, vermeerderd door het nog in kas der sectie aanwezige goed slot, ons in staat stelde om ongeveer over f 160. te beschikken, waardoor wij vrij groote prijzen konden uitloven en den reeds bestaanden lust, ware het noodig, nog zouden kunnen aanwakkeren. Wij bepaalden die som ongeveer op de volgende wijze te verdeelen : voor het ploegen 25 pet.; voor het spitten 25 pet.; voor paarden zonder bepaling van ras, ouderdom of geslacht 20 pet., voor werktuigen 15 pet., voor landbouw-voortbrengselen van allerlei aard 10 pet., voor pluimgedierte en konijnen 5 pCt. Niettegenstaande het uiterst slechte weder, en den min gunstigen toestand van het land, bevonden er zich op Maandag 19 November, 31 liefhebbers op het te spitten terrein, te voren in verscheiden vakken afgedeeld, en aanvaardden zij hunne bezigheden, nadat het lot aan ieder zijn gedeelte had aangewezen. Dien geheelen dag was er gedurig een groote toeloop van nieuwsgierigen en belangstellenden, ook om de menschen aan het werk te zien, en waren de aangewezen keurmeesters druk in de weer om hunnen arbeid te beoordeelen. Deze aloude, maar niet minder uitstekende bewerking van den grond wekte veler belangstelling in de grootste mate op, en mag wel voor een der voornaamste middelen ter bevordering van landbouw gehouden worden; door den eigenaar voorzitter was er bekend gemaakt, dat elken werkman voor het door hem te spitten land eene tegemoetkoming van 6 centen per gendsche roede zonde worden uitgereikt, hetgeen niet weinig hunnen ijver aanwakkerde. Vijf prijzen met fraaije getuigschriften konden dan ook worden toegekend op den volgenden dag, 20 November. Den opmerkzamen landbouwer viel het dadelijk in het oog, hoe deze eenvoudige en eeuwenoude grondbewerking 15
evenwel op verschillende wijzen werd daargesteld en hoeveel verscheidenheid van %werk er door de verschillende arbeiders geleverd werd. Wanneer nu de behandeling ván de eenvoudige spade reeds inspanning van verstand en kunde vereischt , is het waarlijk niet te verwonderen, dat de meer zamengestelde werktuigen nog zoo weinig gebruikt en zoo dikwijls misbruikt worden, bij velen een zoo grooten tegenzin, om er mede te werken, opwekken, dat zij dikwijls in een prUlhoek weggestopt en als onbruikbaar, ter zijde gezet worden; bijna alle werklieden toch, ten minste verreweg de meesten, zijn van de jeugd af aan gewend veel meer de krachten van hun ligchaam tot levering van werk aan te wenden, dan die van hunnen geest in le spannen om het werk te regelen; veel liever gebruiken zij hunne armen dan hunne hersenen. Maar ook hierop zelfs zal een langzamerhand verbeterend onderwijs zijnen invloeduitoefenen, en het getal verstandige, dat is met meer overleg werkende arbeiders doen toenemen, die alsdan meer loon verdienen, in hun werk behagen scheppen, en minder genegen zullen worden het genotrijke en vrije land tegen de gebrekvolle en bekrompene steden te verwisselen, dewijl zij daar meer genoegens en gemakken denken te vinden en dikwijls hunne gezondheid verliezen of armoede ontmoeten. De tijd zal eens komen, dat even ab bij fabriekarbeiders, ook de belooning bij landarbeiders zal verschillen, naar gelang van het door hen te leveren werk, waarom bij het in dienst nemen van knechten hun volgens verdiensten verschillende bonen toegelegd (le, '2., 3., 4e knecht), terwijl zulks bij arbeiders alleen slechts soms en bij uitzondering voorkomt. Deze worden slechts als werkende krachten beschouwd, die even 'als die door stoom of dieren geleverd, hun vergoed worden naar het aantal ponden werkkracht die zij aanwenden, niet naar het beleid dat zij bij den arbeid bezigen. Mest laden, meédelven worden met groot daggeld betaald, omdat daarbij eenige ponden krachten meerder moeten gebezigd worden dan bij andere, ofschoon belangrijke bezigheden. Wanneer hierin eene betere handelwijze algemeen werd ingevoerd, zonde zij zonder twijfel ten bate van pachter zoowel als van dienstbode strekken, en de kunde, ijver, eerlijkheid en naarstigheid der arbeidende klasse zeer zeker opgewekt worden, die nu meestentijds zooveel te wenschen overlaten. Dan, gaan wij over op het nabij gelegen ploegveld, waarop wij een zeventiental ploegen met schoone paarden bespannen, onder geleide van de zich voor dien wedstrijd aangegeven hebbende •knechten, elk op de hun aangewezen uitgestrektheid gronds , reikhalzend de komst der jury afwachten, om de hun opgelegde taak te aanvaarden. Alle soort van ploegen werd toegelaten, doch alleen Amerikaansche, Hohenheimer, Zeenwsche en Zeeuwsch-Duitsche waren er aanwezig; alleen het geleverde werk werd door de keurmeesters naanwkeurig nagegaan en beoordeeld, zonder den ploeg in aanmerking te nemen, met dat gevolg, dat er vier prijzen met getuigschriften konden worden toegekend. Alleen knechten of zoons van leden mogten mededingen.
Er werd met vuur gestreden, en eene groote menigte belangstellenden en belanghebbenden woonden dit vreedzame en nuttige gevecht, dat bloedeloos afliep, bij. Wat begrip van en overleg bij het werk vermogten, kon dien gereeclelijk opmerken bij het ontginnen van de afgebakende strook gronds ; hier kwam het zoo zeer niet op de aanwending van ligchaamskracht (want die werd door de paarden geleverd), maar meer op het gebruik van oordeel en verstand aan, om aan al de vereischten , in eenen goeden ploeger steeds gezocht, te voldoen. Vandaar, dan ook het verschillend loon dat zij verdienen, even als de fabriekarbeiders , en eene bijdrage te meer voor de noodzakelijkheid om den gewonen arbeider naar gelang en mate van het door hem te leveren werk te beoordeelen, en daarnaar zijne verdiensten te beloonen. Vergeeft mij, mijne Heeren, deze uitweiding, en gaan wij Over u een beknopt verslag te geven van hetgeen op den 26.t . der maand, zijnde de wekelijksche marktdag, op de markt te Hulst werd tentoongesteld; talrijke toeschouwers, zoowel van hier als uit het naburige Belgie stroomden stadwaarts, waartoe de bij tijds algemeen verspreide plakbilletten het hunne zeker toebragten , en alhoewel dan ook al het tentoongestelde in dezen tijd van het jaar, maar vooral het verbod om rundvee daarop te doen prijken, niet veel der belangstelling waardig wachten liet, was het evenwel wederom een bewijs dat, zoowel als elders, ook hier de landbouwzin duidelijk te bespeuren viel. Slechts weinige paarden waren er aanwezig, voornamelijk toe te schrijven aan het regenachtig koude weder; er konden evenwel een eerste en een tweede prijs aan spannen werkpaarden in gemoede worden toegekend, en twee dito voor het schoonste paard. Het paardenras laat hiel te land evenwel veel te wenschen over; men legt zich niet alleen niet aan verbetering daarvan toe, maar is steeds te vreden wanneer men maar een veulen van zijne dikwijls gebrekkige merrie krijgt, onverschillig van welken hengst: de wetenschap en kunde in het aankweeken en opvoeden van redelijke zoowel als onredelijke dieren laat nog zeer veel te wenschen over. Er was eene vrij groote verzameling van landbouwvoortbrengselen in graan en wortelgewassen, waarvan sommige uitmuntend mogten genoemd worden, en waaraan een eerste en een tweede prijs werd toegekend; handelsgewassen waren niet vertegenwoordigd. Zoo wel graan als wortelgewassen werden, zoo als zij van het land naar de schuur gehaald waren, tentoongesteld, niet uitgelezen of zorgvuldig uitgezocht, hetgeen ons zoo dikwijls op andere tentoonstellingen geheel en al onzedekundig en misplaatst voorkwam. Het pluimgedierte was talrijk vertegenwoordigd door hoenders, kalkoenen, poulepintaden, ganzen, eenden van verschillende soorten, en men kon aan drie tentoonstellers premiën ,toekennen, even als aan de verzamelingen konijnen, wier teelt hier veel plaats heeft, en den arbeider zoowel als den armen werkman meestentijds ruim -voor de moeite beloont, en ',ons eenige deed aanschouwen van monsterachtige grootte.
Aan een landbouwwerktuig tot vervoermiddel bestemd, Zijnde een wagen, Werd een prijs en getuigschrift toegekend, even als aan een ploeg en eene egge, als grondbewerkingsmiddel; werktuigén ter dorsching en schoon-Maken van granen ontbraken; een keurig gemaakt meévat en eene verzameling van emmers, vaten, enz. behaalden elf. een prijs. , Te zamen werd er voor eene som van f 163.-- aan premiën uitgereikt, waardoor deze landbouwafdeeling gemeend heeft niet weinig de liefde en genegenheid voor landbouw te hebben bevorderd; algemeen was men zeer te vreden, en vreemdelingen zoowel als inwoners gaven luide hunne goedkeuring over de inrigting van het feest te kennen. Na afloop der tentoonstelling riep het gelui der groote klok van het gemeentehuis allen te zamen in eene der zalen, ten einde bekend gemaakt te worden met den uitslag der verschillende prijstoewij zingen, werden de bekroonden door den Voorzitter met eene korte toespraak tot volharding aangezet, en daarna hun de getuigschriften en geldelijke premien uitgereikt. Het geheele feest eindigde op de voorvaderlijke manier met een diner â 75 cents de persoon, ten einde elk er aan zoude kunnen deelnemen; gulle vrolijkheid zaten daarbij voor, en te 9 ure 's avonds ging ieder opgeruimd naar huis. In de hoop, "dat dit kort Verslag der tentoonstelling te Hulst gehouden, aan uw verlangen moge beantwoorden, noem ik mij
Uwen dienstv. dienaar, (gat) E. VOGELVANGER, Veem. der Sectieqiulst
---

