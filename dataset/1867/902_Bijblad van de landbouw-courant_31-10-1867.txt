HOE EEN BURGERZOON BOER WORDT,
DOOR Mr. J. P. AMERSFOORDT.
«Het volgende stukje werd opgenomen in den Practischen Folksalmanak van 1858. In den toestand is weinig veranderd; nog dagelijks wordt mij dezelfde vraag gedaan, en ik weet niet beter te antwoorden dan toen. Ik verzoek dus de Redactie der Landbouw-Courant het nog eens te willen opnemen." Waarom zouden wij niet voldoen aan den wensch van den geachten Schrijver? Het onderwerp is voorzeker de bespreking in een aan landbouw gewijd blad allezins waard, en velen onzer lezers kwam eif gemelde almanak niet onder de oogen fde inhoud van het in 1857 geschreven artikel is ;nin of meer in het vergeetboek geraakt. In liet eene en in het andere geval kan herinnering er aan van nut wezen. Red. «Zeer dikwijls is het mij gebeurd, dat ouders van jongelingen, die men in den landbouw wilde opleiden, mij vroegen: hoe moet ik mijn zoon daarin onderrigt laten geven? Sommigen wenschten bepaaldelijk hunne zoons bij mij geplaatst te zien, en meenden dat het eene aanbeveling was, zoo zij reeds eenigen tijd bij boeren waren werkzaam geweest. Anderen, die bepaald verlegen waren met de plaatsing hunner kinderen, zagen er tegen op, dat landbouw moest geleerd worden met kosten, en meenden dat later in dit vak voor jongelingen geen vooruitzigt op eenige verdienste was. Ik wil ter gemoetkoming aan dien twijfel deze vragen beantwoorden.
10; Hoe kan men tegenwoordig in Nederland een burgermanskind of een boerenzoon het best voor landbouw opvoeden? r. Welke vooruitzigten geeft deze opvoeding voor het volgende leven der jongelingen? I. De opvoeding. In de eerste plaats dient opgemerkt, dat hier gesproken wordt van de opvoeding van zonen uit de middenklasse des volks. Hij, die eenvoudig arbeider moet worden, dient lezen, schrijven en rekenen te leeren ; als hij daarbij zedelijke en godsdienstige opleiding geniet en lidmaat wordt zijner kerk, dan dient zijn overige tijd te worden besteed aan handenarbeid; hij begint als kind te wieden en te schrepelen , hij leert als jongen met paarden omgaan, als man het ploegen en de bewerkingen van den oogst; zijne geldelijke middelen zullen hem zeldzaam toelaten in hooger beschaving te deelen. Ik ontken niet, dat eenige gronden van natuur- en wiskundige wetenschappen, hem op eene avondschool door eenen knappen meester gegeven, nuttig kunnen zijn; doch voor de groote meerderheid der eigenlijk gezegde werklieden zal dit niet zoo grif gaan. Ik spreek hier evenmin van de opvoeding der zoons van rijken en aanzienlijken in den lande, die zich voor den landbouw bestemmen; zij kunnen op jeugdigen leeftijd de gymnasiën en fransche scholen (thans scholen voor middelbaar onderwijs) bezoeken, zich op de hoogescliolen in de regten en natuurwetenschappen doen onderrigten , de Hoogeschool (thans de Polytechnische School) te Delft kan hun de weten-20
schappen der Ingenieurs doen beoefenen, de beroemdste buitenlandsche landbouwscholen, Hohenheim in Wurtemberg , Miiglin in Pruissen, Cirencester in Engeland enz. enz. , kunnen met geld gemakkelijk warden bezocht. Doch voor een kind uit den burgerstand kan men zich niet al die onkosten getroosten. Moet men dan de zaak opgeven en het land aan de eigenlijke boeren overlaten P Waartoe dan het droogmaken van zoo vele plassen en meeren, het ontginnen van zoovele heide- en veengronden , hetgeen gewoonlijk met het geld der burgers geschiedt? Het is belangrijk voor den aandeelhouder in zulke ondernemingen, dat zijn zoon, zijn neef daarbij een middel van bestaan vinden, en zijn zij der zake onkundig, dan is het onmogelijk hen te plaatsen. Voeg hierbij dat de eigenlijk gezegde boer en stand in Nederland zoo onbeschaafd is (ik spreek over het algemeen, al ken ik eervolle uitzonderingen), dat hij geene behoefte aan onderwijs voor zijne kinderen gevoelt. Ik gevoel dat hetgeen ik hier zeg eenigzins hard klinkt; maar ik ben bereid mijne meerling te staven met bewijs, en beroep mij daartoe onder anderen op den Almanak der Holl. Maatsch. van Landbouw 1856 No. 3, alwaar b. v. de afdeeling Slooten verklaart: dat zij de noodzakelijkheid niet inziet dat het onderwijs in den landbouw op andere wijs geschiede dan tot hiertoe heeft plaats gehad. (Sedert 1856 is nergens, voor zoo verre mij bekend is, eene lagere school voor landbouw in Nederland tot stand gekomen.) De boeren zijn dus zcíd wijs, dat zij niets meer behoeven te leeren; voor hen is dus dit stuk niet geschreven. Maar de zoon des burgers heeft. die wijsheid niet niet de pap ingekregen; wat hij van den landbouw weten wil, moet hij leeren ; en hoe gaat nu dit leeren het best? Men zorge vooral voor het ligchaam van het kind, dat men voor den landbouw bestemt. Geen zwakke knaap dient daarvoor gekozen; men make daarvan een kleedermaker; schoenmaker, horologiemaker of iets dergelijks de landbouwer heeft ligchaamskracht noodig. Zijn bedrijf is zeer dikwijls in de open lucht, hij dient dus niet bang te zijn voor regen of zonneschijn, ochtend- of avondlucht. Vroegtijdig dient men het kind te laten slootspringen met en zonder pols; men leere hem met geiten, ezels of paarden omgaan; men zorge dat hij niet bevreesd zij voor hond of katten; men leere hem niet vies of kleinzeerig te zijn , en gewenne hem vroegtijdig de handen uit te steken om wormen of rupsen of muizen of ander ongedierte aan te vatten zonder laffen afschuw. Is er eene gelegenheid in de stad voor gymnastiek, zwemmen, paardrijden, of schermen, men verzuime die oefeningen niet, al zijn zij kostbaar; want de landbouw eischt oefening van al de ledematen; ja zelfs het schieten mag niet worden nagelaten, en het kind, dat bestemd wordt tot landbouwer, dient vroegtijdig te leeren de musschen , de eksters en de dieven van zijn erf te kunnen schieten; ook het varen dient te worden geleerd , want in ons waterland bestaan er vele hoeven, waar de boer niet zonder eene roei- of zeilschuit op of van zijn land kan komen. Al deze oefeningen moeten tusschen het tiende en het twintigste jaar zijn aangeleerd, of zij worden nimmer verkregen. Is er nu geene mogelijkheid om voor dit alles meesters te nemen, zoo moeten minder kostbare middelen worden te baat genomen. Men geve het kind aan eenen vertrouwden jager of visscher mede, of late hem helpen bij den smid en den slager; hij trachte al spelende te leeren ; ziet men hierbij dat hij afkeer toont van een en ander , men geve hem eene andere bestemming. Een gezond ligchaam is den landbouwer viSór alles noodig ; kleine gebreken maken hem spoedig nutteloos; hij, die bijziende is, kan nimmer een landman worden, want hij kan op eene groote weide zijn eigen vee niet vinden. De krachten van den knaap komen in de eerste plaats in aanmerking. Men achte tot hare ontwikkeling niets te gering; hij leere een koppel koeijen drijven, eene kudde schapen te regeren, een troep varkens verslepen. En zoo hij tegen eene dezer bezigheden zich verzet, zoo vader of moeder hem daartoe te hoog rekent, hij worde geen landbouwer; zoo zijne kleertjes daartoe te fijn zijn , zijne handschoentjes te schoon of zijn hartje te hoog, men make van het zoontje eenen aanspreker of groefbidder, ook tot kapper zal hij mogelijk deugen, maar voor een landbouwer deugt hij niet: deze moet nooit te grootsch zijn, om de voorwerpen van zijn dagelijksch beroep aan te pakken. Deze trotschheid is in Nederland een der meest algemeene hinderpalen tegen de opleiding der jongelieden. Het ideaal van de meesten is het dragen van een zwarten rok, stijve boorden en een hoogen hoed; zij hebben reeds vroeg behoefte om voor He ere n door te gaan ; en aan het begrip van He er en is nietsdoen verbonden, met witte handjes zonder eelt, en wie deze begeert, het zij nogmaals gezegd, voor landbouwer deugt hij niet. En nu zal het gezegde wel genoeg zijn, om de hooge waarde te doen beseffen, waarop ik de ontwikkeling van het ligchaam stel; men meene echter niet, dat ik de ontwikkeling der ziel zoude minachten; integendeel, juist daarom wensch ik ligchaamssterkte , omdat het ligchaam de woning der ziel is, en eene gezonde ziel op den duur slechts in een gezond ligchaam kan wonen. En daarom houd ik het er voor, dat de jongelingen van hun tiende tot hun veertiende jaar bereids moeten onderwijs ontvangen in: Hollandsch , Fransch , Duitsch en Engelsch , en althans de beginselen van het Latijn. Wiskunde, natuurkunde, werktuigkunde , scheikunde, delfstofkunde, kruidkunde, dierkunde, ontleedkunde. Ik ontleen de opnoeming dezer voorbereidende vakken aan het Verslag aan den Koning, van de Commissie tot Regeling van het Landbouwonderwijs in Nederland van 15 Julij 1856. De door haar voorgestelde Landbouwschool is in Nederland niet tot stand gekomen, en ik voor mij wanhoop aan hare oprigting. De door inij opgenoemde vakken kunnen trouwens in de meèste steden worden aangeleerd, zonder bepaalde land bouwschool , maar daartoe behoort de vader van het kind de hulpmiddelen te gebruiken, die er bestaan. Hij zal nieuwere talen,. Latijn en Wiskunde gewoonlijk onderwezen zien aan een Gymnasium of Instituut. Voor Natuurkunde, Scheikunde en Kruidkunde zal het onderwijs van eenigen bekenden geneesheer of apothecar dienen te worden ingeroepen, (of thans aan eene inrigting voor middelbaar onderwijs kunnen genoten worden, even als voor de volgende vakken). Voor Werktuigkunde is meestal de hulp van eenen bouwkundige verkrijgbaar. Voor Dierkunde en Ontleedkunde dient het onderwijs van een Veearts te worden ingeroepen. Men houde wel in het oog, dat van al deze vakken op dezen leeftijd slechts de beginselen worden verlangd; en onder die beginselen noem ik al het geheugenwerk dier wetenschappen; b. v. in de scheikunde de benamingen der grondstoffen,in de kruidkunde de stelsels, die de plantennamen doen kennen, in de delfstofkunde de kunsttermen, die alleen den sleutel geven tot hare latere beoefening. Deze wetenschappen zijn alle noodig om later den landbouwer te vormen. Een der voornaamste hulpmiddelen is het regtlijnig en handteekenen , hetgeen eigenlijk aan alle kinderen tegelijk met het schrijven moest worden geleerd. Met deze kennis toegerust, zal de jongeling op zestienjarigen leeftijd met vrucht de landbouwschool te Groningen kunnen bezoeken. Hier kost het verblijf ongeveer f 500. 's jaars , behalve de kleeding, waarvoor de ouders zelven zorg moeten dragen, en een tijdverloop van drie jaren is wel de minste tijd, die daar moet worden doorgebragt. Trouwens dan is de jongeling negentien jaren oud, en viSclr dien leeftijd zal men hem wel geen beheer over geldzaken en landbouwondernemingen willen op. dragen. In dezen tijd valt de militaire dienst. Ik voor mij heb steeds het liefst gehad menschen, die knap gediend hadden; zij hebben veel geleerd, dat in den landbouw te pas komt; vooreerst onvoorwaardelijke gehoorzaamheid, die zij aan hunnen meester verschuldigd zijn, en zelf later van hunne onderhoorigen zullen eischen ; ten tweede netheid in de kleeding, vaardigheid in het poetsen van kleedingstukken, wapenen en gereedschap; en eindelijk gelaten heid in ontbering, want ook deze dient de landbouwer, zelfs de rijkste, te kennen; hij moet er nimmer tegen opzien om eenen kouden natten nacht op het zaadkleed door te brengen, of honger en dorst te verdragen in de schroeijende middagzon. En die gelatenheid wordt niet beter geleerd dan in de gelederen des legers; gelukkig zoo daarbij de sterke drank den jongeling niet verrneestert : maar tegen dien vijand moet hij overal strijden. Velen zijn er, die meenen, dat hunne kinderen, als zij van de Fransche scholen zijn gekomen, eenvoudig een paar jaren bij een boer als knecht moeten dienen, om den landbouw te leeren. Van zulke jongelieden heb ik nog nimmer iets goeds zien komen. De boeren namen van de ouders goede sommen gelds, en lieten de jongens ed werken als vlegels, ôf ledigloopen. Van onderwijs was nimmer sprake. En als zij zich naderhand bij beschaafde landeigenaars aanmeldden, waren zeden, manieren, geestvermogens zoodanig boersch geworden, dat zij geheel onbruikbaar waren. Dit middel kan eerst dan goed werken, wanneer de Nederlandsche boerenstand zal zijn beschaafd. Slechts hij kan beschaving en kennis mededeelen, die zelf beschaving en kennis heeft. Voeg hierbij nog het gevaar voor de zedelijkheid van den jongeling. Ik bedoel hier niet, dat hij bij de boeren juist meer gevaar zonde hebben dan in de stad om zich aan wellust 20*
over te geven, maar zijne eerlijkheid, zijn gevoel van deugd komt bij zijnen onkundigen meester in gevaar. Het is aan de domheid eigen, oneerlijk en leugenachtig te zijn. Vele boeren houden zich dan eerst voor verstandig en slim, wanneer zij elkander en stedelingen kunnen bedriegen, en zich op slinksehe wijzen ongeoorloofde winsten bezorgen; en dit is het niet wat de jongeling leeren moet: de verleiding is in het werkelijke leven groot genoeg. Men meene niet dat de eischen door de Commissie voor het landbouwonderwijs gesteld te hoog zijn. Men denke niet dat b. v. Latijn overbodig is. Men wete dat vorderingen In kruidkunde, scheikunde, en aardkunde of ontleedkunde onmogelijk zijn zonder Latijn, althans zoo als die wetenschappen tot nog toe onderwezen worden. Men wachte zich echter om, zoo als thans gebeurt, vijf jaren van het jeudig leven te laten wegwerpen aan overdreven beoefening van de vormen dier taal, en trachte te zorgen dat de aanstaande landbouwer tot zijne oefening niet de liefdegedichten van OVIDIUS, maar de landbouwzangen van VlRGimus en de natuurkundige schriften van PLINIUS leere lezen. Is nu de Groningsche school doorloopen , en de jongeling twintig jaren oud, dan wordt het tijd hem werkelijk in den landbouw te doen; dan schijnt hij genoegzaam toegerust, om de praktijk te zien, en den strijd tegen de verkeerde stellingen der vooroordeelen langzamerhand te beginnen. Men belove zich van hem echter geene geldelijke voordeelen vei& het drie en twintigste jaar. En II , welke vooruitzigten heeft hij nu? Wat kan nu zoo iemand verdienen, wiens opvoeding bijna evenveel heeft gekost als die van een geneesheer of een predikant? Mijn antwoord is, in slechte gevallen evenveel als die Heeren , in gewone gevallen meer. In slechte gevallen. Dezulke noem ik, wanneer de' jonge landbouwer in het geheel geen kapitaal heeft om zelf zaken te beginnen. Dan is hij zeker geschikt tot opzigter of rentmeester. Dezulken hebben in Nederland gewoonlijk vrij woning, vrij vuur en licht, en tien gulden 's weeks. Zij behoeven geene bijzondere onkosten van kleeding of andere deftigheid te maken. Voor hun vervoer gebruiken zij bij voorkomende gelegenheden rijtuig en paarden der hoeve waar zij bezig zijn. Zijn de opzigters der zake geheel kundig, zoodat men hen rentmeesters kan maken, die geheel op zich zelven staan, dan dient men of hun geldelijk loon te verdubbelen, of hun het genot van een moestuin, eenig aardappelland, of eene of meer koeijen te verleenen. In sommige gevallen hebben zij aandeel in de opbrengsten der goederen door hen bestuurd. In allen gevalle hebben zij eene gezonde en zorgelooze levenswijze. Bij de steeds voortgaande uitbreiding van de ontginningen en droogniakerijen in Nederland, moet er aan het werk der geoefende landbouwers meer en meer gebrek ontstaan; en zal dus het loon der kundigen moeten stijgen. Reeds thans zijn de voorbeelden niet zelden , dat kapitalisten aan mindervermogende landbouwers aandeel in hunne zaken gaven, ten einde hunne werkzaamheden te beloonen. 's Lands Regering is er op uit, de bosschen in Indie te verbeteren, en gebruikt daartoe menigmaal jongelieden, die op 's lands kosten te Groningen en in Duitschlarul worden opgeleid. Voor dezulken belooft de Indische kas- hooge tractementen. (Deze uitzigten schijnen sedert 1858 minder gunstig geworden; waarom is mij niet duidelijk.) En nu wanneer er kapitaal bestaat, dan zeer zeker is de aanwending daarvan op den landbouw door een kundig bouwman eene der meest soliede en eervolle beleggingen, die men zich denken kan; de stand is eervol, en bij een huwelijk zal zelfs eene bemiddelde jongedochter niet geweigerd worden aan hem, die zich wetenschappelijk in den landbouw heeft ontwikkeld, en niet heeft gemeend dat de hoogste trap van kunde in het landbouwbedrijf bestaat in het aanwennen van boersche lompheid en het v ertoonen van onbeschofte manieren. Aan landbezit is meestal aanzien verbonden; kiesregt en verkiesbaarheid tot de vertegenwoordiging van gemeente en rijk zijn voor een groot gedeelte op het betalen van grondlasten gegrond. Voor hem, die lust heeft naar deze betrekkingen te streven, zal dus ook dit aanloksel niet ontbreken. Wij leven op dit oogenblik onder eene Regering, waarvan het Hoofd, Zijne Majesteit onze geëerbiedigde Koning , den landbouw aanmoedigt en vereert; het is te hopen dat al deze aanlokselen de Nederlanders in genoegzamen getale den landbouw wetenschappelijk mogen doen beoefenen, en dat het thans bestaande landbouwonderwijs spoedig zoodanig worde ingerigt , dat het nog gemakkelijker verkregen kunne worden. Intusschen is het pligt , het goede in het bestaande niet voorbij te zien, en de jongelieden dat onderwijs te laten genieten, hetwelk zij reeds nu op velerlei wijze kunnen deelachtig worden. Overvoerd is de markt van knappe landbouwers nog niet. Staring heeft berekend (in het tijdschrift: de Volksvlijt, 1857, pag. 138) dat 's jaarlijks tot hiertoe slechts zeventien jongelieden de landbouwschool doorloopen , waarvan nog meer dan de helft eene andere bestemming verkrijgt. Reken nu eens uit, op hoevele landgoederen in Nederland knappe bestuurders noodig zijn, en gij zult met mij toestemmen, dat dit aantal niet te veel is, en dat er dus voor den knappen jongen landbouwer nog al goede kans overblijft om geplaatst te worden. En dit alles is gezegd voor jongens; zoo het ons ontbreekt aan knappe landbouwers, nog minder zijn er knappe beschaafde landbouwersvrouwen; dit is zoo sterk, dat zelfs in den dienstbaren stand de zaak duidelijk wordt; eene knappe keukenmeid in de grootste diensten verdient f 100.— de melkmeid f 150. en toch, zoo sterk zijn vooroordeel en routine, weinige burgerlieden zouden hunne dockter tot boerin willen doen onderrigten: zij maken er liever eene gezelschaps-jufvrouw van, en deze kan men tegenwoordig krijgen voor den kost. Beschaaft men nu de boeren, zoo zullen zij zeker spoedig gebrek krijgen aan vrouwen, die met hen gelijk staan. Gij dus, die dochters hebt, welke door nuttige kennis zich een bestaan zullen moeten verschaffen, zoekt haar verstand te geven van de melkerij en de kaaskamer, den moestuin en de provisiekamer, het boekhouden en den omgang met het pluimgedierte, en zoo zij geenen knappen landbouwer tot echtgenoot krijgt , zal zij als huishoudster op de meeste landgoederen eene goed betaalde plaats en• eenen zorgeloozen ouderdom kunnen verwerven."
---

