BIJBLAD VAN DE LANDBOUW-COURANT, 1867, N°. 8.
wegens het verbod van invoer aldaar (uit hoofde van het kort te voren voor Noordholland vastgesteld reglement ter wering van de runderpest) waren afgewezen, en zoo doende te Zwolle kwamen. In de tweede plaats heeft er over onze grenzen, ook wel hoofdzakelijk de oostelijke, aanhoudend invoer plaats van hammen, worsten en dergelijke. Deze invoer geschiedt niet alleen door den handel, maar heeft ook plaats door de soms zeer talrijke arbeiders uit Westphalen enz. enz. , die herwaarts komen om in onze turfgraverijen werkzaam te zijn, of alvorens bij ons te lande bij het maaijen behulpzaam te wezen enz., en dan vaak ondere andere varkensworsten met zich voeren. Alvorens verder te gaan, behooren wij te doen opmerken: 10. dat van de dieren, die bij ons tot spijze gebruikt worden, alleen het varken kan beschouwd worden als onderhevig aan de trichinen-ziekte; 2.. dat op de vraag, hoe de trichinen in het varken komen, het antwoord schijnt te moeten luiden: waarschijnlijk niet door autochthone ontwikkeling, maar enkel door invoer van buiten (in voeder , of in vuil of afval, waarmede het dier in aanraking komt). Voorzeker is dit een hoofdpunt, zoo niet hel hoofdpunt, waarop in dezen alles aankomt. Immers wanneer enkel door invoering van buiten onze varkens, die tot op dit oogenblik , voor zoover bekend, nog geen spoor van trichinose hebben vertoond, met trichinen besmet kunnen worden, dan volgt daaruit , dat alzoo bij voldoende voorzorg de ziekte zou kunnen voorgekomen worden. Wanneer daarentegen de ziekte in het varken ook oorspronkelijk zich zou kunnen ontwikkelen, dan, het spreekt van zelf, zou er veel meer vrees voor het vroeger of later ook hier te lande voorkomen der ziekte bestaan dan in het eerste geval. De ervaring schijnt evenwel in dit opzigt de zaak nog niet genoegzaam zeker uitgemaakt te hebben, en het komt ons voor, dat, reeds ter wille der praktijk, de voorzigtigheid gebiedt voor 's hands ook de mogelijkheid van eene zoogenaamde spontane ontwikkeling der trichinen in het varken aan te nemen, en dien ten gevolge uit het preventive oogpunt ook als van het hoogste gewigt te beschouwen de boven door ons reeds aangestipte zindelijke en gezonde behandeling en aankweeking der varkens, waarop, als zij te wenschen overlaten, de Regering zou kunnen toezien. Of nu een varken of het vleesch er van alleen door invoering van buiten, dan wel ook autochthoon trichineus geworden zij, voor beide gevallen geldt de vraag: hoe dat te ontdekken? Wij meenen , dat voor het levende varken en voor het daarvan afkomstige vleesch beide in dezen slechts e'éne wijze van onderzoek kan bestaan , te weten die door hulp van hel microskoop. Het schijnt toch reeds genoegzaam uitgemaakt, dat bij het levend varken het bestaan der trichinose volstrekt niet altijd door in het oog vallende ziekteverschijnselen zich doet kennen, maar (ook bij opzettelijke proefnemingen is dit gebleken) dat de met trichinen besmette dieren tierig waren en bleven, groeiden en vet werden. Er kan hier bij koop en verkoop dus allezins sprake zijn van verborgen gebreken, en niet ten onregte alzoo vestigt de Akademie de aandacht op de door dr. 801 l voorgestelde bepaling, 'dat elk verkooper van een varken gedurende eenigen tijd, bijv. 14 dagen, voor de trichinenloosheid moest instaan", onder opmerking echter van met den handel in varkens niet genoegzaam bekend te zijn, om stellig te beslissen of die bepaling in aanmerking zou kunnen komen. Zonder ons in eene beoordeeling te begeven van de oppertuniteit of van de mogelijkheid om een afdoenden duur te bepalen van eene zoodanige speciale vrijwaring, komt het ons voor, dat deze zaak op voldoende wijze geregeld is bij art. 1540 en volgg. van het Burgerlijk Wetboek, volgens welke de verkooper is gehouden tot vrijwaring wegens verborgen gebreken. Het is alzoo de vraag, of dat microskopisch onderzoek, nopens welks wensehelukkeid in abstract° eigenlijk geen verschil van gevoelen kan bestaan, verpligt gemaakt kan en behoort te worden Wij antwoorden met de Akademie en anderen: neen, en wel om de praktisch volkomen afdoende reden, dat ook wij dien maatregel voor geene afdoende uitvoeringen vatbaar achten, en ontoereikend zoowel met betrekking tot de varkens, die hier te lande voor eigen gebruik of voor den handel geslagt, als ten aanzien van de geslagte varkens, hammen, worsten enz. , die over onze grenzen ingevoerd worden. Wij willen dat met eenige cijfers bij benadering aantoonen. In Amsterdam worden thans jaarlijks p. m. 21,000 varkens geslagt. (Wij behoeven hier niet te onderzoeken, in hoe verre die varkens voor eigene consumtie dan wel ook tot uitvoer bestemd zijn.) Wanneer nu de eonsumtie van varkensvleeseh , of wel het slagten van varkens in het algemeen voor het geheele land naar verhouding gelijkstond met de hoofdstad (maar dat is niet zoo, omdat te lande over het geheel zeer Veel spek meer dan te Amsterdam wordt gebruikt, en voor den uitvoer naar andere streken en plaatsen veel meer varkens geslagt worden) , dan zou dat een cijfer geven van p.• m. 300,000 varkens, die jaarlijks in ons land geslagt worden. Wanneer het jaar op 300 werkdagen gerekend en aangenomen wordt, dat één persoon niet meer dan gemiddeld 5 varkens per dag met de noodzakelijke naauwkeurigheid en volledigheid kan onderzoeken, en alzoo te Amsterdam het geheele jaar door 14 personen met rnicroskopisch onderzoek bezig zouden moeten zijn, dan zou dat reeds volgens vorenstaande berekening voor het gknsche land een aantal van 200 personen worden. Maar daar komt bij het onderzoek van de ingevoerde varkens en hetgeen boven als daarvan afkomstig meer genoemd is. Volgens de laatste ons daaromtrent bekende officiele opgaven, die over 1861 en 1862 loopen , werd in 1861. ingevoerd tot verbruik: aan varkens voor f 262,880, en aan vleesch (versch , gezouten en gerookt) niet gespecificeerd opgegeven voor f 137,618; in 1862, aan varkens voor f 225,880 en aan vleesch (als voren) voor f 436,516. Daargelaten nu bet varkensvleesch , dat onder den post vleesch is begrepen, maar waarvan het vermoedelijk niet onbelangrijk bedrag ons
niet bekend is geworden, vertegenwoordigen die ongeveer 24 ton gouds jaarlijks aan ingevoerde varkens een aantal van eeni„o•e duizenden stuks, die voor een deel hier in aanmerking moeten genomen worden. Is dienvolgens het cijfer van 't benoodigde personeel en dat van de daarvoor aan te wenden aanzienlijke kosten op zich zelf reeds voldoende, om een gedwongen microskopisch onderzoek niet aan te raden, er komen daar nog een tweetal zeer belangrijke bijzonderheden bij, die het invoeren van zulk eene verpligte schouwing onraadzaam maken. Vooreerst het feit, dat onder duizenden varkens, die onderzocht worden, stellig slechts zeer enkele trichineus worden bevonden. Zoo werd in Brunswijk , in 1864, onder 12,700, in 1865 onder 7000 onderzochte varkens slechts één trichineus dier aangetroffen (1). Volgens het Gutackten des Kiin.-Medicinal-Collegiunis der Provinz Sacksen over de trichinenziekte met betrekking tot de volksgezondheid, van 18 December 1863 (2), vond men, toen althans, onder 50,000 stuks slechts één met de ziekte behebt varken. Nu schijnt het onbetwistbaar, dat bij dusdanige verhouding tusschen de negative en de positive uitkomsten van het microskopisch onderzoek, de opoffering van tijd, moeite en kosten in zekeren zin in niet de minste evenredigheid staat tot de spaarzame resultaten , die er door verkregen kunnen worden. Maar aan dat feit verbindt zich in de tweede plaats een ander bezwaar, dat het vertrouwen, in den maatregel gezocht, uit den aard der zaak zal verzwakken, zoo niet geheel benemen ; het is de sleur, die zich van den onderzoeker zoo ligt zal meester maken, als hij, duizenden varkens maanden lang voortdurend onderzocht hebbende, niet éérimaal ééne trichine heeft aangetroffen (3). Wij staan dus evenmin als de Akademie , het invoeren van eene verpligte schouw voor. Wij weten wel, dat gewigtige stemmen zich in den tegenovergestelden zin met kracht hebben doen hooren, zoo als die van Kiichenmeister, , Virehow, , het Kën. Medicinaal-Collegium der Provinz Sachsen , waarvan hiervoren reeds gewag is gemaakt, en anderen. Wij weten ook, dat in Duitschland in de volgende plaatsen, provinciën of gewesten de microskopische schouw verpligt is: in het K. Pruiss. regeringsdistrict Magdeburg ; in het graafschap Wernigerode ; in Oschersleben ; in de stad Hannover; in Gërlitz ; in Muskau ; in Halberstadt ; in Zeitz ; in het Groothertogdom Weimar; in de NeustsAter Kreis ; in de hertogdommen Altenbárg , Anholt en Coburg-Gotha ; in Meiningen ; in het vorstendom Iteuss
(1) Zie Dr. Boudi, in het Prager-Vierteliahrsschro 1866, Analekten , pag. 8. (2) Opgenomen in Casper Vierieljahrsschrift 1864, April Bil. XXV. Heft 2) pag. 269 ff. (Zie speciaal pag. 277). (3) Zelfs in het gunstigste geval voor den onderzoeker dat wij kennen, nl. dat (zoo als uit de cijfers door Delpech in zijn straks te vermelden rapport, blz. 89, opgegeven, blijkt) in de stad Hannover onder de ongeveer 3000 varkens één voorkomt met trichinen behebt, is de wanverhouding nog opvallend groot. Bij het onderzoek van 5 varkens daags gedurende 300 werkdagen in het jaar zou dan de onderzoeker om de twee jaar één trichineus exemplaar aantreffen.
(oudere lijn); in Zeulenroda en in het hertogdom Brunswijk (1). Maar wij weten ook, dat, zoo als uit vorenstaande volledige opgave blijkt, in een betrekkelijk slechts zeer gering gedeelte van Duitschland de verpligte schouw door middel van het microskoop tot nu toe is ingevoerd. Daarenboven hebben zeer competente beoordeelaars zich tegen die verpligte schouw verklaard, hoofdzakelijk omdat ze onuitvoerbaar moet geacht worden. Wij bepalen ons tot twee uitspraken uit den laatsten tijd, beide van groot gezag in dezen. De eerste is die van de ministers van binnenlandsche en van de geestelijke, onderwijs- en geneeskundige zaken in Pruissen , die, d.d. 20 April dezes jaars, in eene aanschrijving aan eene provinciale regering over dit onderwerp, bepaaldelijk zijn uitgegaan van de stelling, dat de verpligte vleeschschouw niet algemeen aangewend kan worden (2). De tweede is die van de Fransche geleerden Delpech en Raynal, welke, door het Fransche gouvernement belast met ter plaatse in Duitschland het onderwerp na te gaan, in hun rapport aan de Fransche akademie , van den 15 Mei dezes jaars (3), onder anderen zeggen, //dat waar het kan geschieden, het varkensvleesch mièroskopisch behoort te worden onderzocht, doch dat in vele gevallen, vooral bij invoer van buiten , die maatregel onuitvoerbaar is (lit. c. pag. 80)," en dat wanneer het moeijelijk is om in groote steden de verpligte keuring in te voeren , zij slechts mogelijk is daar, waar hallen bestaan en buiten deze geen varkensvleesch mag verkocht worden, weshalve in dorpen en gehuchten de verpligte keuring dan ook onmogelijk is, (lit. c, pag. 94)." Wanneer alzoo , naar onze meening, van regeringswege geene verpligte microskopische keuring kan of behoort te worden ingevoerd (en deze keuring zou toch de eenige maatregel zijn, die, wanneer van overheidswege iets afdoende zou geschieden, kon vastgesteld worden), dan zijn wij echter van den anderen kant van gevoelen, dat desniettemin van regeringswege in dezen zeer nuttige maatregelen kunnen worden genomen , namelijk door de ingezetenen te waarschuwen voor het bestaande gevaar en hun de kennis der middelen te verschaffen, hoe het zekerst zich daartegen te wapenen. Het is met deze zaak nagenoeg gelegen als met die van het sedert eenige jaren in ons land bij herhaling voorkomende, door bijmenging van de zaden van conium maculatum voor het gebruik gevaarlijke anijszaad. Ook daartegen heeft het openbaar gezag gemeend slechts maatregelen bij wijze van waarschuwing te kunnen en te moeten verordenen. Zoo komt het ons dan ook voor, dat van regeringswege de gemeentebesturen, en door deze de ingezetenen, hoofdzakelijk op de
(1) Zie Kiichenmeisters Mikroekopische Fleischschau , II Heft; Dresden, 1866; gr. 80. Het tweede Heft bevat de in Duitsersland over trichinen uitgevaardigde politie-verordeningen. (2) Deze aanschrijving is medegedeeld in Caspers Fierteljahrsschrift 1866, Juli (Bel. V. Heft 1 der N. F.) pag. 165 ff. (3) Het rapport, uitgebragt door Delpech, komt voor in de Annalen d' Ilygiène publique etc., Juillet 1866.
drie volgende punten indachtig gemaakt behooren te worden. 1. De wenschelijkheid , dat het inicroskopisch onderzoek van het varkensvleesch en hetgeen daaruit bereid wordt, overal en altijd zooveel mogelijk plaats vinde. Het is overbodig, de wenschelijkheid van eene zoo algemeen mogelijk plaats vindende microskopische keuring hier te ontwikkelen. Zoodanige keuring is uitvoerbaar en zal althans voor vele gevallen tot het gewenschte doel leiden. In elke meer aanzienlijke gemeente zullen gemakkelijk genoeg personen te vinden zijn, aan wie dat microskopisch onderzoek kan worden toevertrouwd. Met slechts een eenvoudig werktuig, eene kleine voorbereiding, goede oogen en een • gezond oordeel kan men toch wel daarbij volstaan. Geneeskundigen , veeartsen, apothekers , velerlei bijzondere personen zullen tegen eene zekere schadeloosstelling (door hen te voldoen, ten wier behoeve de arbeid geschiedt) alleszins bereid bevonden worden, de taak op zich te nemen. (Op deze wijze is ook elders, in Duitschland o. a. te Nordhausen , de microskopische keuring geregeld.) Het spreekt van zelf, dat van regeringswege eene korte handleiding voor die keuring bijgevoegd, of anders op een of ander daarover handelend geschrift de algemeene aandacht gevestigd kan worden. 2. De noodzakelijkheid, om het te gebruiken varkensvleesch enz. altijd goed toe te bereiden. De ondervinding heeft reeds genoegzaam geleerd, dat in Noord-Duitschland , waar vergeleken met andere landen schier bij uitsluiting ham raauw en worst slechts oppervlakkig geroost gegeten wordt en de trichinose onder den mensch eene epidemische verbreiding heeft gevonden, hoofdzakelijk aan die gewoonte dat feit moet worden toegeschreven. Het eten van raauw varkensvleesch en van slechts oppervlakkig gerooste worst moet dus bepaald nagelaten worden. Maar evenzeer gevaarlijk schijnt het eten van door middel van snelle rooking behandeld varkensvleesch (welke wijze van rooken thans op vele plaatsen van Noord-Duitschland , bijzonder in Westphalen en ook bij ons aangewend wordt.) Het te eten vleesch moet goed gekookt of gebraden zijn, d. i. (en hierop komt alles aan) bij eene temperatuur van minstens 600 R. (75° C.), als wanneer niet alleen de trichinen buiten hare kapsels, maar ook die welke in kapsels besloten zijn, worden gedood. Bij dat koken nu moet het varkensvleesch met koud water opgezet en langzaam aan de kook gebragt worden, opdat het vleesch door en door gaar worde. Dit laatste moet bij braden evenzeer in het oog gehouden worden. Het rooken moet het zoogenaamde heet rooken zijn en gedurende meerdere dagen volgehouden worden, als men zich tegen gevaar wil vrijwaren. Bij het pekelen, met of zonder opvolgend rooken, moet het vleesch langer dan gewoonlijk plaats heeft (volgens sommigen gedurende wel een paar maanden) in den pekel gehouden worden, zal deze behandeling uit het oogpunt van vrijwaring tegen trichinen iets beteekenen.
Overigens spreekt het van zelf, dat, vermits niet in alle deelen van het varken trichinen voorkomen, en de deden (spieren) waarin ze wèl gevonden worden, op verre na niet allen in gelijke mate er mede bezet plegen te zijn, de mate der genoemde voorzorgen daarnaar moet geregeld worden. Over het geheel kan bij het gebruik van varkensvleesch als deugdelijk criterium in dezen aangenomen worden de regel: dat alle bloedige roodheid moet zijn verdwenen. Al wil men nu niet zoo ver gaan, als bijv. de professor in de veeartsenijkunde Hedwig, die met vele anderen verklaart (1), dat als het varkensvleesch goed wordt toebereid (dat is op de zoo even omschreven wijze) er volstrekt geen gevaar bestaat voor den gebruiker, zoo zelfs dat dan onderzoek in het geheel niet noodig is; zeker is het, dat op die wijze het gevaar tot een minimum wordt teruggebragt , ook in landen waar trichinose onder de varkens en onder menschen reeds is voorgekomen. 3. Het derde punt, waarop ook in het rapport der Akademie de aandacht wordt gevestigd, is het tegengaan van overheidswege van den verkoop van geconstateerd trichineus vleesch. De zaak zelve, het tegengaan van dien verkoop c. q., is zonder twijfel aan geene bedenking onderhevig. Maar het komt ons voor, dat ook en vooral dit punt gemakkelijk te regelen is, waar daarin nog niet is voorzien. In zeer vele onzer gemeenten bestaan verordeningen (algemeene of bijzondere), waarin bepalingen voorkomen om het verkoopen van ongezond vleesch in het algemeen tegen te gaan. In die gemeenten behoeft dus geene afzonderlijke bepaling op dit stuk gemaakt te worden. En in gemeenten, waar zulk eene algemeene bepaling op den verkoop van vleesch nog niet bestaat, heeft het gemeentebestuur slechts zulk eene bepaling hetzij in te lasschen in het bestaande politiereglement, hetzij in eene of andere bijzondere verordening op te nemen. De wetenschap, dat het varkensvleesch enz. aan eene naauwkeurige (microskopische) schouwing onderworpen is, ook vooral met betrekking tot de trichinenziekte, en dat de strafbepalingen van de verordening ook toepasselijk zijn op het verkoopen van trichineus varkensvleesch, zal c. q. de aanwending van de vrijwillige , niet verpligte , microskopische schouwing ongetwijfeld krachtig in de hand werken. Want de verkooper zal alras inzien, dat hij slechts op die wijze zich het best tegen gevaar voor zijn bedrijf en nadeelen voor zijne beurs kan vrijwaren. (Van dat standpunt gaan ook onderscheidene publicatiën in Duitschland uit, o. a. die van de koninklijke regering te Potsdam, Januarij 1866; die van de koninklijke politie-directie te Stettin, December 1865 ; die van de Fiirstl. Schwarzenb. Rudolst. regering, 4 December 1865.) Voor het overige voegen wij ons geheel bij de opmerking van de Akademie, dat eene bepaling, inhoudende dat trichineus bevonden vleesch diep be-
(1) Stenographischer Bericht der Verhandlung iiber die Trichinen-Frage in der Versammlung des Berliner Schlschtergewerbs (am 15 December 1865) u, s. w.; Berlin, 1866, pag 25. 8*
graven of beter nog verbrand moet worden, c. q. noodzakelijk geacht moet worden. Ook zulk eene bepaling kan gevoegelijk in de eene of de andere gemeenteverordening, boven vermeld, worden opgenomen. Een voorschrift van //diep begraven" , zonder meer, komt ons echter volstrekt niet afdoende voor , na hetgeen de ondervinding in ons land in ruime mate heeft geleerd met betrekking tot de wijze, waarop door het volk met aan longziekte of runderpest gestorven of wegens de ziekten afgemaakte en begraven runderen pleegt gehandeld te worden. Wij zouden imperatief gesteld willen hebben het verbranden, of eene andere wijze van volledi,q onbruikbaar maken, bijv. door overgieting met petroleum, koolteer, kreosootolie en dergelijke. Aan het slot van onze beschouwingen meenen wij nog de aandacht er op te moeten vestigen, dat wij voor ons er geen bezwaar in zien, dat dit ééne punt uit het zoo ruime gebied der geneeskundige politie , dat der trichinenziekte, afzonderlijk geregeld worde. Integendeel, wij zijn van oordeel, dat, in afwachting van eene algemeene wet op de medische politie, al vast aan regeling behoort onderworpen te worden wat regeling dringend blijkt te eischen en voor regeling vatbaar is, en dat de zaak der trichinose tot deze laatste kategorie behoort. Na en ingevolge vorenstaande consideratiën hebben wij de eer Uwer Excellentie voor te stellen, eene aanschrijving aan de Commissarissen des Konings in de provinciën te willen rigten , ten einde door dezen ter kennis van de gemeentebesturen en het publiek in hunne provinciën te worden gebragt , waarin, op de wijze als dat plaats heeft in de Belehrung, opgemaakt door de Wetenschappelijke Commissie voor de geneeskundige aangelegenheden in Pruissen den 14 Februarij dezes jaars , en opgenomen in de aanschrijving van de Pruissische Regering, van 20 April jl. , waarover wij boven spraken, op de volgende punten de aandacht zou kunnen gevestigd worden: 10. Terwijl de waarheid moet erkend worden van Virchow's uitspraak, dat men met betrekking tot de trichinenziekte het bestaande gevaar niet moet overdrijven, maar evenmin de zaak te gering moet achten (1), heeft de ondervinding in Duitschland opgedaan ontegenzeggelijk de noodzakelijkheid bewezen van het nemen van bijzondere voorzorgen tegen het ontstaan en de verspreiding van trichinenziekte bij het dier (het varken) en bij den rnensch. 20. Onderscheidt de wijze van aankweeking van varkens bij ons te lande zich gunstig boven hetgeen in dat opzigt op vele plaatsen in Duitschland geschiedt, zoodat aan dit verschil misschien eene meer dan gewone waarde mag worden toegekend, dan zien wij in het Nederlandsche systeem •eene niet geringe beveiliging tegen het ontstaan van de bedoelde varkensziekte, die men elders hier en daar mist, maar daarbij tevens de noodzakelijkheid, om, naast
(1) Zie de redevoering door Virchow gehouden in de volksvergadering te Berlijn, op 15 December 1865 , in het bovenaangehaald stenographisch verslag van die vergadering; verg. blz. 18.
de instandhouding en zoo noodig de verbetering er van, de aandacht meer bijzonder gevestigd te houden op het gevaar, dat ons van buiten bedreigt. 3.. Voorzorgsmaatregelen zijn in dezen te meer noodzakelijk, omdat de zieke dieren gedurende hun leven, en hun vleesch als het in comsumtie komt in den regel geene verschijnselen vertoonen , waardoor het bestaan der ziekte in het oog loopt. 4°. Er zijn slechts twee middelen, waardoor men zich tegen het dreigende gevaar in dezen kan vrijwaren, namelijk het aanwenden van een microskopisch onderzoek op de geslagte varkens of wat daarvan gemaakt wordt, v66r het gebruiken daarvan, ten einde de aan- of afwezigheid van trichinen te constateren; Cif men moet door eene deugdelijke bereiding dier spijzen de mogelijk voorhanden trichinen stellig dooden. Wat dat microskopisch onderzoek betreft, het spreekt van zelf, dat, hoe eenvoudig het ook zij, het echter deugdelijk, zeker moet wezen. Daartoe behooren eenige opleiding en oefening. Onder de deden van het varken, die voornamelijk op trichinen moeten onderzocht worden, behooren blijkens de ervaring: het middelrif (het spiergedeelte), de tusschen-ribspieren , de oogspieren, de kaauwspieren , de spieren van het strottenhoofd en van de dijen (1). Van elke dezer verschillende spieren en spiergroepen dienen eenige (4 5) praeparaten gemaakt en onderzocht te worden, wil men genoegzaam zeker te werk gaan. De vergrootirw zij omstreeks 100 maal. Hoe nuttig, hoe noodzakelijk,b hoe afdoende nu zulk eene microskopische schouwing ook mogen wezen, kan echter de Regering, bij de onuitvoerbaarheid om die algemeen in het land te kunnen doen aanwenden, eene verpligte keuring van dien aard voor het geheele land niet voorschrijven, maar moet zij er zich toe bepalen, de gemeentebesturen te wijzen op het dringende belang der zaak en op de mogelijkheid, waarin althans velen hunner verkeeren , om die keuring betrekkelijk gemakkelijk en deugdelijk voor hunne gemeenten tot stand te brengen (2). De tweede wijze van vrijwaring moet in ieder geval aangewend worden, dat is niet alleen daar waar het microskoop niet gebezigd werd, maar ook in de gevallen, waarin dat werktuig wel aangewend was geworden. Dit laatste is daarom noodzakelijk, omdat het zou kunnen gebeuren, dat het microskopisch onderzoek niet altijd volkomen aan het doel beantwoordt. Immers men kan een zeker aantal praeparaten van een zeker aantal spieren onderzocht en daarin geene trichinen gevonden hebben, en toch zou in een ander niet onderzocht gedeelte een zeker aantal
(1) Volgens het rapport van Delpech (zie boven het aangehaald werk, pag. 88) zijn altijd vrij van trichinen en kunnen immer met gerustheid gebruikt worden: het hart, de lever de nieren, de hersenen en het vetspek. (2) Ook Pruissen heeft de invoering der verpligte keuring aan de vrijheid van de plaatselijke autoriteiten overgelaten. Oostenrijk en Beyeren hebben een onderzoek doen instellen, maar zich onthouden van het maken eener regeling. (Zie rapport van Delpech, 1, c. pag. 95),
trichinen kunnen voorkomen, omdat het onzeker is naar welke spiergroepen de trichinen, die. in de darmen van de varkens geraakt zijn of zich ontwikkeld hebben, bij doorboring van de darmen emigreren. De hoofdpunten, waarop het bij 't bereiden van het vleesch enz. hier aankomt, hebben wij boven reeds vermeld. Zij komen neder op het bezigen van eene temperatuur van minstens 60 gr. R. of 75 gr. C. bij het koken of braden; op het gedurende een geruimen tijd blootstellen aan het zout bij bet pekelen en aan den rook bij het rooken, z66 lang of z66 sterk, dat er een heet rooken plaats hebbe. In elk dezer gevallen is 't van het hoogste belang, de stukken niet groot te nemen, ten einde de hitte, het zout of de rook des te beter er in doordringen. Dat overigens het gebruik van rauw varkenvleescb (ham, enz.) of slechts zwak gerooste worst volstrekt nagelaten behoort te worden , volgt uit het vorenstaande als van zelf. 50. De waarde der voorzorgmaatregelen moet volgenderwijze in afdalende reeks aangegeven worden, en het is van het hoogste praktische belang, bij het gebruik van varkensvleesch enz.,zich daarnaar te gedragen: a. Koken en braden, op de boven nader omschreven wijze, als voornaamste voorzorgmaatregel. b. Dan rooken en pekelen, mede op de hiervóór nader aangeduide wijze.
c. Vervolgens het microskopische onderzoek , waarop men het in geen geval mag laten aankomen. 6.. Eindelijk zou, naar onze meening , de bijzondere aandacht nog op deze twee punten gevestigd moeten worden: vooreerst op de noodzakelijkheid , om, bij het eventueel voorkomen van trichinose onder de varkens of ook onder de menschen in de nabijheid onzer grenzen (wat tot dusverre nog niet schijnt te hebben plaats gehad), met de uiterste zorg toe te zien op den invoer van varkens, varkensvleesch enz. in ons land , en de vereischte maatregelen te nemen, dat het ingevoerde zoo volledig en naauwkeurio. mogelijk onderzocht worde ; en ten andere, dat ':'de behandeling en verpleging der varkens in ons land ook met het oog op andere ziekten, inzonderheid op de schier telkenjare in meerdere of mindere mate epizootisch er voorkomende typheuse varkensziekte zoo ingerigt zij of worde , als de lessen eener rationele hygiène , die ook voor het varken gelden, aan de hand doen. Amsterdam en Zwolle, 31 December 1866. Namens de vergadering der Inspecteurs voor het Geneeskundig Staatstoezigt , (k Pas get.) .f. PENN Vice-Voorzitter. ll L. Am COHEN, Secretaris.
---

