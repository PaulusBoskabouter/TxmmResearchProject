NEDERLANDEN. 's GRAVENHAGE, den 26sten Maart 1874. (Staatsblad no. 28.) BESLUIT van den 20sten Maart 1874, tot schorsing der verordening van den gemeenteraad van Maastricht op de open terreinen dier gemeente, van 8 Januarij 1874.
Wij WILLEM III, bij de gratie Gods, Koning der Nederlanden, Prins van Oranje-Nassau , Groot-Hertog van Luxemburg, enz., enz., enz. Op de voordragt van Onzen Minister van Binnenlandsclie Zaken, van 14 Maart 1874, n°. 195, 2de afdeeling, omtrent eene verordening op de open terreinen binnen de gemeente Maastricht , door den Raad dier gemeente in zijne vergadering van 8 Januarij jl. vastgesteld; Overwegende, dat tegen sommige bepalingen dezer verordening bedenkingen zijn gerezen , waaromtrent een nader onderzoek wordt vereischt; dat dien ten gevolge Onze beslissing niet binnen den bij liet 2de lid van art. 170 der gemeentewet bepaalden termijn kan worden genomen; Gelet op artt. 153—155 der gemeentewet; Hebben goedgevonden en verstaan de verordening van den gemeenteraad van Maastricht op de open terreinen dier gemeente, van 8 Januarij 1874, te schorsen tot 1 September 1874. Onze Minister van Binnenlandsche Zaken is belast met de uitvoering van dit besluit, hetwelk in het Staatsblad zal worden geplaatst. Het Loo, den 20sten Maart 1874. WILLEM. De Minister van Binnenlandsche Zaken , Geertsema. Uitgegeven den zeven en twintigsten Maart 1874. De Minister van Justitie, de Vries. J}ij Koninklijk besluit van 25 Maart 1874, n°. 7, zijn benoemd tot ontvanger der registratie en domeinen: te Steenwijk, de heer J. J. Fabius, thans ontvanger der registratie en domeinen te Woerden; te Hoogeveen, de heer L. N. Heyl, thans ontvanger der registratie en domeinen te Holwerd; te Holwerd. de heer F. Harting, thans ontvanger der registratie en domeinen te Gennep; te Beetsterzwaag, de heer F. van Dalsen Fontein, thans ontvanger der registratie en domeinen te Sittard; te Sittard, de heer A. J. Kolf, thans ontvanger der registratie en domeinen te Kortgene; te Gennep, de heer D. E C. Frankamp, thans surnumerair der registratie en domeinen; te Kortgene, de heer M. van den Bergh, thans surnumerair deiregistratie en domeinen. MINISTERIE VAN KINNEiVLANDSCIIE ZAKEN. Bij beschikking van 25 Maart 1874, n°. 174, 12de afdeeling, is aan C. de Groot, te Papendrecht, tot wederopzegging, vergunning verleend voor eene stoomsleepdienst op de stroomen, rivieren en kanalen in de provinciën Noordbrabant, Gelderland, Zuidholland, Noordholland, Zeeland en Utrecht,voor zoover aldaar sleepbooten worden toegelaten. MINISTERIE VAN FINANT1EN. Telegrafie. De diensturen van het Rijkstelegraafkantoor, dat op den I sten April aanstaande te Kortgene zal worden geopend, zijn geregeld als volgt: op werkdagen van 9 tot 12 ure voor- en vun 2 tot 7 ure namiddags; op Zon- en feestdagen, van 8 tot 9 ure voor- en van 1 tot 3 ure namiddags. 's Gravenhage, den 25sten Maart 1874. Namens den Minister, De Secretaris-Generaal, Bartstra.
---

BUITENLANDSCHE BERIGTEN. FRANKRIJK.
De commissie van dertigen is sedert eenige dagen aan het beraadslagen over het rapport van den heer Batbie, hetwelk strekken moet
tot toelichting van het door haar opgestelde wetsontwerp betrekkelijk het kiosregt. Zoodra dit rapport definitief is vastgesteld, zal de commissie eene bijeenkomst houden met den onder-voorzitter van den ministerraad, ten einde in overleg te treden over de zamenstelling en bevoegdheid der tweede kamer, waaromtrent zoowel bij de regering als bij eene sub-commissie uit de commissie van dertigen een wetsontwerp in bewerking is. — In de zitting der Nationale Vergadering van jl. Dingsdag werd besloten dat het Paaschreces den 29sten dezer beginnen en den 12den Mei eindigen zou. De commissie van rapporteurs over het voorstel gaf in overweging het reces van 29 Maart tot 5 Mei te doen duren ; de heer Hervé de Saisy stelde voor dat de Vergadering niet op reces zou gaan vóór dat zij het verwachte wetsontwerp tot horstel van het evenwigt op het budget voor 1874 zou hebben afgehandeld; deze voorstellen werden echter afgestemd, het tweede nadat de minister van finantien ad interim verklaard had dat hij , vermits het vinden van nieuwe belastingen nog eenige voorafgaande studie eischte, nog niet in staat zou zijn de verwachte voorstellen zoo 3poedig bij de Nationale Vergadering in te dienen. Door den heer de Marcère werd verder voorlezing gedaan van het verslag der commissie van rapporteurs over het wetsontwerp der regering tot verlenging van het bestaan der tegenwoordige gemeenteraden tot dat de nieuwe gemeentewet in werking zou worden gebragt. In dit verslag werd tot de verwerping van het ontwerp geconcludeerd en daarentegen het volgende besluit voorgesteld : » Art. 1. De vernieuwing van de gemeenteraden zal in alle gemeenten der Republiek plaats hebben vóór het verstrijken van den bij de wet van den 14den April 1871 vastgestelden termijn » I)e alsdan benoemde gemeenteraden blijven in functie tot aan de invoering der gemeentewet. Echter kunnen zij niet langer dan drie jaren in functie blijven. » Art. 2. Zoo lang de nieuwe gemeentewet nog niet in werking is getreden, moet elk besluit tot ontbinding van eenen gemeenteraad met redenen omkleed zijn." Dit voorstel en de conclusie tot verwerping van het ontwerp der regering werd toegelicht met een algemeen beroep op het regt van verkiezing harer regeerders, hetwelk aan de bevolking toekwam en niet bij eene andere magt mogt worden overgebrayt, wilde men zich niet aan schending der gemeentelijke vrijheden schuldig maken. De meerderheid der commissie gaf niet toe dat de bestaande gemeenteraden op den bij de wet van 1871 vastgestelden dag, 30 April, aftredende, wanneer de gemeentewet nog niet vastgesteld was, dit de gemeenten volkomen regeringloos zouden maken; zij betoogde namelijk dat de bedoelde wet, bepalende dat de gemeenteraden in functie bleven tot aan de invoering der gemeentewet, doch in geen geval langer dan tot 30 April 1870, daarmede niet bedoeld had de gemeenten aan regeringloosheid over te geven, maar dat de bedoeling des wetgevers geene andere geweest was dan, indien de gemeentewet op 30 April 1874 nog niet in werking ware, de gemeenteraden met dien datum te doen aftredenen op de regelmatige manier, door nieuwe verkiezingen, te doen vervangen Het derde artikel van het voorstel der commissie werd gemotiveerd door eene scherpe afkeuring van de door de regering gevolgde binnenlandsche politiek en van de ontbinding van gemeenteraden, welke , naar het oordeel der commissie, vaak om onbeduidende of onbillijke redenen plaats greep. De minderheid der commissie , 7 van de 15 leden, kwam echter aan het slot van het rapport tegen de voorstellen en beweegredenen der meerderheid op, en verklaarde zich voor het wetsontwerp. Op verzoek van den minister van binnenlandsche zaken werd de beraadslaging over het rapport tegen de volgende zitting aan de orde gesteld. Daarna werden nog aangenomen een tweetal wetten betreffende spoorwegconcessien en een wetsontwerp tot het aanleggen van kanalen in het Fransch gebleven gedeelte van Lotharingen, waar do waterwegen door de nieuwe grenzen waren afgesneden geworden. De aanleg dezer werken , aan particulieren onder rentegarantie over een kapitaal van 65 millioen uitbesteed, werd aanbevolen en verdedigd uit het drievoudig oogpunt van politiek, landbouw- en nijverheidsbelang en 's lands defensie. ENGELAND. Onder de bij den aanvang der zitting van het parlement door de regering overgelegde stukken bevinden zich ook die betrekkelijk het Engelsche stoomjagt Deerhound , op den 13den Augustus door een Spaansch^ oorlogsschip onder de Fransche kust prijs gemaakt, welks lading, uit voor de Carlisten bestemde geweren en patronen bestaande, verbeurd verklaard en welks bemanning gevangen gezet was geworden. Uit deze correspondentie blijkt dat de Britsche regering onmiddellijk op de teruggave van het in strijd mot het volkenregt aangehouden schip en de in vrijheid stelling der bemanning aangedrongen had , waartoe de Spaansche regering was overgegaan na een, door Engeland gewei-
gerd, voorstel te hebben gedaan om de zaak aan de beslissing van een hof van prijzen te onderwerpen, welk voorstel gegrond was op de omstandigheid dat de Deerhound sinds langen tijd handel in oorlogscontrabande met de Carlisten dreef, en zelfs tot eene formele klagt van de Spaansche bij de Britsche regering had aanleiding gegeven, waaraan de laatstgenoemde echter, na overleg met de regtsgeleerde raadslieden dur kroon, destijds gemeend had geon gevolg te moeten geven. Bij het toegeven aan den eisch van Engeland gaf de Spaansche regering echter het vertrouwen te kennen dat de eigenaar en gezagvoerder van het schip wegens schending der neutraliteit volgens de Engelsche wet teregt zouden worden gesteld; van de andere zijde dienden de eigenaar en gezagvoerder van den Deerhound eene vordering tot schadevergoeding bij hunne regering in, waarbij zij de geledene schade begrootten op £ 16,500 en de tusschenkomst der regering inriepen om die som van Spanje te verkrijgen. Na overleg met de regtsgeleerde raadslieden der kroon wees de regering echter beide verzoeken af. Aan de Spaansche regering werd te kennen gegeven dat er geene termen aanwezig waren om de bedoelde personen teregt te doen staan en te slraffen , op grond dat de aanhouding in den vorm onwettig was geweest. Aan den eigenaar en gezagvoerder van het schip werd daarentegen geantwoord » dat Britsche onderdanen, ondernemingen doende als die waarin zich de verzoekers begeven hadden, geene aanspraken konden doen gelden op tusschenkomst in hun belang van de zijde der regering, wanneer zij daarbij persoonlijke schade of ongerief geleden hadden." — De Koningin Victoria zal den 30sten Maart te Windsor eene groote wapenschouwing houden over de troepen, welke aan de expeditie naar Ashantijn hebben deel genomen, en waarvan het laatste gedeelte 26 of 27 dezer in Engeland terug wordt verwacht.
0 0 S T E IV R IJ K. In het Huis van Afgevaardigden van den Hongaarschen Rijksdag heeft de nieuw benoemde minister van finantien , de heer Ghyczy den 24sten dezer zijn finantieel programma medegedeeld. Hij betoogde dat vermindering van uitgaven het voornaamste middel was tot verbetering van den toestand; verklaarde dat hij in de betrekkingen met de andere helft des rijks zoo veel mogelijk naar de noodzakelijke en wenschelijke overeenstemming zou streven, en verwierp zelfs de mogelijkheid om in de erkende voorwaarden van het vergelijk tusschen de beide deelen des rijks eenige wijziging te brengen. Ten slotte verklaarde hij dat aan geene hervormingen , hoe noodig ook , gedacht kon worden zoo lang niet het evenwigt tusschen inkomsten en uitgaven hersteld zou zijn, en dat dus aanvankelijk zijne werkzaamheid bij voorkeur op dat doel gerigt zou zijn. De mededeelingen des ministers werden dooide kamer met bijval ontvangen. — Een geacht Weener dagblad laat zich ten aanzien van het nieuwe Hongaarsche ministerie, en inzonderheid ten aanzien van den minister van finantien Ghyczy, aldus uit: » De nieuwe Hongaarsche minister van finantien heeft in de rede, welke hij in do maand December jl. bij zijne herkiezing te Komorn, hield de oorzaken der in Hongarye bestaande krisis met eene openhartigheid blootgelegd, die men anders bij de Magyaarscho staatslieden zelden in die mate pleegt te ontmoeten. -» » In Hongarye, zeide hij, is geld verspild zonder mate en zonder doel; men heeft de krachten van het land te laag geschat en te veel er van gevergd. De tegenwoordige toestand is geenszins, zoo als sommigen beweren, het gevolg van het met Oostenrijk gesloten vergelijk, maar het gevolg van onze misslagen. Niet de regering, niet eene bepaalde partij, maar alle partijen te zamen dragen de schuld daarvan. Vóór alles moeten de finantien geregeld , Hongarye voor het staatsbankroet behoed en de staatshuishouding op een vasten voet georganiseerd worden. Tot herstel der orde is de medeweiking van alle partijen noodzakelijk. Alleen de zamenwerking der onderscheiden partijen zal de optreding van eene sterke en krachtige regering mogelijk maken ; zonder die zamenwerking zal Hongarye ophouden als staat te bestaan."" » Deze ernstige woorden sprak de heer Ghyczy bijna vier maanden geleden, en bij dezelfde gelegenheid gaf hij een programma van hetgeen geschieden moest om de gestoorde orde in de finantien te herstellen : bezuiniging in de gemeenschappelijke staatsuitgaven; vermindering van het Honved-leger ; regeling der bankquaestie in overeenstemming met de andere volken van den Oostenrijkschen staat; hervorming van het belastingstelsel; vermijding van alle niet volstrekt noodzakelijke uitgaven. Thansis Ghyczy minister van finantien: thans heeft hij de gelegenheid om de regering sterk en krachtig en zijn in Komorn verkondigd hervormingsprogramma tot eene waarheid te maken. Het edele karakter van Ghyczy, zijne voortvarenheid , strekken ten waarborg dat hij dit programma niet uit het oog verliezen maar daarnaar handelen zal. Hij, die den moed had, om de staatsiegtelijke oppositie als eene dwaling af te zweren en zich openlijk en onbewimpeld aan den kant der voorstanders van het Vergelijk te scharen, zal zich door den noodkreet der gekwetste nationale ijdelheid niet laten afschrikken om zijne zuinigheidspolitiek met onwrikbare gestrengheid in toepassing te brengen. Bedriegt hij zich niet ten aanzien van den geest zijns lands en staat de meerderheid des Rijksdags hem getrouw ter zijde , dan zal hij slagen in het groote te volbrengen hervormingswerk. i) Van alle oplossingen, welke te Pesth mogelijk waren, is het kabinet Bitto-Ghyczy-Bartal de meest heuglijke. Een kabinet Sennyey of Mailath beteekende reactie in alle mogelijke opzigten; een kabinet Szlavy-Tisza beteekendo een altoosdurend conflict. Het thans te Pesth opgetreden kabinet is parlementair en constitutioneel; het beantwoordt aan de behoeften van het oogenblik; het zal de finantiele quaestie langs den praktischen weg der spaarzaamheid trachten op te lossen en daardoor beletten dat zij door oud-conservativen of radicalen misbruikt worde tot politieke oogmerken , tot gevaarlijke staatsregtelijke proefnemingen. In dien zin mag het resultaat der langdurige en gevaarlijke krisis in Hongarye aan deze zijde der Leitha bevrediging wekken ; wf>nt het is onze zaak die ten slotte gezegevierd heeft, en het in Pesth verkregen succes is eene nieuwe vernederende nederlaag der onregts-partij in het gansche rijk." SPANJE. Van de Spaan'che grenzen wordt gemeld: » Terwijl het Madridsche regeringsblad het berigt voor ongegrond verklaart, dat den 20sten voor Bdbao een gevecht zou hebben plaats gehad, gewagen berigten
van de Carlistische zijde van eene nederlaag, welke Serrano op dien dag geleden zou hebben. Een gevecht schijnt werkelijk te zijn voorgevallen ; maar niet van zoo veel belang als men zou willen doen gelooven. Van belang is echter in ieder geval de wel gelukte landing van Loma bij Plencia. Den 18den had deze generaal, die met 4000 man van Santona uitgezeild was , eene mislukte poging gedaan om tusschen Bermeo en Plencia te larden; drie bataillons onder Dorregaray sloegen hem terug. Daarentegen gelukte eene tweede poging op den 22sten. Alstoen koos Loma een meer westwaarts gelegen landingspunt tusschen Plencia en Algorte, en daar heeft hij nu, omstreeks 14 kilometer van Bilbao eene versterkte stelling ingenomen. Inmiddels schijnen de Carlisten het bombardement van Bilbao met ijver voort te zetten. Het aan de ove zijde van den Nervion gelegen plaatsje Albia hebben zij na een kort gevecht bezet. Van het oostelijk oorlogstooneel heeft men uitsluitend berigten van Carli3tischon oorsprong, en wel uit Prats de Llusanes van 18 en uit Prats de Mollo van 21 Maart. In strijd met de vroegere onwaarschijnlijke opgave dat de generaal Palacios op den marsch naar Madrid reeds te Guadalaxara zou zijn aangekomen , melden zij dat die Carlistische bevelhebber drie bataillons naar Cuen^a en vijf duizend man ter blokkering van Valencia zou hebben afgezonden. In Valencia zouden voorbereidselen ter verdediging gomaakt zijn; de gouverneur zou echter bereid zijn om in onderhandeling to treden, ten einde de stad voor een bombardement te beveiligen. Tristany zou uit Sueca en Cullera in het zuiden der provincie Valencia drie kanonnen , 700 geweren , 200 paarden en bijna 100,000 pesetas uit de openbare kassen medegenomen hebben , en thans voor Tarragona staan. De 320 Spaansche soldaten, welke na de nederlaag bij Castelfullit over de Fransche grenzen gevlugt zijn, zijn naar Cette gebragt om daar naar Barcelona ingescheept te worden. In Barcelona gelooft men dat de Carlisten den generaal Nouvilas en de gevangen manschappen zullen uitleveren of dit reeds gedaan hebben. Terwijl Nouvilas vroeger van verraad beschuldigd en daarbij vooral op zijne bloedverwantschap met Saballs gewezen werd, legt men hem thans alleen onbekwaamheid ten laste, en dit schijnt meer overeenkomstig de waarheid te zijn".
TELEGRAPHISCHE BERIGTEN. Versailles, 25 Maart. De Nationale Vergadering heeft heden het door de commissie voorgestelde tegenontwerp betreffende de gemeenteraden met 377 tegen 302 stemmen verworpen, en daarna het oorspronkelijke wetsontwerp der regering bij geheime stemming met 334 tegen 45 stemmen aangenomen. De heer Polletan heeft vergunning gevraagd om het gouvernement te interpelleren omtrent de maatregelen , welke het met opzigt tot de burgerlijke begrafenissen denkt te nemen. De vergadering zal morgen den dag der discussie hierover bepalen. Bern, 21 Maart. De Groote Raad van Genève heeft met 55 tegen 16 stemmen besloten de herziene bondsconstitutie aan te nemen, maar to dier zake geene proclamatie aan het volk uit te vaardigen, hetgeen aan de leden der meerderheid en der minderheid onder hunne persoonlijke verantwoordelijkheid is vrij gelaten. Madrid , 25 Maart. Een officieel telegram berigt dat Serrano heden morgen ten 6 ure de positien der Carlisten aangetast heeft. Het centrum, onder bevel van Loma, rukt togen Carreras op, en de regter vleugel, onder Rivero, tegen eene sterke positie, welke door eene batterij van Krupp's geschut met vrucht beschoten wordt. Madrid , 26 Maart, middernacht. In officiele telegrammen uit Sommorostro wordt berigt dat het republikeinsche leger zijne voorwaartsche beweging voortzet. De Carlisten concentreren zich op San Pedro Albanto; hunne batterijen zijn op de hoogte van Santa Juliana Carreras opgesteld, en hunne regter vleugel heeft de hoogten langs den spoor weg naar Caldanes bezet. San Pedro Albanto staat in brand en de generaal Primo de Rivero heeft de belangrijke positie van Montano, in het gezigt van de reede van Bilbao gelegen, bezet. Het eskader steunt het leger op eene voortreffelijke wijze; de inneming van San Pedro Albanto wordt elk oogenblik verwacht. Madrid, 27 Maart, des ochtends 2.45 ure. In latere telegrammen wordt de overwinning der regeringstroepen bevestigd, welke de vroeger door de Carlisten verdedigde stellingen in bezit hebben genomen. Tegen den avond werd het vuur gestaakt. De verliezen der troepen bedragen 17 officieren en 435 minderen aan gekwetsten en 2 officieren en 15 minderen aan gesneuvelden. New York, 25 Maart. De minister van finantien Richardson heeft zich ten gunste van eene vermindering der greenbacks verklaard, indien de noten der nationale banken in gelijke mate vermeerderd wierden. In eene hier gehouden meeting is besloten bij het Congres op eene spoedige oplossing der finantiele quaestien aan te dringen en tegen eene vermeerdering van het papiergeld te protesteren.
---

