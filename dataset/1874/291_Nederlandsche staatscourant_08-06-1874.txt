BUITENLANDSCHE BERIGTEN. ENGELAND.
Donderdag had in het Britsche Hoogerhuis de behandeling in comité plaats van de d<>or den aartsbisschop van Canterbury ingediende bill tot regeling van den eeredienst van de Anglikaansche kerk, waarvan de voorsteller nevens andere bisschoppen, de tegenwoordige lord-kanselier namens de regering en lord Selborne de verdediging op zich namen. Eene door de lords Limerick en Marlborough gedane poging om die behandeling uit te stellen, ten einde eerst aan op te roepen vergaderingen van geestelijken in de verschillende dioecesen de gelegenheid te geven haar oordeel over de voorgestelde veranderingen in de kerkelijke regtsspraak in zaken van leer en ritueel te doen kennen, werd beantwoord met de opmerkingen dat tot nog toe, al had de bill binnen en buiten het Huis bestrijding gevonden, niemand was opgestaan om de noodzakelijkheid van wijziging der bestaande wetgeving te erkennen of een ander stelsel, dan waarop de bill berustte aan de hand te geven, en dat het niet welvoegelijk was dat de geestelijkheid van eenig kerkgenootschap aan het Parlement de wet stelde. Het Huis voreenigde zich met deze bestrijding, door met 137 tegen 29 stemmen te bepalen dat tot de behandeling in comité zou worden overgegaan. Eenige bepalingen der bill werden daarna, met kleine veranderingen , aangenomen en de verdere behandeling verdaagd. In het Lagerhuis begon de behandeling van de artikelen der door de redering ingediende bill tot wijziging der wet van 1872 betrekkelijk den verkoop van sterke dranken, waaraan de gansche zitting werd besteed, zonder dat zij afliep. Voornamelijk over de bij de bill voorgestelde verlenging van den tijd voor het open blijvender drankwinkels, — thaDS 12,° volgens het wetsontwerp 12V S ure des avonds voor zoo veel Londen ;°thans 11 Vu volgens hel wetsontwerp 11 uren des avonds voor zoo veel de andere steden betrof, — had eene langdurige beraadslaging plaats. De amendementen tot handhaving van de thans bestaande bepalingen werden, voor het eerste geval met 161 tegen 126, voor het tweede met 382 tegen 42 stemmen, verworpen en de voorstellen der regering aangenomen. Naar aanleiding van een voorstel om de verdere discussie te verdagen , verklaarde de heer Disraeli dat het der regering aangenaam zou zijn zoo het Huis zuinig was met zijnen tijd, daar hij de algemeen verbreide meening moest tegenspreken dat de tegenwoordige sessie kort zou zijn en weinig belangrijke maatregelen te behandelen zou hebben. Integendeel zouden niet minder dan zeven bills van het uiterste gewigt bij het Huis in behandeling worden gebragt, zoodat de sessie, indien het Huis zich niet een weinig haastte, welligt zeer lang zou duren.
FRANKRIJK. In de zitting der Nationale Vergadering van Donderdag werd de eerste behandeling van het wetsontwerp tot hervorming van het kiesstelsel voortgezet en ten einde gebragt. Het werd verdedigd door de heeren de Meaux, Dufaure en den rapporteur der commissie, Batbie, bestreden door de heeren Louis Blanc en Gambetta. De heer Dufaure stelde eenige punten in het licht, waarop het wetsontwerp verschilde van hetgeen vroeger door hem was ingediend geworden , als: het eischen van eenen termijn van inwoning van zes maanden voor inboorlingen
en van drie jaren voor niet-inboorlingen , terwijl in zijn ontwerp hot kiesregt aan mannelijke ingezetenen van 25 jaren gegeven wei"!, zonder onderscheid of zij in of buiten de gemeente geboren waren, nadat zij aldaar twee jaren hadden gewoond; het beperken van de verkiesbaarheid voor de wetgevende vergaderingen, welke in zijn ontwerp aan geenerlei grenzen gebonden was; het vermenigvuldigen van de gevallen , waarin eene veroordeeling verlies van kiesregt zou ten gevolge hebben, boven die in welke zijn ontwerp voorzag, enz. Hij verklaarde nog altijd op die punten zijn voorstel boven dat der commissie van dertigen te verkiezen, doch ried do Vergadering aan tot de verdere behandeling van het ontwerp over te gaan, als zijnde zulks gevorderd zoowel door de eer der Vergadering zelve, welke aan eene vorige regering den last gegeven had een wetsontwerp tot hervorming van het kiesstelsel in te dienen , als door de welvoegelijkheid jegens de opvolgende regeringen, die aan dien last hadden gevolg gegeven , en jegens de commissie van dertigen , welke aan dien zelfden arbeid eenige maanden had gewijd. Het betoog van de heeren Louis Blanc en Gambetta strekte vooral om twee punten te doen uitkomen, namelijk dat de Nationale Vergadering, een collegie van gekozen gedelegeerden , niet bevoegd was om eene wijziging te brengen in de zamenstelling van het ligchaam, hetwelk hen benoemd had. Gezwegen nog van de omstandigheid dat dit benoemende ligchaam was het souvereine volk, en dus die toeleg min of meer met majesteitsschennis zou overeenkomen, meende men dat hier de lasthebber, in stede van den wil des lastgevers te volbrengen , integendeel den lastgever zijnen wil opdroug. In de tweede plaats zinspeelde de spreker op het gevaarlijke van dit bestaan, en verklaarde de heer Louis Blanc dat hij en zijne vrienden het algemeene stemregt onverkort en ongeschonden wenschten te bewaren omdat zij oproeren en straatgevechten wilden voorkomen. De discussie, welke nu en dan vrij onstuimig was, eindigde met het, met 378 tegen 301 stemmen genomen besluit dat tot de verdere behandeling van het wets-ontwerp zou worden overgegaan. De minister van oorlog diende in den aanvang der zitting een wetsontwerp in betreffende de voltooijing en verbetering van de vestingen en verdedigingswerken langs de oostelijke grenzen. Op zijn verzoek werd de behandeling van dit ontwerp urgent verklaard en tot de verzending daarvan om praeadvies naar de commissie voor de militaire aangelegenheden besloten. — Het in ons vorige nommer opgenomen programma van gemeenschappelijke zamenwerking der beide centrums, hetwelk door het regter centrum is opgemaakt, geeft aan de République Franqaise de volgende aanmerkingen in de pen : » Wij gelooven niet dat de ontwerpers van dit programma zich zullen vleijen dat de conservative republikeinen van het linker centrum hetzelve zullen aannemen. Het spreekt van zelf dat de voorstanders der republiek, welke, even als trouwens de gansche natie, eenen bestendigen regeringsvorm verlangen , en met regt verlangen dat de Nationale Vergadering te kennen geve of zij van zins is tot de bevestiging van de magt des maarschalks over te gaan, zich niet te vreden kunnen stellen met het aanbod dat de republiek voorloopig, en voor niet langer dan zeven jaren , zal worden erkend. Frankrijk mag zich niet nederleggen bij die schikking , welke men den wapenstilstand der partijen noemt, doch die het land in werkelijkheid dag aan dag ten prooi zou stellen aan de aanslagen van alle partijen. Frankrijk wil geene onbestendige instellingen , welke door hen die haar in het leven zouden roepen niet zouden worden geëerbiedigd, dewijl zij zich uitdrukkelijk het regt voorbehouden om tot derzelver omverwerping werkzaam te zijn. Het linker centrum zal zoo dwaas niet zijn om mede te werken tot dezen nieuwen aanslag van het regter centrum, hetwelk terzelfder tijde zich trouw verklaart aan de politiek van het op 16 Mei gevallen ministerie. n Wij moeten echter erkennen dat het laatste besluit van het regter centrum van zeer veel gewigt is en het vooruitzigt opent op eene mogelijke nieuwe ministeriele krisis, en zeer zeker op nieuwe en ernstige voorvallen in het parlement. De legitimistische partij kan dezen wapenstilstand van zeven jaren , deze afscheiding van het zevenjarige presidentschap van den persoon des maarschalks, onmogelijk aannemen; er bestaat derhalve aan de regter zijde eene volkomene scheuring." In het Journal des Débats wordt gezegd: «Het manifest van het regter centrum schijnt eenige verbazing bij de leden van het linker centrum te hebben opgewekt. Men verwachtte toenadering, en meent daarentegen in het openbaar gemaakte proces-verbaal niets meer te moeten zien dan eene poging om de dreigende scheuring tusschen de regter zijde en het regter centrum te voorkomen. Echter houden wij het daarvoor, dat de leden van het linker centrum over het algemeen voornemens zijn eene afwachtende houding aan te nemen, om te zien of het bedoelde manifest niet misschien aan de gematigde leden van het regter centrum een punt van uitgang levert om nieuwe, ditmaal ondubbelzinnige, onderhandelingen met het linker centrum aan te knoopen." Daarentegen zegt hetzelfde blad in het dagelijksch politiek overzigt in het laatste nummer het volgende : » Het door het rogter centrum genomen besluit zal zekerlijk geene enkele der uiterste partijen bevre-
digen ; door de regterzijde zal het worden aangemerkt als een afval, de republikeinsche linkerzijde zal het niet tot aansluiting bewegen. Welken invloed het ook op de verhouding der partijen moge hebben wij kunnen het echter slechts goed keuren. Wij zien daarin eene welgemeende poging om de partijen uit de Nationale Vergadering , die het meest tot zamenwerking geschikt en alleen tot de vorming eener werkdatlige meerderheid in staat zijn . tot eene goede verstandhouding te brengen , in afwachting van de vestiging eener definitive regering. Het wekt daarom onze verbazing en ons leedwezen op, te zien dat sommige vrijzinnige dagbladen dezen stap tot verzoening met tegen ingenomenheid afweren. Het regter centrum is nog nooit zoo ver gegaan als thans; men moet het voor dezen stap dank weten en niet op den weg ten goede tot stilstand brengen." DUITSCHLAND. Gelijk reeds gemeld is hebben zich onlangs omstreeks tachtig notabele burgers van Strasburg regtstreeks tot den rijkskanselier gewend met een adres, waarin zij, in het vertrouwen op zijne welwillende gezindheid , de belangen van Strasburgs handel en nijverheid aan hem aanbevelen en inzonderheid verzoeken dat zoo spoedig doenlijk maatregelen genomen worden om tot de hoogst noodzakelijke uitlegging der stad te kunnen overgaan. Dit adres, hetwelk aanvankelijk een gunstig onthaal bij den vorst von Bi^marck schijnt gevonden te hebben , heeft aan de halfofficiele Provinzial Correspondenz in haar laatste nummer aanleiding tot eenige beschouwingen gegeven. Z : j erkent dat de publieke opinie in Duitschland, bij de beoordeeling van dit adres, zich terstond op het juiste standpunt heeft geplaatst. Met regt heeft men zich er over verheugd dat uit het midden eener bevolking, bij welke vijandige woelingen tegen het rijk en tegen al wat Duitsch is nog maar al te veel ingang vinilen, zich de stem van onafhankelijke en achtbare mannen verheft om aan den leidenden staatsman des rijks hunne wenschen voor het welzijn der hoofdstad van den Elsas met de betuiging van volkomen vertrouwen voor te dragen; maar bij niemand is de gedachte opgekomen om zulk eene manifestatie te beschouwen als een bewijs van eene algeheele verandering van de gezindheid des volks in de nieuwe rijkslanden. Zulk eene niet allengs en trapsgewijze, maar plotselijk plaats hebbende verandering zou strijdig zijn met den natuurlijken loop der dingen, mot name bij eene bevolking welke door hare vasthoudendheid aan opvattingen en neigingen het bewijs levert, dat zij, in weerwil van hare langdurige vereeniging met Frankrijk, toch de eigenaardige grondtrekken van het Duitsche karakter niet verloren heeft. Voor eene opregte en duurzame verandering van gezindheid moet een helder besef van den feitelijken toestand en van de behoeften des vaderlands den weg banen. In de eerste plaats moet de overtuiging wortel schieten, dat de bepalingen van den Frankfurter vrede niet als eene aan toevallige behoeften des oogenbliks voldoende diplomatieke schikking te belhouwen zijn , maar als liet resultaat eener historische afrekening tusschen twee groote natiën, een resultaat hetwelk naar alle menschelijke berekening van definitiven en blijvenden aard is. Wanneer deze overtuiging zich in ruimeren kring gevestigd zal hebben , dan zal men ook tot de erkentenis komen , dat de nieuwe rijkslanden van de aansluiting aan Duitschland grooteren bloei en eene meer eervolle stelling te verwachten hebben, dan wanneer zij met Frankrijk vereenijid waren gebleven. De Provinzial Correspondenz ziet in het adres een heuglijk bewijs van die erkentenis en van den moed om haar uit te spreken. Daarna vervolgt zij aldus : » Indien voor het overige omtrent den zin en de beduidenis van het adres nog eenige twijfel kon bestaan , dan is de indruk , dion het in alle vijandig tegen Duitschland gezinde kringen gemaakt heeft, alleszins geschikt om he: juiste licht daarover te verspreiden Alle tegenstanders van Duitschland en van de nationale politiek beschouwen het morrende en weerbarstige Elsas-Lotharingen als een gewenschten bondgenoot en als een voornaam steunpunt voor hunne woelingen. Zij gevoelen zich natuurlijk teleurgesteld door ieder voorval, waaruit blijkt dat de vervreemding der nieuwe rijkslanden van Duitschland begint af te nemen. Daarom trachten zij op alle wijze de beteekenis der jongste Strasburger manifestatie te verkleinen, en meenen de publieke opinie op eenen dwaalweg te kunnen brengen door te verkondigen dat enkele onderteekenaars \an het adres later verklaard hebben zich met de redactie der daarin vervatte verklaringen niet te kunnen vereenigen, en dat het adres uitsluitend afkomstig is uit den boezem der zoogenaamde Elsasser partij, welke bij de verkiezingen voor den Rijksdag het onderspit gedolven heeft. Daarmede is echter voor het doel der oppositie niets gewonnen. Door de tegenspraak van enkelen tegen de redactie van het adres wordt de beteekenis van hetzelve niet verkleind, en zeker heeft geen verstandig mensch ondersteld, dat de verklaringen van vertrouwen in den rijkskanselier en in de rijksregering, uit de kringen der Jesuiten en der vrienden van Frankrijk af komstig waren. » Het is voldoende voor de beoordeeling der gesteldheid van zaken, dat eene tot de kern der Elsasser bevolking behoorende partij, met een juist begrip van de ware belangen des vaderlands, zich bepaald verklaart tegen het streven dergenen die zich als onverzoenlijke vijanden der nationale ontwikkeling van Duitschland betoonen, en hare hoop op toekomstigen bloei en welvaart vestigt op den feitelijken grondslag van de tegenwoordige inrigting des rijks. Al is deze partij tot dus ver nog niet sterk en voortvarend genoeg om zich met goed gevolg bij de verkiezingen te doen gelden, dan hteft zij toch door beschaving, vermogen en invloed alle uitzigt, dat haar meer en meer de leiding der publieke opinie in Elsas Lotharingen ten deel zal vallen. Het is hare schoone taak do aansluiting der nieuwe rijkslanden aan Duitschland te bevorderen en aan de welwillende bedoelingen der rijksregering te gemoet te komen, wier ernstige zorg voor het welzijn van Elsas-Lotharingen zich ook daarin openbaart, dat zij zich even min door gunstige verschijnselen tot overdreven verwachtingen laat verleiden als door blijken van weerspannigheid in eene verbitterde stemming laat brengen." TKLEGRAPHISCHE BERIGTEN. Londen , 5 Junij. In het Hoogerhuis heeft lord Derby op eene vraag van lord Dunsany geantwoord , dat de positie van Engeland ten aanzien van het kanaal van Suez geenszins precair was. De acte van
concessie bepaalt zeer duidelijk de regten en pligten der maatschappij en dergenen die van het kanaal gebruik maken. Het gouvernement zal alle redelijke voorstellen ondersteunen, welke berekend zyn om voor het vervolg geschillen te verhoeden. De Europesche gouvernementen zouden niet toestemmen in den aankoop van het kanaal door eene der regeringen en in deszelfs exploitatie door eene internationale commissie. Lord Derby weigerde zich uit te laten over het gewigtige punt der neutraalverklaring van het kanaal in tijden van oorlog. Londen , 5 Junij. Met het oog op de steeds toenemende uitbreiding der vereenigingen van veldarbeiders, vormt zich in de westelijke graafschappen eene groote vereeniging van pachters , om aan de woelingen der arbeiders tegenstand te bieden. De leden dier vereeniging verzekeren elkander onderling tegen de schade die zij door werkstaking mogten ondervinden. In Somerset is de werkstaking der mijnwerkers geeindigd ten gevolge van eene schikking met de eigenaars. Londen , 6 Junij. De cardinaal Cullen heeft van den Paus het bevel ontvangen om eene nationale synode bijeen te roepen , ten einde de kerkelijke aangelegenheden in overweging te nemen. Zij zal zich onder anderen moeten bezig houden met de wet welke pauselijke bullen voor onwettig verklaart, met de beperkingen waaraan de Jesuiten onderwerpen zijn en met de betrekking der kloosters tot den staat. Versaii.les, 5 Junij. De Nationale Vergadering heeft na eenige discussie besloten tot de tweede beraadslaging over te gaan over het wetsontwerp waarbij medische faculteiten opgerigt worden te Lyon, Toulouse, Rijssel, Nantes, Bordeaux en Marseille. Do constitutionele commissie heeft zich vereenigd met het ontwerp der subcommissie betreffende de vertegenwoordiging van Algerie, volgens hetwelk elk departement van Algerie eenen afgevaardigde zal verkiezen. Het linker centrum heeft eene commissie benoemd, bestaande uit de heeren C. Périer, de Massy en Loon Say, om met het bureau een programma te ontwerpen, hetwelk waarschijnlijk morgen in eene bijeenkomst dier partij behandeld zal worden. Oran , 5 Junij. Twee Spaansche oorlogsschepen, een fregat en een advysvaartuig, hebben 500 uit Carthagena herwaarts gevlugte galeiboeven , alsmede weggeroofde koopwaren ter waarde van 200,000 francs ingescheept en zijn daarmede naar Ceuta vertrokken. Ems , 5 Junij. De Koning van Saksen wordt Maandag hier verwacht om den Keizer \an Rusland een bezoek te brengen. Münciien , 5 Junij De haron von AVerther heeft gisteren het officiele besluit ontvangen , waarbij hij tot Duitsch ambassadeur te Konstantinopel benoemd wordt. Hij vertrekt Dingsdag naar Berlyn en moet zich reeds binnen weinige weken naar Konstantinopel begeven. Rome , 4 Junij. Heden werd in den Senaat over de regeling der werkzaamheden gehandeld. De heer Menabrea wenschte dat hot wetsontwerp betreffende de vestingwerken vóór het reces in beraadslaging zou komen. De generaal Cialdini deed eene motie om de behandeling van het ontwerp uit te stellen tot dat de noodige geldmiddelen tot uitvoering der wet voorhanden zouden zijn. Hij betreurde de vertraging welke deze gewigtige zaak daardoor zou ondergaan, maar toonde aan dat ten gevolge van het op 24 Mei door de Kamer van Afgevaardigden uitgebragte votum het ministerie buiten slaat was om te voorzien in de uitgaven , welke uit de aanneming van het ontwerp zouden voort vloeijen. De president-minister toonde aan, hoe de inkomsten vermeerderd konden worden zonder verhooging der bestaande of invoering van nieuwe belastingen ; betoogde de noodzakelijkheid om het evenwigt in de finantien te herstellen, en noemde de wetsvoordragten op, waarvan de aanneming verdere uitgaven ten gevolge zoude hebben. Hij verklaarde voor het overige dat de regering zich met de motie Cialdini vereenigde en beloofde geene tot militaire of openbare werken betrekking hebbende voordragten te zullen intrekken. De motie van den generaal Cialdini werd met bijna algemeene stemmen aangenomen. De Kamer van Afgevaardigden is verdaagd. B ucharest, 5 Junij. De Kamer heeft de spoorweg-conventie met Hongarye met 75 tegen 34 stemmen goedgekeurd, nadat de presidentminister verklaard had, dat het ministerie van de aanneming eene kabinetsquaestie maakte.
---

NEDERLANDEN. 's GRAVENHAGE, den 6den Junij 1874.
Bij besluit van den 24sten Mei 1874 heeft Zijne Majesteit goedgevonden den graaf de Perponcher Sedlnitzky, voormalig buitengewoon gezant en gevolmagtigd minister van Z M. den Duitschen Keizer, Koning van Pruissen, bij het Nederlandsche Hof, te benoemen tot ridder grootkruis der orde van den Nederlandschen Leeuw. Bij Zijner Majesteits besluit van den 3den Junij 1874, n°. 29, is benoemd tot notaris binnen het arrondissement Breda , ter standplaats de gemeente Dinteloord, J. de Klerck , candidaat-notaris te Katwijk. Bij Koninklijk besluit van 4 Junij 1874, n°. 23, is bij het personeel van de geneeskundige dienst der landmagt benoemd tot apotheker van de 2de klasse (naar ouderdom van rang), de apotheker der 3de klasse A. A. Hussem , van gemeld personeel.
MINISTERIE VAN BINN ENLANDSC HE ZAKEN. In afzonderlijke bijvoegsels tot dit nummer der Staats-courant wordt medegedeeld het Verslag van den Minister van Binnenlandsche Zaken aan den Koning betreffende de exploitatie der Staatsspoorwegen, gedurende het jaar 1809; de twee eerste vellen van dit verslag worden met dit nummer, de volgende vellen zullen later worden verzonden. C
---

