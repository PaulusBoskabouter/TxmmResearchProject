MINISTERIE VAN OORLOG. Koninklijke Militaire Akademie.
Ten gevolge van den uitslag van het onlangs gehouden vergelijkend examen tusschen de adspiranten naar eene plaatsing als kadet op de Koninklijke Militaire Akademie, zullen met September aanstaande aan die inrigting als kadet worden geplaatst: voor de infanterie hier te lande: H. J. von Bruckon Fock; W. A. E. Mansfeldt; jhr. L. van Capellen; voor de artillerie hier te lande: J. J. P. Slinkers; jhr. M. W. Boreel; E. Boellaard: A. W. Noorduyn; voor de genie hier te lande : J. Z. Stuten; R SchefFdr; A J. M. A. Gerlach; W. J. Rahder; F. L. baron Quarles de Quarles ; F. J. H. Verhoef; B. M. Brantsma; J. H. A. Mijsberg; J. F. H. Mingels; voor de infanterie in Oost-Indie: J. C Lindgreen; S. F. Boers; voor de genie in Oost Indie: A. Zon ; J. J. H. Harcke; J. G. H. de Voogt; J. J A. Muller; J. N. A. baron van Wiissenaer van St. Pancras; E. Tielenius Kruythoff; J. Le Feber; J. W C. Beelenkamp; M. C. van Rouveroy van Nieuwaal; W. P. Haver Droeze. 's Gravenhage, 8 Augustus 1874. De Minister van Oorlog, Weitzel. De Minister van Oorlog ; Ontvangen hebbende een aantal requesten, waarbij door of ten behoeve van milicien-verlofgangers vrijstelling wordt verzocht van het opkomen onder de wapenen voor de te dezen jare te houden najaarsoefeningen ; Brengt bij deze ter kennis van de adressanten, dat de belangen van de dienst niet toelaten in hun verzoek te bewilligen. Te dezer gelegenheid worden de betrokken miliciens herinnerd, dat zij, die wegens ziekte niet op den bepaalden dag onder de wapenen komen, overeenkomstig de daaromtrent bestaande voorschriften, zich na hunne herstelling bij bun corps moeten vervoegen, ten einde gedurende zes weken in den wapenhandel te worden geoefend. 's Gravenhage, den 8sten Augustus 1874. Weitzel.
---

BUITENLANDSCHE BERIGTEN. FRANKRIJK.
De permanente commissie uit de Nationale Vergadering hield Don-
derdag hare eerste bijeenkomst. De commissie constitueerde zich daarin en bepaalde dat zij des Donderdags namiddags om de veertien dagen hare vaste zittingen zou honden. De voorzitter, de hier Buffet, rigtte tot de leden het verzoek dat zij hom vooraf in kennis zouden stellen van de in die zittingen te behandelen onderwerpen, opdat hij in de gelegenheid zou zijn van te zorgen dat de minister, wien het aanging, tegenwoordig was om inlichtingen te geven. — Omtrent het op 15 Maart jl. gesloten tractaat tusschen Frankrijk en het rijk van Annam in Achter-Indie, hetwelk door de Nationale Vergadering in hare voorlaatste zitting werd goedgekeurd, kan het volgende worden medegedeeld. Het tractaat was noodzakelijk geworden sedert de bij het tractaat van 1862 geregelde toestand was veranderd; ter beveiliging van de Fransche bezittingen had namelijk de gouverneur van Cochin-China zich in 1867 genoopt gevonden het Fransche gebied uit te breiden door de annexatie van deze, vroeger tot Annam behoord hebbende provinciën , en zoodra dit was geschied, waren er met Annam onderhandelingen geopend opdat het alle aanspraken op dit gebied zou opgeven , waartegen Frankrijk het nog niet betaalde gedeelte der bij het genoemde tractaat opgelegde oorlogsschatting kwijtschold ; dit restant bedroeg ongeveer 5V 2 millioen francs. Langen tijd werden deze onderhandelingen ponder resultaat gevoerd; de oorlog van 1870 deed haar schorsen, doch na den vrede met Duitschland werden zij hervat en leidden «ij eindelijk tot het op 15 Maart 1874 gesloten tractaat, dat in vele opzigten verder ging dan de aanvankelijk aan Annam gedane aanbiedingen. De Koning van Annam verklaarde zich alleen tot het opgeven zijner aanspraken op de drie geannexeerde provinciën bereid , wanneer hij te gelijker tijd van Frankrijk de toezegging van bijstand kon verkrijgen om zijn gezag tegen buitenlaadsche vijanden te handhaven. In het rijkste deel van zijn gebied, Tonkin, hadden herhaaldelijk invallen van Chinesche opstandelingen plaats, hetzij met vijandige bedoelingen, hetzij alleen om zich voor de vervolgingen der troepen van de Chinesche regering in veiligheid te stellen. In het laatste geval plegen de troepen de opstandelingen in Tonkin te vervolgen en aan te tasten , doch al gebeurde dit niet, de handel werd in dat gedeelte van het Annamsche rijk voortdurend belemmerd; daarenboven worden de kusten onveilig gemaakt door zeeroovers, welke Annam niet bij magte is te bedwingen. Aan dien wensch heeft de Fransche regering ten slotte voldaan. Zij heeft zich verbonden aan den Koning van Annam af te staan vijf stoomschepen van 500 paardenkrachten en de vereischte hoeveelheid wapenen en ammunitie om de kust van zeeroovers te zuiveren en de scheepvaart in de golf van Tonkin te beschermen ; verder zal zij hem later personeel en materieel verschaffen om leger en vloot behoorlijk interigten, het binnenlandsch bestuur en het finantieel beheer in orde te brengen alsmede de vereischte werken van algemeen nut aan te leggen. Echter onder de volgende bedingen. De Koning van Annam zal geene politieke verdragen met eonige andeie mogendheid dan Frankrijk sluiten, en geene handelsovereenkomsten aangaan zonder alvorens daarin Frankrijk te hebben gekend, en altoos in overeenstemming met het met Frankrijk gesloten tractaat van 15 Maart. Alle havens worden opengesteld voor de scheepvaart van alle natiën , gelijk mede de vaart vrijgesteld op de rivier Shougkoi voor zooverre die op Annamsch gebied stroomt; de vreemdelingen zullen zich in het koningrijk mogen vestigen , er gronden bezitten en vrijelijk handel drijven en nijverheid uitoefenen. Verder werden de belangen en regten der Christenen in het tractaat voor het eerst gewaarborgd, en aldus voorzien in een dikwerf ondervonden leemte van het tractaat van 1862. De inlandsche Christenen worden in elk opzigt, ten aanzien van het bekleeden van openbare ambten, der belastingen enz., met de inlanders van andere godsdienstige gezindheid gelijk gesteld, en voor de zendelingen wordt de volledige vrijheid van vestiging en prediking alsmede het regt van bezit van gronden en gebouwen voor scholen, kerken, hospitalen, weeshuizen en alle dergelijke doeleinden bestemd. Ten slotte blijft Annam zich bij het tractaat verbinden tot het afdoen van het restant der aan Spanje verschuldigde oorlogsschatting, groot een millioen dollars, welke som, onder verband van de invoer- of uitvoerregten door den gouverneur van Cochin-China zal worden ontvangen en aan den Spaanschen consul te Saigon overgemaakt.
E i\ G E L A N D. In de zitting van het Huis der Gemeenten van Donderdag vroeg de heer Mac Arthur inlichtingen aangaande den stand der quaestie betrekkelijk de grensscheiding der Britsche en Portugesche bezittingen aan de Delagoa-baai , waaromtrent in der tijd berigt was dat door den President der Fransche Republiek eene scheidsregterlijke uitspraak zou gegeven worden , zondtr dat er later daaromtrent iets vernomen was. De heer Bourke antwoordde dat het protocol, waarbij overeengekomen werd het geschil aan de beslissing van eenen scheidsregter te onderwerpen, den 25sten September 1872 was onderteekend geworden , en dat daarbij was bepaald dat Engeland binnen een jaar na dien dag zijne memorie aan den scheidsregter zou indienen , waarop aan Portugal een nieuwe termijn van een jaar zou worden gegeven om daarop te antwoorden. Den 15den September 1874 was de memorie door Engeland ingediend, en die van Portugal zou derhalve vóór den 15den der volgende maand moeten inkomen. Zoolang er nog geene uitspraak over de quaestie gegeven was, achtte de regering het onvoegzaam aan het Parlement de correspondentie betrekkelijk dit geschil over te leggen. Dezelfde minister gaf in antwoord op eene andere vraag de toezegging dat de regering gedurende het reces van het Parlement door middel van het officiele dagblad alle voor het publiek belangrijke mededeelingen betreffende de conferentie van Brussel zou openbaar makon. SPANJE. In de Madridsche Correspondencia van 3 dezer wordt de volgende aan de regering toegeschrevene nota over de geruchten eener interventie gelezen : n Het publiek houdt zich bezig met het denkbeeld dat de vreemde mogendheden in de Spaansche zaken zullen intervenieren. Eene dergelijke interventie is echter in het geheel zoo zeker niet als men algemeen gelooft en als sommigen schijnen te verlangen. Men is zelf zoo ver gegaan van te beweren dat de regering het eerste denkbeeld eener
zoodanige interventie zou hebben geopperd. Dit is eene dwaling. De regering kent hare pügten ; zij stelt vertrouwen genoeg op hare krachten en op die der liberale partij in Spanje, om tot geenen bijstand uit den vreemde de toevlugt te nemen." In gelijken geost wordt gesproken in eene correspondentie uit Madrid van 3 Augustus, in het Journal des Débats van heden opgenomen. Na van den aandrang te hebben gewaagd, waarmede Duitsche dagbladen op eene interventie in Spanje aandringen, schrijft de correspondent: » Wie door dezen ijver het meeste in verlegenheid wordt gebragt, is voorzeker Spanje zelf, hetwelk niet weet wat te doen om die uitbarsting van sympathie voorbij te laten gaan. Ik kan u de verzekering eeven dat Spanje geen enkelen stap gedaan heeft om die overmaat van eer te verwerven. Niet slechts wenscht het in het geheel geen interventie van eene buitenlandsche mogendheid, maar het zou een voorstel daartoe op het stelligste afwijzen. Terwijl het ernstig hoopt dat de buitenlanders aan de Carlisten geen ondersteuning meer zullen verschaffen, koestert Spanje het vertrouwen dat het met inspanning van va ierlandsliefde en van eigene krachten ten slotte den opstand onderdrukken zal. Wanneer men het krijt slechts gesloten houde , staat Spanje, op zijn goed regt en op zijn zwaard vertrouwende, voor de overwinning in." — Aangaanden den Carlistenoorlog wordt niets gemeld dan dat de nieuw benoemde militaire gouverneur van Catalonie, de generaal Lopez Dominguez, aan het hoofd van 8000 man te Figueras was aangekomen , en van daar vertrokken was na Castel-fullit, waar Savalls zich aan het h ;ofd van 15000 Carlisten versterkt had. Op de nadering van de troepsn, hadden de Carlisten echter hunne versterkte stellingen verlaten en waren terug getrokken. Van het Noorderleger wordt nog steeds berigt dat het, in afwachting van noodzakelijke versterkingen, zich nog bepaalt tot het blokkeeren der Carlisten in Navarre en het verdedigen van de Ebro-linie.
DUITSCHLAND. De hervorming van de provinciale industriescholen volgens het plan van 21 Maart 1870 heeft, niettegenstaande den belemmerenden invloed der oorlogsjaren 1870 en 1871, voldoende vorderingen gemaakt. Van de 28 bestaande zijn er 14 provinciale industriescholen reeds geheel hervormd, of is die hervorming in vollen gang , terwijl die van 2 andere staat ondernomen te worden. Onder de 12 overigon zijn er, welker hervorming wegens plaatselijke omstandigheden niet zal kunnen plaats hebben; het lag trouwens dan ook van den aanvang af niet in de bedoeling dat alle bestaande scholen eene hervorming zouden ondergaan. Volgens het plan van 187tt is de gemeente, in welker gebied eene aan het vastgestelde programma beantwoordende industrieschool opgerigt wordt, verpligt te zorgen voor het onderhouden van het locaal; de staat verschaft de vereischte leermiddelen, terwijl verder, indien de eigene inkomsten der school, —de schoolgelden, enz. — niet toereikend zijn om de kosten te dekken, het verschil door den staat en de gemeente, ieder voor de helft, wordt bijgepast. In sommige gevallen dragen ook naburige gemeenten nevens de gemeente waarin de school gesticht is , in do jaarlijksche kosten op eene prijzenswaardige wijze bij. Aan elke der hervormde scholen hebben de betrokkene gemeenten , doch geheel op eigen kosten , eene in verscheiden klassen verdeelde school van voorbereidend onderwijs verbonden , welker leerplan met dat van de industrieschool in verband is gebragt, en waarin de gelegenheid gegeven wordt om de voor het toelatingsexamen op de industriescholen vereischte kundigheden zoo spoedig mogelijk te verkrijgen. Het aan de leerlingen in de hoogste klassen der industriescholen toegekende voorregt van als vrijwilliger voor één jaar te worden toegelaten , vervalt voor de niet hervormde scholen met 1 October 1875. De kweekelingen der hervormde scholen worden in het genot van dit voorregt gesteld , zoodra zij het onderwijs in de vakklassen bijwonen. Tot hiertoe is er geene beperking gebragt in de bepalingen nopens de toelating van de leerlingen uit de hoogste klassen der niet hervormde industriescholen tot de instellingen van hooger industrieel onderwijs , en voorshands bestaat het voornemen niet om later tot die beperking over te gaan. Naar de reeds opgedane ondervinding te oordeelen, beantwoordt het plan van organisatie van 21 Maart 1870 aan de tegenwoordige behoeften , en mag het hier en daar verbreide gerucht, als zou er aan de wijziging van dat plan worden gedacht, als onjuist worden aangemerkt. [Norddeutsche Atlgemeine Zeitung.) — In de Magdenburger Zeitung wordt medegedeeld dat de regerende graaf von Stolberg-Wernigerode aan de Pruisische regering te kennen heeft gegeven afstand te doen van zijne grafelijke souvereiniteitsregten in het graafschap Wernigerode, met name betrekkelijk de benoeming van geestelijken en regterlijke ambtenaren. OOSTENRIJK — II0NGARYE. Uit Pest wordt berigt dat de magnatenkamer, het Hoogerhuis van het Hongaarsche parlement, de algemeen gekoesterde verwachting te leur stelt, dat zij de door de andere kamer op het einde der zitting aangenomen wetsontwerpen onveranderd en spoedig zou goedkeuren. Die verwachting was vooral daarop gegrond dat die wetsontwerpen de zamenstelling en verkiezing van het Hongaarsche Lagerhuis betroffen, en de magnaten zich zouden plaatsen op het standpunt dat zij geene wijzigingen hadden te brengen in hetgeen het andere huis , de eerste belanghebbende, goedgevonden had in zijne eigene zaak te bepalen. Op het ontwerp betrekkelijk de onvereen igbaarheid van betrekkingen met het mandaat van afgevaardigde zijn echter in het Hoogerhuis eene reeks van amendementen voorgesteld en , naar men aan de Neue Freie Presse mededeelt, zou bij hetzelve het voornemen bestaan om ook in het ontwerp tot herziening der kieswet, zoo als dit in de andere kamer is tot stand gekomen, ingiijpende wijzigingen te brengen. Een gevolg van deze handelwijze zal noodwendig de verdaging der sluiting van de parlementszitting of het aanhouden van de beide wetsontwerpen zijn. Tevens wordt berigt dat de Hongaarsche regering, wanneer het Hoogerhuis aldus mogt blijven handelen, onmiddellijk tot de verdaging van het parlement zou overgaan. ITALIË. Een dagblad van Rome deelt onder voorbehoud het berigt mede dat de Paus aan de nuntiussen te Parys, Weenen en Lissabon den last
zou hebben gegeven om aan de regeringen van Frankrijk, OostenrijkHongarije en Portugal voor te slaan dat zij afstand zouden doen van haar regt om in geval van de verkiezing van eenen Paus bepaalde cnndidaten te wraken. Waren die regeringen daartoe bereid, dan zou de Paus wederkeerig bereid zijn tot eene herziening van de concordaten over te gaan. Er wordt bijgevoegd dat hetzelfde voorstel ook aan Spanje zou gedaan worden. TELEGRAPIIISCHE RERIGTEN. Brussel, 7 Augustus. Aan de Indépendance Beige wordt uit Londen het berigt gezonden dat de Fransche regering aan Spanje op de klagten aangaande de houding der Fransche ambtenaren tegen de Carlisten een zeer krachtig antwoord zou hebben gegeven, waarin betoogd werd dat alle gedane klagten ongegrond zijn. Londen , 7 Augustus. De sessie van het Parlement is heden gesloten. In de sluitingsrede wordt gezegd dat de betrekkingen met de vreemde mogendheden vriendschappelijk zijn , en dat de regering den uit die goede betrekkingen geboren invloed zal blijven aanwenden ten voordeele van de handhaving der tractaten en het bevestigen van den vrede. In de rede worden de in Spanje heerschende beroeringen betreurd; de regering koestert opregte wenschen voor het herstel van orde en vrede daar te lande, doch meent dat het zekerste middel om dit gewenschte resultaat te verkrijgen bestaat in het niet tusschen beiden komen in de binnenlandsche aangelegenheden van eenen onaf hankelijken staat. Londen , 8 Augustus. De vereeniging van steenkolenmijneigenaars heeft in eene te Durham gehouden vergadering besloten de werkloonen met 20 pet. te'verminderen. Zoo die vermindering door de werklieden niet mogt worden aangenomen, zal het geschil aan de uitspraak van scheidsregters onderworpen worden. Madrid, 7 Augustus. De Gaceta berigt dat de Carlisten Laguardia in Navarra genomen hebben. De brigade van den generaal Yriarte is te Teruel binnen getrokken , welke stad door de Carlisten was ontruimd geworden. Te Grenada hebben bij de inschrijving voor de reserve ongeregeldheden plaats gehad, welke met kracht onderdrukt zijn. Volgens den Imparcial bestaat er groote oneenigheid onder de leiders der foederalistische partij.
---

NEDERLANDEN. 's GRAVENHAGE, den 8sten Augustus 1874.
, Bij Koninklijk besluit van den 24sten Julij 1874, zijn de heeren mrs. W. A A. J. baron Schimmelpenninck van der Oije, referendaris aan het Departement van Buitenlandsche Zaken en jhr. A. P. C van Karnebeek, raad van legati», werkzaam aan genoemd Departement, benoemd tot ridder der orde van den Nederlandschen Leeuw. Bij Zijner Majesteits besluit van den 4den Augustus 1874, n°. 45, is de luitenant ter zee der 2de klasse jhr. S. F. T. de Vaynes van Brakell, met ingang van den 16den Julij jl., voor den tijd van drie jaren bestendigd in het genot van het hem, bij Zijner Majesteits besluit van den 12den Julij 1872, n°. 17, toegekende pensioen van drie honderd \ ijftig gulden (f 350) 'sjaars. Bij Koninklijk besluit van 4 Augustus 1874, n c . 39, zijn benoemd tot directeur van het postkantoor : te Oudenbosch, de heer D. L. Bakker, thans directeur van het postkantoor te Edam; te Oud-Beijerland , de heer A. Lagerwerff, thans directeur van het postkantoor te Ter Neuzen. Bij Koninklijk besluit van 4 Augustus 1874, n°. 48, is de kapitein H. P. van Walt, plaatselijke adjudant van de 1ste klasse te Helder, krachtens art. 42, § 2c, der wet van 28 Augustus 1851 (Staatsblad n°. 128), op pensioen «esteld, en het bedrag van dat pensioen, ingevolge de artt. 14 b en 19 der wet van dezelfde dagteekening ( Staatsblad n°. 129), bepaald op f 1080 'sjaars. Bij Koninklijk besluit van 4 Augustus 1874, n°. 49, is bij den plaatselijken staf benoemd tot 2den luitenant plaatselijken adjudant van de 2de klasse te Geertruidenberg de sergeant H. Cales, van het 4de regement infanterie, gedetacheerd bij het Departement van Oorlog. Bij Koninklijk besluit van 4 Augustus 1874, n°. 5", is: 1». de kapitein H. Piccardt, van het corps ingenieurs, mineurs en sappeurs, krachtens art. 42, § li, der wet van 28 Augustus 1851 (Staatsblad n°. 128), op pensioen gesteld, en het bedrag van dat pensioen , ingevolge de artt. 14 b en 19 der wet van dezelfde dagteekening (Staatsblad n°. 129), bepaald op f 1080 'sjaars; 2°. aan genoemden kapitein de rang verleend van majoor. Bij Koninklijk besluit van 4 Augustus 1874, n°. 51, is bij het corps ingenieurs, mineurs en sappeurs benoemd tot kapitein van de 2de klasse (naar ouderdom van rang), de 1ste luitenant G. J. Blaauw, van het corps. Bij Koninklijk besluit van 4 Augustus 1874, n°. 53, is aan den voor de dienst in Oost-Indie bestemden soldaat R. A Schulze , van het koloniaal werfdepot, de vergunning verleend tot het dragen der Duitsche medaille, ingesteld ter herinnering aan den veldtogt tegen Frankrijk in 1870 en 1871.
---

MINISTERIE VAN BINNENLANDSCHE ZAKEN RIJKSKWEEKSCHOOL VOOR VROEDVROUWEN.
Met 1 October dezes jaars is er gelegenheid tot plaatsing van 7 leerlingen aan de Rijkskweekschool voor vroedvrouwen te Amsterdam. Die "leerlingen genieten van het Rijk huisvesting, weding, verpleging en onderwijs gedurende twee jaren, ten ware zij zich door wangedrag of door gebleken ongeschiktheid voor de betrekking van vroedvrouw, een verder verblijf aan de school onwaardig toonen. Alleen zij worden opgenomen, die 1°. van 20 tot 35 jaren oud zijn, eene goede gezondheid genieten en vrij zijn van ligchaamsgebreken, welke haar bij de uitoefening van het beroep van vroedvrouw hinderlijk zouden zijn, 2°. in staat zijn hare gedachten, zoowel mondeling als schriftelijk, geregeld mede te deelen , eene duidelijke hand schrijven en bekend zijn met de hoofdregels van de rekenkunde, en 3°. onbesproken van gedrag zijn, waarvan moet blijken uit een getuigschrift, door het gemeentebestuur van hare woonplaats in Augustus dezes jaars af te geven. Belanghebbenden worden uitgenoodigd van haar verlangen om geplaatst te worden, vóór 10 September e. k. kennis te geven aan den voorzitter van den geneeskundigen raad der provincie waarin zij hare woonplaats hebben: voor Noordbrabant en Limburg, dr. A. F. J. Ingenhousz, te Breda; voor Gelderland en Utrecht, dr. W. F. P. Kiehl, te Arnhem; voor Zuidholland, dr. L. J. Egeling, te 's Gravenhage; voor Nooidholland, dr. J. Penn , te Amsterdam; voor Zeeland, dr. A. Fokker, te Middelburg;
voor Friesland en Groningen, dr. L. Ali Cohen, te Groningen; voor Overijssel en Drenthe, dr. L. Lubach, te Kampen, 's Gravenhage, 7 Augustus 1874. Voor den Minister van Binnenlandsche Zaken , De Secretaris-Generaal, Hubrecht. In afzonderlijke bijvoegsels tot dit nummer der Staats-courant wordt medegedeeld het Verslag van den Minister van Binnenlandsche Zaken aan den Koning betreffende de exploitatie der Staatsspoorwegen, gedurende het jaar 1870; de drie eerste vellen van dit verslag worden met dit nummer, de volgende vellen zullen later worden verzonden.
---

