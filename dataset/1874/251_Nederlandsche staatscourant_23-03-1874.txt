NEDERLANDEN. 's GRAVENHAGE, den 21sten Maart 1874.
Bij Koninklijk besluit van 18 Maart 1874. n°. 10, is benoemd tot rector magnificus aan de hoogeschool te Utrecht, voor het akademiejaar 1874/75, de hoogleeraar H. P. G. Quack. [Herplaatsing wegens misstelling.] Bij Koninklijk besluit van 20 Maart 1874. n°. 16, is aan L. A. H. Wolters, op zijn verzoek, eervol ontslag verleend als majoor-commandant der dienstdoende schutterij te Yenlo. Bij Zijner Majesteits besluit van den 18den Maart 1874, n°. 20, is benoemd tot hoofdcommies bij het Departement van Justitie mr. J. F. Alewijn, thans commies. Bij Zijner Majesteits besluit van den 19den Maart 1874, n°. 18, is benoemd tot substituut-griffier bij den Hoogen Raad der Nederlanden mr. B. Ermerins, thans substituut-griffier bij het provinciaal geregtshof in Zuidholland. Bij Zijner Majesteits besluit van den 19den Maart 1874, n°. 19, is benoemd tot notaris binnen het arrondissement Groningen , ter standplaats de gemeente Groningen, mr. P. L. de Gavere, candidaat-notaris , thans griffier b\j het kantongeregt te Zaandam, uit welke betrekking hem eervol ontslag is verleend, een en ander in te gaan met 15 April 1874. Bij Zijner Majesteits besluit van den 16den Maart 1874, n". 31, is aan den heer J. P. van der Mey, directeur der stearine kaarsenfabriek te Brussel, verlof verleend tot het aannemen van het ridderkruis der orde van Karei III, hem bij besluit van den 4den Januarij 1873 door Z. M. den Koning van Spanje geschonken. Bij Koninklijk besluit van 19 Maart 1874 , n°. 12, is de heer A. H. Jansen thans ontvanger der directe belastingen, in en uitgaande regten en accijnsen te Purmerend c. a, benoemd tot ontvanger derzelfde middelen te Helder. Bij Koninklijk besluit van 19 Maart 1874, n°. 13: is opgeheven het kantoor der directe belastingen en accijnsen te Halsteren c. a., zoo als hetzelve thans bestaat; is de gemeente Halsteren toegevoegd aan het ontvangkantoor der directe belastingen , in- en uitgaande regten en accijnsen te Bergen op Zoom. en de gemeente Nieuw Vosmeer aan dat der directe belastingen en accijnsen te Steenbergen c. a.; zijn de evengemelde kantoren gelaten onder het voortdurend beheer van de tegenwoordige titularissen, te weten : dat te Bergen op Zoom, onder het beheer van den ontvanger L. M. van Kooten; en dat te Steenbergen, onder het beheer van den ontvanger J. A. Bouwhuyzen. Bij Koninklijk besluit van den lOden Maart 1874, n°. 23, is aan mr. R. E. N. dAbo, te Soerakarta, vergunning verleend tot het aannemen der decoratie van commandeur der 2de klasse der Wasa-onle, hem door Z. M. den Koning van Zweden en Noorwegen geschonken. Bij Koninklijk besluit van icn 16den Maart 1874, n°. 25 , is aan den heer A. J. W. van Delden , voorzitter der kamer van koophandel en nijverheid te Batavia, verlof verleend tot het aannemen der decoratie van ridder der orde van het Legioen van Eer , hem door den President van de Fransche Republiek geschonken. MINISTERIE VAN FINANTIEN. Goederenverkeer langs Lobith. De manifesten der lading van schepen , die langs Lobith uitvaren , vermelden dikwijls de goederen onder eene te algemeene benaming om daaruit de noodige gegevens te kunnen putten voor de statistieke"opgaven omtrent het goederenverkeer langs den Rhijn , welke jaarlijks moeten geleverd worden voor het verslag, bedoeld bij art. 45 der herziene Rhijnvaartacte (Staatsblad 1869, n°. 75). Expediteurs, agenten van stoombootmaatschappijen en verdere belanghebbenden worden mitsdien uitgenoodigd te zorgen dat uit de manifesten, bestemd voor het kantoor Lobith , de soort der goederen blijkt volgens de onderscheidingen der bijzondere Daamlijst, welke voor de genoemde statistieke opgaven is vastgesteld. Zoo is het bij voorbeeld niet voldoende te vermelden katoen of graan, maar moet worden opgegeven ruwe katoen, katoenen garens, katoenen goederen, tarwe, rogge, enz. Worden de goederen niet op de hier bedoelde
wijs in de manifesten vermeld, dan zijn de ambtenaren te Lobith verpligt om krachtens de artt. 190 en volgende der algemeene wet van den 26sten Augustus 1822 (Staatsblad n°. 38) do soort dier goederen op te nemen, zoover dit voor het aangeduide oogmerk gevorderd wordt. Het hierdoor veroorzaakte oponthoud hebben de belanghebbenden aan zich zeiven te wijten. Exemplaren der naamlijst voor de Rhijnvaartstatistiek zijn kosteloos verkrijgbaar bij controleurs der in- en uitgaande regten en accijnsen. De Minister van Finantien, van Delden. Bij beschikking van den Minister van Finantien van den 20sten Maart 1874, n°. 3 , is in de achtste klasse gerangschikt, liet vacante ontvangkantoor der directe belastingen en accijnsen te Gieten c. a., waaraan eene vermoedelijke belooning is verbonden van f 2080, en na aftrek eener som van f 550 voor kosten van beheer , daaronder begrepen de belooning voor de sub-ontvangers te Nieuw Buinen, Borger en te Gastelter Nijeveen , op p. m. f 1530 zuiver 'sjaars. MINISTERIE VAN KOLONIËN. Bij beschikking van den Minister van Koloniën van den 20sten Maart 1874, litt. A pz ., n°. 18 , zijn de heeren P. J. J. Boogaert, ingenieur der 1ste klasse voor het stoomwezen te Maastricht, dr. A. C. Oudemans Jr., F. J. van den Berg, hoogleeraar aan de Polytechnische school te Delft, en F. Ph. J. Mahieu, algemeen opziener op het stoomwezen der spoorwegdiensten te 's Gravenhage, benoemd, de eerstgenoemde tot voorzittend lid, en de laatstgenoemden tot leden der commissie belast met het in Nederland afnemen van het vergelijkend examen voor de betrekking van ingenieur der tweede klasse van het stoomwezen in Nederlandsch Indie. [Herplaatsing wegens misstelling.] RAAD VAN STATE. Openbare vergadering van den Raad van State, Afdeeling voor de gescnillen van bestuur, op Woensdag den 25sten Maart 1874, des voormiddags ten elf ure.
---

BUITENLANDSCHE BERIGTEN. ENGELAND.
De door den lord-kanselier lord Cairns op 19 dezer voorgelezen troonrede tot opening van het Britsche parlement, luidt als volgt: n Mylords en mijne heeren! ii Ik roep uwe voorlichting iu zoodra de door de aftreding der vorige regering vereischte maatregelen mij zulks veroorloven. ii Mijne betrekkingen met allo vreemde mogendheden blijven van den meest vriendschappelijken aard Ik zal van den uit deze goede betrekkingen voortvloeijenden invloed gebruik maken ten nutte van het in stand houden van den vrede in Europa en de trouwe vervulling der internationale pligten. » Het huwelijk van mijnen zoon, den hertog van Edinburg met de grootvorstin Maria Alexandrowna van Rusland is te gelijker tijd voor mij eene bron van geluk en een waarborg van de vriendschap tusschen twee magtige rijken. ii De oorlog met den Koning van Ashantijn is geeindigd met de inneming en vernieling van zijne hoofdstad en met onderhandelingen welke, naar ik vertrouw, zullen leiden tot een meer voldoenden toestand dan tot hiertoe op de Westkust van Afrika heeft bestaan. »De moed, krijgstucht en volharding door mijne troepen, zoo van de landmagt als van de zeemagt-aan den dag gelegd, gelijk mede de geestkracht en bekwaamheid in de leiding van de expeditie betoond, hebben onder de moeijelijkste omstandigheden op eene schitterende wijze den oüden roem der Britsche wapenen gehandhaafd. ii Ik betreur het ten diepste dat de droogte van den afgeloopen zomer, de meest bevolkte provinciën van mijn rijk in Indie heeft getroffen en eene groote schaarschte van levensmiddelen , welke op sommige plaatsen tot hongersnood gestegen is, ten gevolge heeft gehad voor eene bevolking van vele millioonen. Aan den gouverneur-generaal van Indie heb ik den last gegeven geene kosten te ontzien bij de pogingen om deze gedachte ramp te bestrijden. ii Mijne heeren van het Huis der Gemeenten, »De begrooting der uitgaven voor het aanstaande dienstjaar zal onmiddellijk bij u worden ingediend. ii Mylords en mijne heeren , ii Sedert lang bestaat de overtuiging dat het tijdverlies en de groote kosten, verbonden aan de overdragt van vaste goederen in Engeland, een gebrek zijn van onze wetgeving op den grondeigendom, en een ernstigen hinderpaal stellen voor de mutatien in den eigendom van vaste goederen. In vroegere sessien is de aandacht van liet parlement
op dit onderwerp gevestigd geworden , en ik vertrouw dat de maatregelen , welke thans aan uwe overwegingen onderworpen zullen worden berekend zullen zijn om de bezwaren weg te nemen, welke reden tot klagten hebben gegeven. »Gij zult waarschijnlijk van oordeel zijn dat de reorganisatie van de regtsspraak en de vereeniging der procedure naar geschreven en costumier regt, waartoe door het vorige parlement, voor zoo veel Engeland betreft, besloten werd, op denzelfden voet ook op Ierland behoort te worden toegepast, en er zal over een deel van uwen tijd worden beschikt om in dezen geest werkzaam te zijn. » Het meerendeel der vastgestelde veranderingen zouden niet van toepassing kunnen zijn op de regtsspraak in Schotland, doch u zullen voorstellen worden gedaan ten einde in dat gedeelte van het rijk de regtsspraak in hooger beroep met de nieuwe wetgeving in overeenstemming te brengen. Onder anderen zullen u wetsontwerpen worden voorgelegd tot verbetering der wetgeving op den grondeigendom en vergemakkelijking van de overdragt van vaste goederen. » Door uitgebreide klassen der maatschappij zijn klagten geuit en ernstige geschillen hebben zich vertoond over de werking der laatste parlements-acte betreffende de verhouding tusschen werknemers en werkgevers , over de wet van 1871 betrekkelijk misdrijven van ambachtslieden en de wet betrekkelijk de zamenspanningen in verband met de laatstgenoemde wet. Het is mijn wensch dat gij vóór dat er pogingen worden gedaan om op dit gebied nieuwe wetten vast te stellen, in staat zult zijn een volledig oordeel te vellen zoowel over de feiten als over de quaestien, waarover geschil bestaat. Daarom heb ik eene staatscommissie benoemd welke een onderzoek zal instellen naar de werking der bestaande wet en, zoo noodig, daarin spoedig veranderingen zal voorstellen. i) Een wetsontwerp zal worden ingediend tot wijziging van die bepalingen der wetgeving op het verkoopen van geestrijke dranken, welke aanleiding hebben gegeven tot klagten , die niet zonder de medewerking van het parlement kunnen weggenomen worden. 11 Ook zal uwe aandacht worden ingeroepen voor wetten betrekkelijk de liefdadige instellingen »Al deze onderwerpen zullen eene ernstige overweging vorderen en ik bid, dat de Almagtige uwe beraadslagingen moge leiden ten nutte mijns koningrijks.'' In de door de beide huizen daarna gehouden zittingen werden adressen van antwoord op de troonrede vastgesteld, bij de beraadslaging waarover in het Hoogerhuis lord Selborne en in het Lagerhuis de heer Gladstone de afgetredene regering tegen de door lords en parlementsleden der regeringspartij gemaakte aanmerkingen verdedigden. F R A N K R IJ K. De volgende brief van den President der Fransche Republiek aan den onder-voorzitter van den ministerraad wordt in het Journal Ofpciel van 20 dezer gelezen: «Versailles, 19 Maart 1874. » Mijnheer de hertog, " Ik heb de woorden gelezen, welke gij gisteren in de zitting der Nationale Vergadering gesproken hebt. ii Zij stemmen overeen met de uitdrukkingen waarvan ik mij bediend heb in mijne toespraak tot de voorzitters der regtbank en der kamer van koophandel te Parys. i) Ik hecht daaraan dus mijne geheele goedkeuring en betuig er u mijnen dank voor dat gij zoo goed begrepen hebt welke regten mij gegeven en welke pligten my opgelegd worden door het vertrouwen, hetwelk de Nationale Vergadering mij voor een tijdvak van zeven jaren geschonken heeft. n Ontvang, enz. » De President der Republiek, n Maarschalk de Mac-Mahon." Achter dezen brief doet het officiele blad de woorden volgen, waarop de President doelt, en welke bij zijn bezoek aan de Parysche regtbank van koophandel op 4 Februarij werden gesproken. De maarschalk had toen het volgende gezegd :. ii Op den 19den November heeft de Nationale Vergadering mij voor zeven jaren het gezag toevertrouwd. Mijn eerste pligt is voor de uitvoering dezer souvereine beslissing te waken. Stelt dus alle ongerustheid ter zijde. Ik zal zorg dragea dat de door de wet gevestigde orde van zaken gedurende zeven jaren door allen geeërbiedigd zal worden." — In de Nationale Vergadering had Donderdag eene uitgebreide beraadslaging plaats over de grenzen, waar binnen de ontheffing van het transportregt van goederenvervoer met de spoorwegen zou worden verleend, en wel naar aanleiding van een vroeger gedeeltelijk aangenomen voorstel over welks onderdeelen de budgetcommissie om advies was gevraagd. Het aangenomen gedeelte van het voorstel strekte om die ontheffing te verleenen voor het transito-vervoer van grens tot grens, het tweede voor het vervoer naar het buitenland. Op dit tweede gedeelte was een amendement voorgesteld, hetwelk van de ontheffing uitzonderde » de grondstoffen , gebezigd voor eene fabriekmatige bewerking, waardoor aan de voortbrengselen onzer nationale nijverheid op de Fransche markt concurrentie wordt aangedaan, wanneer die onmiddellijk naar het buitenland worden vervoerd." De regering en de budgetcommissie bestreden dit amendement, in de eerste plaats omdat het een protectonistische maatregel was en daarenboven omdat het, hoe eenvoudig oogenschijnlijk ook, groote praktische bezwaren ontmoeten zou, daar het onmogelijk was uit te maken welke artikelen als grondstoffen en welke als bewerkte goederen moesten beschouwd worden. Het amendement werd door de Vergadering niet aangenomen , welke echter besloot een ander amendement in overweging te nemen, waarbij de steenkolen en cokes van het transportregt werden vrijgosteld , doch daarentegen de invoerregten op die artikelen met 25 cent. werden vermeerderd. De voorstellers verklaarden dat de toepassing van dit amendement aan de schatkist eene verhoóging van inkomsten van 2V 2 milloen opleveren zou. Nadat het besluit tot verwijzing van het amendement naar de budget-commissie gevallen was, vroeg de voorzitter aan den president dier commissie, of zij gereed was om rapport uit te brengen over de andere voorstellen omtrent de belastingen , welke aan haar onderzoek onderworpen waren geworden. De president antwoordde ontkennend en deelde
mede dat de commissie met het voortzetten harer werkzaamheden afwachtte tot zij van de regering antwoord ontvangen had op de door haar gedane vraag, of het noodig was thans nog naar nieuwe middelen voor de schatkist te zoeken, dan wel of het beter was de pogingen om het budget in evenwigt te brengen aan te houden tot na het reces. Naar aanleiding van deze mededeeling deden zoowel de hoer Léon Say als de minister van koophandel eene klagt hooren over het ruime gebruik, hetwelk de afgevaardigden van hun regt van initiatief maakten door een aantal nieuwe belastingen voor te stellen; zij getuigden dat die pogingen om het budget in evenwigt te brengen, al vloeiden die uit de beste bodoelingen voort, geen ander gevolg hadden dan heden dezen en morgen genen tak van industrie in ongerustheid te brengen. De beraadslaging over het wets-ontwerp betreffende de liquidatierekening van den oorlog werd daarop aangevangen , doch niet ton einde gebragt. Naar men aan de Indépendance Beige schrijft, zal het Paasch-reces der Nationale Vergadering waarschijnlijk van 28 Maart tot 8 Mei duren. Vóór dien tijd zullen onder anderen de wetsontwerpen betreffende de nieuwe verdedigingswerken van 1'arys, betreffende het concederen van nieuwe spoorwegen en een aantal wetsontwerpen van minder of locaal belang worden afgedaan. — In de clericalen Univers van 19 dezer, het eerste sedert de suppressie van dat blad uitkomende nommer, wordt een brief van den Paus aan den hoofdredacteur medegedeeld waarin Z. H. zegt dat de bitterste vijanden van de kerk voorthollen op den weg der onregtvaardigheid en des verderfs , en aan den hoofdredacteur van het blad zijnen apostolischen zegen geeft. Denzelfden dag werd in de legitimistische Monde een brief van den Paus openbaar gemaakt waarin ingenomenheid met de houding der redactie betuigd en haar de apostolische zegen gegeven wordt. OOSTENRIJK. De jongste voorvallen op het politiek-kerkelijke gebied in Oostenrijk geven aan het half officiele orgaan der Pruissische regering, de Provinzial-Correspondenz , aanleiding tot uitvoerige beschouwingen, watrui het volgende ontleend wordt: »Ook in Oostenrijk is thans de strijd tusschen den staat en de roomsche kerk in lichte laaije vlammen uitgebroken. Daar, gelijk in Pruissen en Duitschland , is het Vaticaansche concilie en de afkondiging van het dogma der passelijke onfeilbaarheid de oorspronkelijke aanleiding daartoe. Hot Oostenrijksche kabinet had reeds na de eerste stemming over het nieuwe leerstuk bij eene depêche van 10 Februarij 1870 de aandacht der roomsche Curie gevestigd op de bedenkelijke gevolgen welke de afkondiging der onfeilbaarheid hebben moest, vermits de regering zich in dat geval genoodzaakt zoude zien de handhaving van het staatsgezag in alle opzigten te verzekeren. ii Terstond na het definitive besluit van het concilie had de Oostenrijksche regering bij eene depêche van 30 Julij 1870 aan den roomschen Stoel de opheffing van het in 1855 gesloten concordaat aangekondigd ; zij verklaarde dat zij geenszins beoogde zich in de geloofszaken der kerk te mengen, maar dat het haar pligt was toe te zien dat de belangen van den staat niet door de nieuwe inrigting der kerk benadeeld wierden ; — dat door de vaststelling der pauselijke onfeilbaarheid , in verband met de Encyclica van 1866 en den Syllabus, de dus ver bestaande grondslagen der betrekkingen tusschen staat en kerk ten eenen male omver geworpen waren , vermits de kerk aan den eenen kant don kring van hare bevoegdheid wilde uitbreiden en aan den anderen kant al haar gezag in den persoon van den Paus vereenigd had; — dat het onmogelijk was de vroegere betrekkingen met een kerkelijk gozag,. hetwelk zich zelf voor een volstrekt onbeperkt gezag verklaarde, in stand te houden. n Het destijds door de Oostenrijksche regering genomene besluit werd geregtvaardigd bij eene memorie van den minister van eeredienst, waarin onder anderen gezegd wordt: » » de afschaffing van het concordaat is een maatregel van hoog gewigt in het belang der katholieke kerk zelve Het katholieke bewustzijn heeft in de uitgebreide kringen , welke aan de factieuse woelingen der ultramontaansche partij vreemd blijven maar daarom niet van echt godsdienstig gevoel verstoken zijn, eene krachtige versterking noodig; want het heeft door het dogma der onfeilbaarheid een gevoeljgen schok ondergaan. Het is de taak van Uwe Majesteit, als den g« trouwsten zoon der kerk, ook voor het belang van den katholieken godsdienst in deze ure des gevaars te waken door eenen maatregel te nemen, die het voor eiken goeden Oostenrijker en ijverigen katholiek mogelijk maakt zijne vaderlandsliefde met de trouw aan zijn geloof te vereenigen."" ii Hieruit — dus vervolgt het Berlynsche orgaan — blijkt duidelijk dat er voor de Oostenrijksche regering niet, gelijk de ultramontanen thans beweren, een aandrang van buiten of het voorbeeld des Duits dien rijks noodig is geweest , om haar den aangewezen nieuwen weg ten aanzien der kerkelijke aangelegenheden te doen inslaan. Zij heeft van haren kant den eersten gewigtigen stap gedaan onmiddellijk na het noodlottige besluit van het concilie. Het onvermijdelijke gevolg van de opzegging des concordaats met Home was, dat de positie der katholieke kerk in den staat uitsluitend door de staatswetten moet worden geregeld. Dit was reeds destijds aangekondigd geworden; maar eerst nu is de Oostenrijksche regering, ten gevolge van de meerdere ontwikkeling der inwendige aangelegenheden, er toe gekomen om met de verdere kerkelijke wetgeving voort te gaan. Dit geschiedt wat de hoofdzaak betreft in denzelfden zin en geest als in Pruissen, dewijl het naar den aard der zaak niet anders mogelijk is. n De Oostenrijksche Rijksraad heelt in weerwil van den hartstogtelijken tegenstand der ultramontaansche partij met eene aanzienlijke meerderheid van afgevaardigden , welke grootendeels zelve tot de katholieke kerk behooren , de nieuwe wet tot regeling van den uiterlijken regtstoestand der kerk goedgekeurd. i) Intusschen bereiden de bisschoppen van Oostenrijk zich voor tot eene gelijke weerspannigheid aan de staatswetten , als waarvan de Pruissische bisschoppen het voorbeeld geven , en ook zij worden daarbij door voorschriften uit Rome geleid. » De Paus heeft zoo even eenen zendbrief aan de Oostenrijksche bisschoppen toegezonden , om hen in hunne weerspannigheid te versterken en aan te moedigen. Voor liet. overige stelt l)ij nog vertrouwen in de verknochtheid en het geloof des Keizers, welken hij door een nieuw schrijven bezworen heeft, niet toe te laten dut in zijn rijk de kerk aan
«en vernederend knechtschap en zijne katholieke onderdanen aan zware verdrukking onderworpen worden. n Het is niet te verwachten dat deze vermaning meer gunstige gevolgen voor de Curie zal opleveren, dan soortgelijke vermaningen, welke de Paus aan andere vorsten in dezelfde omstandigheden gerigt heeft. Men raag zich overtuigd houden dat de Keizer van Oostenrijk , alvorens de jongste gewigtige stappen te doen, even zoo als onze Keizer ernstig en naauwgezet met zich zelf te rade gegaan is en niet besloten zou hebben den nieuwen weg in te slaan, indien zijn vorstelijk geweten hem niet daartoe gedrongen had. „ i n Oostenrijk, gelijk in Pruissen , zal het herstel van den kerkelijke n vrede alleen van denzelfden kant kunnen uitgaan , van welken de uitdaging tot den strijd is uitgegaan : de kerk heeft door de besluiten van het laatste concilie eene nieuwe regeling van hare stelling tot eene volstrekte noodzakelijkheid voor den staat gemaakt; door eene voortgezette weerspannigheid tegen de onbetwistbare souvereiniteit van de staatswetgeving zou zij ook in de innerlijke aangelegenheden der kerk eene onherstelbare verwarring stichten. » De gebeurtenissen in Oostenrijk leveren een nieuw bewijs van de noodlottige gevolgen welke het Vaticaansche concilie voor de roomsche kerk heeft te weeg gebragt "
SPANJE. Van de Spaansche grenzen wordt het volgende berigt: » Het regeringsblad van 18 Maart deelt geene nieuwe berigten van het oorlogstooneel in het Noorden mede. Te Sommorrostro is de generaal José Concha aangekomen om met Serraoo een onderhoud te hebben alvorens over Santander de reis naar Cuba te aanvaarden. Dat de geheele bende Carlisten van Agreda in de provincie Burgos door de troepen der regering gevangen genomen is wordt bevestigd. » In Barcelona heeft de nederlaag van den generaal Nouvilas een diepen indruk gemaakt; dagelijks komen vlugtelingen van zijne colonne in Gerona en Figu'eras aan , echter ontbreken nog betrouwbare berigten omtrent den omvang der geleden verliezen. Inmiddels is de overwinnaar Saballs (die derhalve niet naar Biscaye getrokken is) zonder verder gevecht te Olot binnen gerukt, hoewel de citadel dier stad zich nog tegen den vijand verdedigt. »In de drukpers openbaart zich eene groote verbittering tegen Frankrijk, dewijl het aan de Carlisten op alle wijzen ondersteuning verleent. De Gobierno , een ministerieel blad, heeft reeds voor eenige dagen in een lang artikel van de Fransche regering gevorderd, dat zij aan de prefecten der grensdepartementen bevel geve om een eind te maken aan den uitvoer van wapenen voor de Carlisten, welke geheel in het openbaar plaats heeft. In denzelfden geest spreekt de Iberia en voegt «r bij dat de minister van buitenlandsche zaken op het punt is van by de Fransche regering vertoogen tegen deze met het volkenregt strijdige begunstiging der Carlisten in te dienen. De Iberia mag, als orgaan van den minister Sagasta, als in dezen goed onderrigt beschouwd worden."
TELEGRAPHISCHE BERIGTEN. Londen , 20 Maart. De eerste van de Kust van Guinea teruggekeerde afdeeling troepen zal morgen te Portmouth ontscheept worden. Londen, 21 Maart. Lord Salisbury heeft in het parlement medegedeeld dat het gouvernement het voorstel zal doen om eone leening van 10 millioen ter voorziening in den nood van Indie te sluiten , waarvan drie millioen dadelijk noodig zouden zijn. Versailles , 20 Maart. In de Nationale Vergadering is door den heer Ganivet een voorstel ingediend, strekkende om de Vergadering van 28 Maart tot 4 Mei te verdagen en inmiddels eene permanente commissie in te stellen. Dit voorstel is urgent verklaard. De commissie van onderzoek voor de wet tot verlenging van do bevoogdheid der bestaande gemeenteraden heeft tot verwerping van die wet geconclndeerd. Parys , 21 Maart. Het gerucht, dat er tusschen de heeren de Larcy en Depeyre en de overige leden van hot kabinet een ernstig verschil van gevoelen zou bestaan, wordt ten stelligste gelogenstraft. Berlyn , 20 Maart. De commissie des Rijksdags tot voorloopig onderzoek der militaire wet heeft bij" de tweede lezing het eersto artikel der wet, waarbij de sterkte des legers op den voet van vrede op 401,659 man bepaald wordt, met 22 tegen 6 stemmen verworpen, gelijk mede een amendement, strekkende om dat cijfer op 384,000 man te bepalen. In den loop der beraadslagingen heeft de minister van oorlog verklaard dat de voordragt, zonder eenige vaste bepaling omtrent de sterkte des legers op den voet van vrede, door de bondsregeringen niet kon aangenomen worden. Volgens de Norddeutsche Allgemeine Zeitung neemt de vorst von Bismarck in beterschap toe. Metz , 20 Maart. Gisteren stonden voor de correctionele regibank te Metz 17 geestelijken te regt wegens het voorlezen op den kansel van den herderlijken brief des bisschops van Nancy. Vier hunner werden wegens het ontbreken van bewijzen vrijgesproken ; twee werden tot ééne, en tien tot twee weken vestingstraf veroordeeld. De pastoor van Lucey , die behalve de voorlezing van den herderlijken brief nog eene politieke predicatie gehouden had, werd veroordeeld tot drie maandon vestingstraf. Weenen , 20 Maart. Het Huis van Afgevaardigden heeft de tweede der confessionele wetten heden bij derde lezing met 192 tegen 38 stemmen aangenomen. Daarna werden de beraadslagingen over de begrooting geopend en do zes eerste afdeelingen daarvan goedgekeurd. Pesth , 20 Maart. PestJri Naplo en de Pesther Correspondenz berigten overeenstemmend dat de vorming van een kabinet Bitto thans verzekerd is. Behalve den heer Bitto als president, zouden de heeren Ghyczy als minister van finantien en de heer Bartols als minister van koophandel optreden ; de overige ministers zouden hunne portefeuilles behouden. De Rijksdag zou voor eene korfe poos verdaagd worden. Rome , 20 Maart. De onderhandelingen over de opdragt van de exploitatie der Romeinsche spoorwegen aan de maatschappij der Zuiderspoorwegen zijn hervat. De clericale Voce della Verita verzekert dat de onderhandelingen , ten oinde Garibaldi te bewegen om in Spanje de Carlisten te gaan bestrijden nog niet geheel afgebroken zijn.
---

