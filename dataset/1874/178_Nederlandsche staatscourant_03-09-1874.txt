NEDERLANDEN. 's GRAVENHAGE, den 2den September 1874.
Bij Koninklijk besluit van 28 Augustus 1874, n°. 18, is vergunning verleend: aan F. 's Jacob, directeur-generaal der Maatschappij tot exploitatie van Staatsspoorwegen, te Utrecht, en jhr. C. A. E. A. van Panhuys, Rijks-commissaris voor de exploitatie der Staatsspoorwegen, te's Gravenhage , tot het aannemen en dragen der versierselen van ridder '2de klasse der orde van St Stanislaus; aan J. W. Stous Sloot, hoofdingenieur bij genoomde maatschappij, mr. H. M. A. baron van der Goes, chef van dienst bij dezelfde maatschappij, beiden te Utrecht, alsmede aan M. Simon Gz., eerstaanwezend ingenieur bij de Staatsspoorwegen , te Vlissingen, tot het aannemen en dragen der versierselen van ridder 3de klasse der orde van St Anna; aan C. C. Vermeer, havenmeester te Vlissingen , tot het aannemen en dragen der versierselen van ridder 3de klasse der orde van St. Stanislaus; welke onderscheidingen hun door Z. M. den Keizer aller Russen werden geschonken. (Herplaatsing tot verbetering van misstellingen.] Bij Koninklijk besluit van 2 September 1874, n°. 9, is, met ingang van 16 September e. k., herbenoemd tot burgemeester van Eethen en van Drongelen M. A. Boll, secretaris dier gemeenten. Bij Koninklijk besluit van 2 September 1874, n°. 10, zijn herbenoemd : met ingang van 15 September e. k., tot burgemeester der gemeente Vianen, J. H. J Alers ; en met ingang van 16 September e. k., tot burgemeester der gemeente Schiedam, P J. van Dijk van Matenesse. Bij Koninklijk besluit van 2 September 1874, n° 12, is bij de rustende schutterijen , op hun verzoek , eervol ontslag verleend : in de provincie Gelderland, 7de bataillon, 2de compagnie, aan D. H. Gobius - du Sart, als kapitein; in de provincie Zuidholland, 6de bataillon , 3de compagnie, aan J. F. Mijnlieff Az , als kapitein; 10de bataillon, 2de compagnie, aan B. J. Bodde, als kapitein; 11de bataillon, aan A. J. Verbeek van der Sande, als majoor commandant, met vergunning om de uniform der schutterij met do onderscheidingsteekenen aan zijnen rang verbonden te blijven dragen; in de provincie Noordholland, 7de bataillon, 3de compagnie, aan A. Tip , als kapitein ; in de provincie Overijssel, 8ste bataillon, 3de compagnie, aan A. Hengeveld , als 2de luitenant. Voorts zijn bij de rustende schutterijen benoemd: in de provincie Noordbrabant, 2de bataillon, 3de compagnie, tot kapitein F. van der Loop, thans 1ste luitenant; tot lsten luitenant J. A. Daamen, thans 2de luitenant; tot 2den luitenant J. H. Coolen , thans schutter; in de provincie Gelderland, 7de bataillon , 2de compagnie, tot kapitein H. P. Timmers Verhoeven, thans 1ste luitenant; in de provincie Zuidholland, 6de bataillon, 3de compagnie, tot kapitein J. H. Hartman, thans 1ste luitenant; tot lsten luitenant J. P. C. Jeekel, thans 2de luitenant; tot 2den luitenant L. van der Kloot, thans sergeant; 10de bataillon, 2de compagnie, tot kapitein H. Th. Koppen, thans lste luitenant; tot lsten luitenant J. G. Mijnlieff, thans 2de luitenant; tot 2den luitenant J. J. Droogleever, thans schutter; 11de bataillon, tot majoor commandant jhr. mr. A. R. P. van Kinschot, thans kapitein. Bij Zijner Majesteits besluit van den lsten September 1874 , n 3 . 19, is aan mr. J. Heemskerk Az. , op zijn daartoe gedaan verzoek , eervol ontslag verleend als raadsheer in den Hoogen Raad der Nederlanden. Bij Koninklijk besluit van 1 September 1874, n'. 17, is bij het personeel van de geneeskundige dienst der landmagt in Nederlandsch Indie benoemd tot officier van gezondheid der 2de klasse de heer L. R. A. J. H. P. F. Littmann, civiel geneeskundige. MINISTERIE VAN BI NN E NL ASJ DSC HE ZAKEN. De Minister van Binnenlandsche Zaken ; Gelet op art. 1 van het Koninklijk besluit van 3 October 1873 (Staatsblad n". 135) en op zijne beschikkingen van 7, 16, 18, 20 Mei en 19 Junij 1874, opgenomen in de Staatscourant van 8, 17/18,19,21 Mei en 20 Junij daaraanvolgende;
Heeft goedgevonden: te bepalen dat, met ingang van heden, de artt. 1, 3, 4, 5, 6 en 7 van het aangehaald Koninklijk besluit niet langer van toepassing zijn in de volgende gedeelten van gemeenten in de provinciën Groningen en Drenthe, in voormelde beschikkingen opgenoemd: a. de gedeelten der gemeente Hoogezand, in gebruik bij G. Sloots, I. J. Slim en Berend Kampbuis; b. het gedeelte der gemeente Wïldervank, in gebruik bij G. Sloots; c. de gedeelten der gemeente Anloo, in gebruik bij R. Sloots, G. Vegter, G. Sloots en H. Bakker, deze laatste alleen wat betreft sectie B, n"". 63 en 64. 's Gravenhage , 2 September 1874. Heemskerk
---

BUITENLANDSCHE BERIGTEN. FRANKRIJK.
In den Franqais wordt gezegd dat er een ontwerp is gereed gemaakt tot hervorming van de kamers van koophandel, waarbij onder anderen de volgende beginselen zijn aangenomen. Het tegenwoordig zeer uitgebreide getal dezer instellingen zou verminderd worden , en voortaan bij de oprigting van kamers van koophandel niet de administrative indeeling of de ligging der plaatsen , waar zij gevestigd werden, maar uitsluitend de belangen van handel en nijverheid fn het oog gehouden worden. Verder zouden er, even als in Engeland, jaarlijks twee algemeene vergaderingen van gedelegeerden der kamers worden gehouden, daarin de regering door hoofdambtenaren zou vertegenwoordigd worden. In die vergaderingen zouden alle met de belangen der nijverheid in betrekking staande onderwerpen ter sprake kunnen komen. ENGELAND. In de Times wordt,— naar aanleiding van het berigt dat de Onderkoning van Britsch Indie een der zoogenaamd onafhankelijke vorsten des lands eene berisping heeft toegediend wegens de wijze waarop hij zijn land regeerde en hem aangemaand heeft om in zijn eigen belang anders te handelen, — de verhouding der onafhankelijke vorsten tegenover het koloniaal bestuur besproken. «Die verhouding, zegt de Times . is zeer eigenaardig en geeft aanleiding tot velerlei politieke moeijelijkheden. Om goede 7edenen hebben wij besloten geen gebied in Hindostan onder het directe bestuur te brengen, dan wanneer de nood ons daartoe dwong. Wij weten echter dat wij aan de inlandsche vorsten , die op hunnen troon zijn gehandhaafd, onmogelijk kunnen toestaan hunne onderdanen naar den ouden Oosterschen trant te regeren. Het rijk van de Koningin Victoria in Indie strekt zich in waarheid uit van den Himalaya tot Kaap Comorin, hoewel in dat rijk riet minder dan 153 schatpligtige vorsten souvereine regten doen gelden en ook in de daad bezitten. Het Engelsche bestuur is een op goede grondslagen gevestigd regeringsstelsel, hetwelk nader dan eenig voorbeeld in de geschiedenis aan een welwillend despotismus nabij komt. Wij kunnen dus onmogelijk dulden dat een naburige vorst, in naam met souvereine regten bekleed, doch ten aanzien van de hoofdzaken zijns bestuurs onder het toezigt van een Britschen resident staande, die schanddaden pleegt, waardoor in alle tijden de tyrannen van het Oosten de wraakzucht van bijzondere personen of van hun gansche volk hebben gaande gemaakt 'legen dit laatste en zeer groote gevaar wordt de kleine despoot in Indie Gewaarborgd door zijne leenverwantschap met het overmagtige Engeland. Tegen eenen volksopstand is hij volkomen en tegen bijzondere wraakoefening vrij zeker gewaarborgd. Het staat hem wel is waar niet vrij ongestraft in het openbaar tegen Engeland zamen te spannen en zich te vermeijen in hetgeen de Europeanen de hoogere politiek noemen , maar wanneer hij zich maar niet al te zeer bezondigt aan openlijke onbetamelijkheden kan verder een onder Britsch protectoraat staande inlandsche vorst in Voor-Indie doen hetgeen hem behaagt. Hij heeft wel is waar eene soort van Mentor aan zijne zyde in de gedaante van den Britschen resident, een mensch geworden geweten om zoo te zeggen , welks raadgevingen te gewigtiger zijn omdat men eerder gevoelt dan ziet dat daarachter eene voortdurende bedreiging verscholen is. Voor een beschaafden vorst, begaafd met eenig, al is het nog zoo gering besef van zijne verpligtingen jegens zijn volk, is gewis geen meer leerzame en nuttige raad denkbaar dan die, vrij van hartstogt, kleur of bijbedoeling, gegeven wordt door een ondervindingrijk staatsman, die de aangelegenheden van het land van een geheel onzijdig standpunt beschouwt, zijne kracht en steun vindt buiten het land zelf, en in de bewustheid van eigene onpartijdigheid en invloed zich veilig weet Maar de 153 onafhankelijke vorsten van Britsch-Indie zijn, op weinige uitzonderingen na, nu-t in staat om met het politieke toezigt van het Indische bestuur hun voordeel te doen. Hunne betrekkingen tot het bestuur ontheffen hen van vele binnenlandsche gevaren, en zij verspillen al de kracht van hunne verdorvene natuur in vreemde en voor eenen Europeaan bijna onverklaarbare uitspattingen en onderdrukkingen van hun volk." °
Het blad doet uitkomen hoe zeer de aanmatigingen van da onafhankelijke vorsten zelfs jegens het Britsche koloniaal bestuur zijn toegenom. n sedert lord Cannina bij een formele proclamatie gebroken heeft met de door den vorigen Onderkoning lord Ddlhousie gevolgde politiek van annexatie, en de vorsten zich dus tegen verlies van hunne onafhankelijkheid gevrijwaard rekenen. Het haalt verschillende voorbeelden daarvan aan en verklaart zich ten slotte een voorstander van het handhaven der tegenwoordige betrekkingen tusschen het koloniaal bestuur en de onafhankelijke vorsten ; echter betuigt de Times zich ingenomen met de berisping, welke de Onderkoning aan een dier kleine despoten heeft doen toekomen. » Zoo lang wij de inlandsche regeringen in Voorindie in wezen laten , zoo luidt het slot der beschouwing , moeten wij natuurlijk hare onafhankelijkheid ten opzigte harer binnenlandsche aangelegenheden eerbiedigen ; maar wij zijn aan den anderen kant verpligt naauwkeurig toe te zien dat zij geen misbruik maken van hare verhouding tot ons bestuur om alle gruwelen te bedrijven welke het Oostersche despotismus te bedenken weet, zonder het gevaar te loopen van daarvoor de billijke en natuurlijke straf te ondergaan." DUITSCHLAND. De iV orddeutsche Allgemeine Zeitung zegt aan het hoofd van haar gisteren verschenen nummer: »Morgen breekt de dag aan, dien het Duitsche volk in het Duitsche rijk voor zijnen nationalen fees;dag verkozen heeft. Gelijk al wat groot en schoon is heeft ook het denkoeeld van dit feest tegenstanders gevonden, die deels uit partijhartstogt, deels uit bekrompen inzigten hetzelve bestreden. Maar de overgroote meerderheid van ons volk liet zich daardoor niet afschikken. In steeds ruimeren kring vond het denkbeeld bijval, om de nationale wedergeboorte van Duitschland op waardige wijze te vieren, en schier eenstemmig heeft de openbare meening in het Rijk zich eindelijk ook er voor verklaard den dag van Sedan voor deze feestviering te kiezen; den dag, op welken voor de eerste maal sedert lange jaren Duitschers uit alle gewesten als getrouwe broeders en krijgsmakkers naast elkander streden, op welken de Duitsche heldenmoed een keizerrijk ten val bragt en daarmede te gelijker tijd den grondsteen legde voor het nieuwe Duitsche keizerrijk. ii Het is echter nie. de slag bij Sedan, dien wij morgen vieren willen — de Duitschers hebben vele veldslagen geleverd die niet minder eervol en roemrijk waren — maar de op het slagveld beligchaamde eenheid van Duitschland, den geboortedag van het nieuwe Duitsche rijk Wel mogen morgen ook met regtmatige trotschheid de heldendaden herdacht worden, welke op den 2den September onverwelkbare lauweren aan de Duitsche vanen hechtten ; wel zij eene weemoedige herinnering gewijd aan de dapperen wier bloed den schoonsten prijs voor ons verwiert, maar het eerste gevoel zij gewijd aan het groote resultaat dat verkregen is ; het zij een steeds vernieuwde eed van trouw aan Keizer en rijk, eene jaarlijks nieuw bezegelde gelofte van onverbreekbare eensgezindheid en trouw. Daarmede zal het feest zijne ware wijding verkrijgen.'' — ii De centrale commissie voor de Ehijnscheepvaart — zoo berigt de Augsburgti* Allgemeine Zeitung — welker jaarlijksche zitting den 17den Augustus geopend is , heeft hare gewone werkzaamheden reeds ten einde gebragt, maar zal nog geruimen tijd aan hare buitengewone werkzaamheden moeten wijden Het geldt namelijk een vrij aanzienlijk aantal vaste spoorwegbruggen over den Rhijn, waarvan de ontwerpen door de commissie onderzocht en goedgekeurd moeten worden. Drie van deze , voor een gedeelte kolossaio ondernemingen hebben haren oorsprong bijna uitsluitend te danken aan de politieke gebeurtenissen der laatste jaren, ten gevolge waarvan Elsas-Lotharingen weder met het Duitsche vaderland vereenigd is. Terwijl alle Fransche regeringen, van de restauratie af tot het derde Keizerrijk, om ligt te bevroeden politieke redenen, het verkeer tusschen hare aan den Rhijn gelegene provinciën en Duitschland meer trachtten te beperkei dan aan te moedigen, en er niet op bedacht waren om nevens het eenige vaste punt van aanraking, de Rhijnbrug tusschen Kehl en Strasburg, andere en nieuwe hulpmiddelen aan handel en verkeer te verschaffen, beeft het rijksbestuur in Elsas-Lotharingen van den aanvang af zijne aandacht bijzonder op dit belang gevestigd, en natuurlijk bij zijn streven naar vermenigvuldiging der punten van overgang en aanraking ijverige ondersteuning bij de Badensche regering gevonden. Dien ten gevolge zijn seduri de inlijving niet minder dan acht nieuwe schipbruggen tusschen Baden en den Elsas over den Rhijn gelegd, en daarbij zullen thans nog drie nieuwe spoorwegbruggen komen. De eerste daarvan verbindt nabij Hüningen en Basel de stations Leopoldshöhe en St. Ludwig; de tweede, bij Neuenburg, de steden Müllheim in Baden en Mülhausen in den Elsas; de derde, bij Breisach, is bestemd voor de spoorweglijn Breisach-Colmar. Bovendien is de Beyersche regering voornemens bij de vesting Germersheim eene vaste spoorwegbrug te bouwen, terwijl in Nederland zulke bruggen ontworpen zijn over den Rhijn en de Waal tusschen Arnhem en Nijmegen. De centrale commissie begeeft zich eerstdaags met de daartoe gedelegeerde ingenieurs naar Germersheim, waarop het onderzoek der plannen van de drie bruggen op den Boven-Rhijn zal volgen. Dat der bruggen over den Rhijn en de Waal in Nederland is tot het einde van Octuber uitgesteld. " ZWITSERLAND. Volgens berigten uit Bern van 29 Augustus had de Bondsraad nu ook van de regering der Vereenigde Staten de officiele kennisgeving ontvangen, dat zy zich op het aanstaande internationale postcongres zou doen vertegenwoordigen. PORTUGAL. In berigten uit Lissabon van 25 Augustus wordt gemeld dat de voordeelen, welke de Carlisten in het Noorden en Oosten van Spanje behaald hebben en ook op andere punten van het schiereiland hunnen invloed doen gevoelen, de Portugesche regering genoopt hebben om hare waakzaamheid aan de grenzen te verdubbelen. »In de provincie Galicie, dus berigt men, welke even als Navarra en Biscaya bij uitstek voor den guerilla-oorlog geschikt is, zwerven onderscheiden benden rond, aan welke de ten noorden van Orense en Monterey gelegene bergen tot basis van hare operatien dienen, van waar zij in geval van nood naar Portugal de wijk kunnen nemen. Van de aanwezigheid dier benden onderligt, heeft de Portugesche regering bevel gegeven de militaire posten tusschen Chaves en Braganza te versterken; ook zijn aldaar reeds een aantal verdachte vlugtelingen gevangen genomen. Aan de
oostelijke grens zijn mede voorzorgen genomen, en van daar z'jn een aantal Carlisten naar Lissabon vervoerd, die zich aldaar naar Londen ingescheept hebban. De bevolking van Portugal juicht de*e maatregelen der regering toe, daar zij bepaald vijandig gezind is tegen de donkbeelden, welke de Carlistische beweging vertegenwoordigt Uit Portugal ontvangen de Carlisten volstrekt geene wapenen. De stemming van liet Portugesche volk blijkt onder anderen uit het feit, dat eene inschrijving , welke door een Miguelistisch comité ten gunste der Carlisten den 5den dezer geopend is, tot heden in het geheel 19,<!00reis of 106 francs heeft opgebragt." DENEMARKEN. In de door Deensche dagbladen medegedeelde uitvoerige verslagen omtrent het onlangs op IJsland gevierde duizendjarige jubelfeest is met ophef gewag gemaakt van de hartelijke ontvangst welke aan den Koning op IJsland ten deel is gevallen, en van de vreugde dor IJslanders over de hun verleende constitutie. Minder gunstig luiden de berigten van Zweedsche en Noorweegsche bladen. Daarin wordt beweerd dat de IJslanders alles behalve ingenomen zijn met de constitutie en met de wijze waarop de IJslandsche ambtenaren, inzonderheid de nieuwe IJslandsche minister Klein en de landshoofdman of gouverneur, den Koning uit naam van het IJslandsche volk hebben toegesproken. Zoo leest men in een voornaam Gothenburgsch blad: ii Dank zij een op de Thingvalla-vergadering aangenomen adres , leerde de Koning van Denemarken toch het ware gevoelen der IJslanders kennen, terwijl hij gelijktijdig talrijke bewijzen van hunne verkleefdheid aan zijnen persoon ontving. In de daad — vervolgt het blad — begrijpen wij niet waarom aan het IJslandsche volk niet eene grondwet verleend wordt gelijk het zelf die wenscht. De IJslanders hebben gedurende eeuwen zich zelve geregeerd en waren destijds een veel magtiger en welvarender volk dan later onder de opperheerschappij van Denemarken. Deze voogdij heeft in geenen deele goede vruchten voor den vooruitgang van het eiland gedragen; zouden er dus geene voldoende redenen bestaan om het volk thans zijne eigene krachten te laten beproeven ? Wij kunnen volstrekt niet begrijpen, welk voordeel het voor Denemarken kan opleveren het bestuur en de administratie van IJsland naar zijnen zin te regelen. Zelfs wanneer IJsland zich geheel van Denemarken wilde los maken, zien wij niet in wat schade of verlies zulks aan Denemarken zou berokkenen, hetwelk immers geene staatsinkomsten van IJsland trekt, even weinig als dit land tot zyne grootheid en magt bijdraagt. Eene veel grootere eer zouden wij het voor Denemarken achten, indien het er naar streefde om het aan alle Skandinaviers zoo dierbare eiland in het genot van de grootst mogelijke vrijheid en welvaart te stellen, te meer daar men van den kant van Denemarken veel heeft goed te maken. Thans zwaait men den Koning en zich zelf lof toe voor de verleende constitutie, en toch is die constitutie schier afgedwongen. Waarom hebben de Deensche staatslieden niet reeds lang uit eigen beweging gedaan wat zij thans zoo voortreffelijk vinden? Het verstandigste, wat zij thans zouden kunnen doen, zou onzes inziens zijn dat zij niet ter halver wege blijven staan. Want elke klagt, welke voortaan van IJsland uitgaat, vindt niet enkel in Noorwegen en Zweden maar bij alle Germaansche volken weerklank , en de positie van Denemarken is niet zoo sterk dat het daaromtrent onverschillig zou kunnen zijn." TURK YE. Na een tweejarig onderzoek hebben de Oostenrijksche ingenieurs, welke van de Porte den last ontvangen hadden om de zaak der spoorwegen door Aziatisch Turkye te bestuderen hun rapport aan de regering uitgebragt. Daaruit blijkt dat er in de eerste plaats gezocht was naar eene geschikte spoorwegverbinding van Bagdad naar de kust der Middellandsche Zee, en dat men geslaagd was in dat onderzoek voor zoo ver de technische uitvoerbaarheid betrof. Als punt van uitgang Tripoli (1 araboulos) in Syrië nemende, had men eene lijn uitgebakend van ongeveer 1800 kilometers lengte, welke eerst over Homs en Tadmor (het oude Palmyra) naar Deïr aan den Euphraat liep, van die plaats tot Romadhi den regter oever dezer rivier volgde, nabij Romadhi den Euphraat overging en door Mesopotamie heen Bagdad en verder Bassora bereikte. Tegen dit plan bestond echter het onoverkomelijke bezwaar dat de ontworpen lijn in den beginne, tusschen Homs en den Euphraat, eene streek doorsneed welke niet alleen volkomen woest is en geene cultuur noch gevestigde bevolking bezit, maar daarenboven onveilig wordt gemaakt door den rondzwervenden Beduïnen-stam der Enezen, een stam die het oppergezag van de Porte niet erkent en, naar berekend wordt, zoo talrijk is dat hij niet minder dan 40,000 gewapende en bereden strijdbare mannen in het veld brengen kan. Deze omstandigheid deed verwachten dat de kostbare spoorweglijn nagenoeg geheel improductief zou wezen, en vreezen dat de veiligheid veel te wenschen zou overlaten; het ontwerp werd dus op zijde gezet en eene andere verbindingslijn, meer noordelijk, opgespoord. Men had die lijn gevonden door, van de ruïnen van Ctesiplion nabij Bagdad uitgaande, nagenoeg halverwege den Tiger en de Persische grenzen over Kerkuk en Erbil de stad Mossul te bereiken; van daar, altijd noordwaarts, den genoemden stroom te volgen tot Preschabar, waar de spoorweg de rivier zou overgaan en den regter oever in noordwestelijke rigting volgen zou tot Diarbekir, op een afstand van ruim 900 kilometer van Bagdad gelegen. Van Diarbekir was het bereiken van de Middellandsche Zee door een viuchtbaar en tamelijk bevolkt oord tamelijk gemakkelijk en voordeelig en volkomen veilig. Eenmaal zoover nabij Klein-Azie gevorderd zijnde, begrepen de ingenieurs echter dat zij ook het aanleggen van spoorwegen in dat^ land tot een onderwerp van studie moesten nemen. Zij namen dus Diarbekir aan als het knooppunt voor de spoorwegen die de steden Bagdad, Smyrna, Konstantinopel (Skutari) en de kustplaatsen van Syrië onderling zouden verbinden , en trokken spoorweglijnen: 1°. van daar over Urfa (Edessa) en Birdschik door de Euphraat-vallei naar Aleppo en Antiochie, in welks zeehaven Suweidscha zij de Middellandsche Zee bereiken zou, en 2°. van Birdschik over Aïntab naar Ayaz, eene aan de golf van Iskenderom gelegen zeehaven. Verder zou deze lijn zich bezuiden de nabij Ayaz gelegen bergketen en over de rivier Djehoun bijna in eene regte lijn over Adana en Nigda naar Koniah rigten , van welk punt twee takken zouden loopen : naar Skutari en naar Smyrna De viervoudige bergketen van den Taurus bleek aan de ingenieurs een onoverkomelijke hinderpaal om van Diarbekir uit de Zwarte Zee
te bereiken. Dat doel wordt in hun plan beoogd door eene derde, van uit Koniah getrokken lijn, die over Kaisarlieh en Siwas de haven Samsoun aan de Zwarte Zee bereikt. Aangaande de vermoedelijke kosten van al deze ontworpen lijnen en het onthaal, hetwelk het rapport bij de Turksche regering gevonden heeft, wordt niets vermeld. TELEGKAPHISCHE I5ER1GTEN. Londen, 1 September. De gedelegeerden van 50,000 kolenmijnwerkers in Merthyr Tydvill hebben met 26 tegen 24 stemmen de voorgestelde vermindering der werkloonen met 10 per cent aangenomen. De werklieden uit Monmouthshire waren niet vertegenwoordigd; men gelooft dat zij het voorstel niet zullen aannemen. De gedelegeerdon uit Lancashire zijn te Wigan bijeengekomen en verwerpen eene vermindering van het loon met 15 per cent, doch zijn bereid zich aan eene scheidsregterlijke beslissing te onderwerpen. Londen , 1 September. Een langs den nieuwen Zuid-Amerikaanschen kabel bij Reuter ontvangen telegram uit Rio Janeiro van 29 Augustus meldt dat de regering van Chili bij de kamers het voorstel gedaan heeft om een Amenkaansch congres bijeen te roepen, ten einde den Cubaanschen opstand te ondersteunen. De regering zou zich tevens bereid verklaard hebben om voor dat doel een millioen dollars te bewilligen. Berlvn , 2 September. Ter eere van het heden gevierd wordende nationale feest hoeft heden voormiddag ten 10 ure eene groote parade plaats gehad, waarbij de Keizer met levendige geestdrift begroet werd. Dezen middag is ten hove een feestbanket, waartoe 260 gasten genoodigd zijn. Berlyn , 2 September. De Keizer heeft zoo even den Spaanschen gezant, graaf' Rascon in een plegtig gehoor ontvangen en zijne geloofsbrieven aangenomen. Weenen, 1 September. Een door de Abendpost medegedeeld telegram uit Belgrad verklaart het berigt , dat de Servische regering onderhandelingen over etne spoorwegleening aangeknoopt zou hebben , voor een verzinsel. Bourg-Madame , 1 September. Voortdurend deserteren vele Carlisten uit het leger van Saballs. In den afgeloopen nacht is op nieuw een hevige storm op Puycerda beproefd maar afgeslagen. In de voorstad staan verscheiden huizen in brand. Op het gerucht dat de Carlisten op Fransch gebied gekomen waren, zijn de dezerzijdsche troepen uitgerukt. Bourg Madame , 2 September. De Carlisten hebben gisteren avond eenen nieuwen aanval op Puycerda beproefd en een aantal bommen en brandraketten in de stad geworpen. Zij zijn op nieuw met verlies terug geslagen Rome , 31 Augustus. Volgens de Italië is tusschen de regeringen van Oostenrijk en Italië eene overeenkomst gesloten volgens welke de zoelieden der beiderzijdsche staten ontheven zullen zijn van de dus ver bestaande verpligting om van passen voorzien te zijn.
---

