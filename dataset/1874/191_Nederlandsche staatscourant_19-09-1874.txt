NEDERLANDEN. 's GRAVENHAGE, den 18den September 1874.
Bij Koninklijk besluit van 14 September 1874, n°. 10, is rar. J. A. G. baron de Vos van Steenwijk benoemd tot voorzitter van de Eerste Kamer der Staten-Generaal, gedurende de zitting die zal aanvangen op den derden Maandag van September 1874. Bij Zijner Majesteits besluit van 9 September 1874 , n°. 26 , is de heer S. Paleologo erkend en toegelaten als consul-generaal van Griekenland in de Nederlanden, te Amsterdam, op den voet van vreemd onderdaan. Bij Koninklijk besluit van 14 September 1874, n°. 24, is, te rekenen van 1°. Julij jl.: 1°. op grond van art. 3, lit. a, der wet van 9 Mei 184fi [Staatsblad n°. 24), laatstelijk gewijzigd by die van 21 Mei 1873 (Staatsblad n°. 64), aan den eervol ontslagen opzigter der sjouwers bij de artillerie stapelen constructie-magazijnen te Delft, W. van der Horst, met instandhouding van het militaire pensioen van f 144's jaars, hem bij Koninklijk besluit van 23 October 1862. n°. 56, verleend, een tweede pensioen ten laste van den Staat, ten bedrage van f'92 'sjaars, toegekend; 2°. genoemde gewezen beambte, op grond van art. 31, tweede lid, der gemelde wet, hersteld in liet volle genot van het voorschreven in stand gehouden militair pensioen. Bij Koninklijk besluit van 16 September 1874, n c . 19, is de kapitein R. P. Verspijck, van het 2de regement infanterie, in zijnen rang overgeplaatst bij het regement grenadiers en jagers. By Koninklijk besluit van 17 September 1874, n°. 17, is: 1°. benoemd bij den generalen staf, tot majoor en directeur van de stafschool, de kapitein J. C. C. den Beer Poortugael, van dien staf; bij het corps ingenieurs, mineurs en sappeurs, tot kapitein van de 2de klasse (naar ouderdom van rang), de 1ste luitenant W. K T. Egter , van het corps; 2°. in zijnen rang overgeplaatst bij den generalen staf, de kapitein W. Rooseboom , van het corps ingenieurs, mineurs en sappeurs. MINISTERIE VAN BINNENLANDSCHE ZAKEN. Berlgt omtrent de longziekte onder het rundvee. In het tijdperk van vier weken , beginnende 9 Augustus en eindigende 5 September jl., zijn door longziekte aangetast: in Noordbrabant 4 » Zuidholland 34 » Noordholland 5 n Utrecht ' ■> n Friesland 45 >1 Limburg 3 in het Ryk ... 96 Dit is het langste cijfer hetwelk sedert de invoering der wet van 20 Julij 1870 (Staatsblad n°. 131) op 1 Januarij 1871 bereikt is. In het loopende jaar bedroeg het totaal-cijfer in de verschillende tijdperken van vier weken: 28 December 1873 tot 24 Januarij 1874 . 301 25 Januarij tot 21 Februarij 278 22 Februarij » 21 Maart 262 22 Maart » 18 April 288 19 April » 16 Mei 308 17 Mei » 13 Junij 270 14 Junij » 11 Julij. 13*2 12 Julij » 8 Augustus 1°-' 5 9 Augustus » 5 September .... 96. 's Gravenhage, 18 September 1874. .... Voor den Minister, Be Secretaris-Generaal, Hubrecht. De Minister van Binnenlandsche Zaken; Gelet op art. 38 der wet van 7 April 1869 (Staatsblad n°. 57), laatstelijk gewijzigd bij art. 8 der wet van 8 Julij 1874 (Staatsblad n°. 96), luidende als volgt: n Nieuwe gasmeters en gasmeters vallende in de termen van art. 15, b en c, van deze wet, zijn, te rekenen van 1 January 187G, aan den ijk onderworpen." -.De gasmeters, in gebruik gedurende het tijdperk van de afkondiging
dezer wet tot 1 Januarij 1876 , zijn tot 1 Januarij 1880 vrijgesteld van den ijk, mits vódr 1 Januarij 1876 voorzien van een door Onzen Minister van Binnenlandsche Zaken vast te stellen bijzonder merk ter aanduiding dat deze overgangsbepaling daarop van toepassing is.'» Heeft goedgevonden te bepalen : dat het merk, in het aangehaald wetsartikel bedoeld, zal zijn de esculaap-staf , overeenkomstig deze figuur waarvan de stempels aan de ijkkantoren zijn verstrekt, en de afslag vóór die kantoren ter bezigtiging wordt gesteld. 's Gravenhage, 8 September 1874. Heemskerk. MINISTERIE VAN MARINE. De Minister van Marine brengt ter kennis van belanghebbenden, dat, naardien bij het Departement van Marine het berigt is ontvangen, dat de havens van Rio de Janeiro en Santos van besmetting door gele koorts verdacht zijn verklaard, de quarantaine-maatregelen zullen worden toegepast op de schepen, welke die plaats na den 3den Augustus jl. hebben verlaten. 's Gravenhage, den 17den September 1874. De Minister voornoemd, Taalman Kip. MINISTERIE VAN FINANTIEN. De Minister van Finantien vestigt de aandacht der belanghebbenden op de gelegenheid tot verzending der correspondentie naar Nederlandsch Indie, door middel van het stoomschip John Bramall, van de »Commercial Steamship Company", waarvan het vertrek van Rotterdam op den 27sten September aanstaande is bepaald. De daarmede te verzenden correspondentie behoort uiterlijk in den namiddag van den 26sten September te Rotterdam aangekomen te zijn. 's Gravenhage , den 17den September 1874. De Minister voornoemd, H. J. v. d. Hkim. Bij resolutie van den Minister van Finantien, van den 16den September 1874, n°. 128, is bepaald, dat te Medenblik, te rekenen van 1 October aanstaande, tot de vereeniging van de aldaar gevestigde post- en telegraafkantoren, onder hot beheer van één ambtenaar, hoofd van het vereenigde kantoor , zal worden overgegaan en de directeur van het Rijkstelegraaf'kantoor, de heer J. E. Sciimitz jr., als directeur van het vereenigd kantoor zal optreden. RAAD VAN STATE. Openbare Vergadering van den Raad van State. Af deeling voor de geschillen van bestuur , op Woensdag den 23sten September 1874, des voormiddags ten elf ure.
---

BUITENLANDSCHE BERIGTEN. FRANKRIJK.
Bij gelegenheid van het door den President der Republiek te Ryssel gebragte bezoek, antwoordde hij, den 12den dezer, op eene tot hem gehouden toespraak van den voorzitter van den algemeenen raad van het departement du Nord het volgende: » Zeg tot de bevolking dat de mij door haar betoonde sympathie mij aanmoedigt in de vervulling der taak, welke de Nationale Vergadering mij opgedragen heeft. Herhaal hetgeen ik reeds gezegd heb dat ik die taak met vastberadenheid, met vertrouwen vervullen zal, dat ik de gematigde mannen van alle partijen om mij heen zal verzamelen, overtuigd als ik ben dat zij mijten einde toe ter zijde zullen staan, omdat zij even als ik zullen inzien dat het goed vervullen van die taak noodzakelijk is voor het welzijn des lands." Op de organen van het linker centrum hebben deze woorden een zeer goeden indruk gemaakt, en tAube , het orgaan van den heer Casimir Périer, gaat zelfs zoo ver van te verklaren dat de genoemde partij niets zal hebben terug te nemen of toe te geven om met de regering mede te gaan, maar dat daartoe alleen vereischt wordt dat de regering zelve een weinig tot haar nadere; tot de gematigden althans verklaart het blad dat de heer Casimir Périer en zijne vrienden behooren. In den offlcieusen Francais — in zoo verre officieus als dit blad de denkbeelden van den heer deBroglie wedergeeft, wien een zeer groote invloed op het ministerie wordt toegekend, wordt
in antwoord hierop gezegd dat de leden van het linker centrum persoonlijk Hanpraak op den naam van gematigde mannen maken mogen, maar gemeenschappelijk, als partij, nog hebben te bewijzen dat zij dien naam verdienen. «Het linker centrum heeft zich laten inlijven bij eene partij, welke verre van gematigd is; indien het met die partij breekt zullen zijne leden hunne aanspraak op den naam van gematigd bewijzen, doch van de radicale partij aanvallen te verduren in plaats van liefkozingen te verwachten hebben." — Daar de voor eenigen tijd door de Nationale Vergadering aangenomen wet tot regeling van den arbeid van kinderen en minderjarige vrouwen in fabrieken en werkplaatsen algemeene regelen vereischt, opdat zij overal eene gelijkmatige werking zou kunnen hebben , heeft de minister van handel en landbouw eene administrative enquête uitgeschreven , waarbij aan de kamers van koophandel en fabrieken , aan de syndicaten van verschillende takken van nijverheid, alsmede aan de bestuurders van belangrijke industriele ondernemingen de volgende vragen ter beantwoording zijn gesteld. 1°. Naar aanleiding van de bij de wet in het algemeen toegelaten uitzonderingen op het verbod om kinderen beneden de twaalf doch boven de tien jaren voor industriëlen arbeid te bezigen, ten behoeve van sommige takken van nijverheid: Welke takken van nijverheid in uwen kring schijnen u toe het arbeiden van kinderen boneden de 12 doch boven de 10 jaren onvermijdelijk noodig te hebben? Om welke reden acht gij voor die takken van nijverheid uitzondering noodig op het stelsel der wet welke in het algemeen den fabriekmatigen arbeid van alle kinderen beneden de twaalf jaren verbiedt? Welke werkzaamheden worden in de bedoelde takken van nijverheid van kinderen boven den tienjarigen leeftijd gevergd? Zou het voor die takken van nijverheid niet mogelijk zijn alleen kinderen van twaalfjarigen leeftijd te werk te stellen? In geval, bij volstrekte onvermijdelijkheid, het bezigen van kinderen van 10 tot 12 jaren wierd vergund, zou zulks niet anders geschieden dan op voorwaarde dat deze kinderen afwisselend gedurende korte werktijden werden gebezigd. Welke grenzen zouden in dit geval naar uwe meening voor de werktijden moeten vastgesteld worden ? 2°. Naar aanleiding van de bepaling dat het in sommige omstandigheden zou vrijstaan kinderen van 12 jaren des nachts en op Zon- en feestdagen tot niet voor uitstel vatbaar fabriekmatigen arbeid te bezigen : Welke fabrieken in uw district vallen in de termen dezor bepaling (van te werken a feu continu) ? In welke wordt de kinderarbeid bij nacht of op Zon- en feestdagen vereischt ? Tot welken aard van arbeid worden de kinderen in die fabrieken gebezigd? Geef de redenen op, waarom de arbeid van kinderen gedurende den nacht en op Zon- en feestdagen noodig is. Doe opgave van de fabrieken waar elke ploeg werklieden 12 uren aan één stuk arbeidt, alsmede van die, waar de ploegen elkander om de 6 uren afwisselen. Hoe is in die fabrieken het werk verdeeld, ten einde de voor den nachtelijken arbeid gebezigde ploegen ook regelmatig voor den arbeid over dag te bezigen ? Door weike maatregelen zou men aan de kinderen , welke zes nachtelijke uren gearbeid hebben , den volgenden dag rust moeten verzekeren ? Door welke maatregelen zou men aan de kindereu de vrijheid op Zon- en feestdagen moeten verzekeren? Zou het mogelijk zijn voor de kinderen welke gedurende den nacht twaalf uren arbeiden eenen rusttijd te midden van dien werktijd voor te schrijven ? Zoo ja, hoe lang zou dan die rusttijd minstens moeten duren ? Hebben de kinderen , welke in uw district werkzaam zijn in fabrieken a feu continu , een langen weg af te leggen om zich 's nachts naar de werkplaats te begeven ? Zou er geen maximum van afstand van de woning kunnen worden vastgesteld als voorwaarde voor den nachtelijken arbeid van kinderen ? Kan één uur nachtelijken arbeid niet, van het oogpunt van tijd en van dat van loon, gelijk gesteld worden met twee uren arbeid over dag? Hoe berekent men in uw district den nachtelijken arbeid ? 3°. Naar aanleiding van het verbod om kinderen beneden de twaalf jaren en vrouwen tot onderaardschen mijnarbeid te bezigen, en de bepaling dat zoodanige arbeid voor knapen beneden de zestien jaren bij reglement zal worden geregeld: In welke soorten van mijnen worden in uw district kinderen tot den onderaardschen arbeid gebezigd ? Welke soort vau arbeid wordt door die kinderen verrigt? Voor welke werkzaamheden wordt het bezigen van kinderen onvermijdelijk geacht ? Zou men door verandering in den aard en den duur der werkzaamheden, de bezwaren niet kunnen wegnemen, welke verbonden zijn aan het langdurige verblijf van kinderen in de onderaardsche mijngangen? Worden de kinderen ook des nachts in de mijnen te werk gesteld? Hoe lang werken zij 's nachts? Door welke maatregelen en stelsels van aflossing of verdeeling van arbeid zou men de bezwaren van den nachtelijken arbeid kunnen verminderen ? 4°. Naar aanleiding der bepalingen op gevaarlijken en te zwaren arbeid van kinderen : Welke bepaalde werkzaamheden in de verschillende takken van fabriekwezen , welke in uw district gevonden worden , komen u voor te moeten verboden worden aan kinderen , uit het oogpunt van gevaar waaraan zij hen blootstellen of van de krachtsinspanning die zij vereischen? Zijn die gevaren of die krachtsinspanning een gevolg van de werkzaamheden zelve, of van derzelver langen duur? Door welke middelen zouden deze bezwaren zijn weg te nemen ? Zou het niet mogelijk zijn een maximum van krachtsinspanning in evenredigheid tot den leeftijd van het kind vast te stellen , waar boven geen arbeid zou gevergd mogen worden ? 5°. Naar aanleiding van het verbod van kinderarbeid in als voor de gezondheid schadelijk of gevaarlijk erkende fabrieken en werkplaatsen : Welke voor de gezondheid schadelijke takken van nijverheid worden in uw district uitgeoefend, niet met het oog op de omwonenden maar op de gebezigde werklieden zelve, waarbij kinderen te werk worden gesteld? Welke bepalingen zouden moeten worden gemaakt om de daaruit voortvloeiende gevaren voor de kinderen zoo veel mogelijk te verminderen ?
Geef de in hooge mate voor de gezondheid schadelijke en gevaarlijke werkzaamheden op, welker verrigting door kinderen verboden zou moeten worden. DENEMARKEN. Uit Kopenhagen wordt aan de Times eene schets gegeven van den stand van zaken in Sleeswijk-Holstein , welke aan de Deensch gezinde bevolking der hertogdommen vele klagten ontlokt. De schrijver herinnert hoe door de toenadering, welke eenigen tijd geleden tusschen de vorstenhuizen van Denemarken en Pruissen tot stand gekomen was , de hoop was verlevendigd dat de bepalingen van het tractaat van Prag, en vooral het bekende vijfde artikel, eerlijk ten uitvoer gelegd , en intusschen tian de bevolking van Sleeswijk geen overlast aangedaan zou worden wegens hare gunstige gezindheid jegens haar voormalig vaderland. Dat er na acht jaren nog niets van de uitvoering van het bewuste artikel gekomen is doet volgens hem de Denen klagen , terwijl zij bovendien beweren dat men aan hunne in de hertogdommen gevestigde landslieden allerlei overlast aandoet. » De vroegere vereeniging van Sleeswijk met Denemarken, zoo schrijft de correspondent, en de veelvuldige betrekkingen, die sedert eeuwen tusschen Sleeswijkers en Denen bestaan, hebben het natuurlijke gevolg dat een groot getal Deensclie onderdanen zich in de hertogdommen gevestigd hebben , eien als een aantal Sleeswijkers gevestigd zijn in Denemarken, en evenals een groot getnl Duitschers en Franschen in hun onderhoud voorzien in Engeland. Het getal der in Sleeswijk gevestigde Der.en is daarom ook grooter dewijl de inwoners der hertogdommen gedurende zes jaren na het sluiten van den vrede van Weenen de Deensche of Duitsche nati-» onaliieit konden kiezen; de meerderheid der jongelieden , die den leeftijd van den militairen dienst bereikt hadden , verkozen de eerstgenoemde en vervulde hunne militaire dienstpligten in Denemarken. Velen hunner zijn naar hun geboorteland teruggekeerd; bij het tractaat van Prag is bepaald dat niemand in lijf of goed schade mag lijden wegens de keuze van nationaliteit: maar in spijt van deze bepaling doen de Pruissische ambtenaren veel overlast aan de in Sleeswijk gevestigde, of zelfs daar tijdelijk vertoevende Denen aan." De correspondent verhaalt verder dat vooral de schrijvers , uitgevers en zetters van de Sleeswijksche dagbladen, welke op de vervulling van het Prager tractaat aandringen, voor zoo ver zij tot de Deensche nationaliteit behooren, worden uitgezet; dat het prediken in het Deensch in de kerken verboden wordt, en dat elk middel wordt aangewend om land en volk te verduitschen. Hij zegt dat de Deensche regering zich op het oogenblik ernstig met dezen staat van zaken bezig houdt, en dat, indien dezelve mogt blijven voortduren, »geene opregte en blijvende vriendschap tusschen de beide landen kan bestaan SPANJE. Het Spaansche legeringsblad deelt het decreet van den president Serrano mede, waarbij aan de stad Puycerda ter zake van hare heldhaftige verdediging tegen de Carlisten eene onderscheiding wordt toegekend. Het eerste der vier artikelen van het besluit bepaalt: » de stad Puycerda zal nevens hare andere eeretitels ook den titel van » steeds onverwinnelijk" voeren." Volgens art. 2 zal een bronzen gedenkpenning voor de heldhaftige verdedigers der stad geslagen worden. Art. 3 beveelt het herstel van de vestingwerken van Puycerda op kosten van den staat; en bij het laatste wordt bepaald, dat de liberale ingezetenen der stad, welke gedurende het beleg schade aan hunne personen of goederen geleden hebben, ten koste van do goederen der Carlisten schadeloos gesteld zullen worden. — In berigten uit Madrid van 15 September leest men: «Een berigt, volgens hetwelk de Spaansche gezant te Parys aan den Franschen minister van buitenlandsche zaken dank betuigd zou hebben voor de waakzaamheid, door de Fransche autoriteiten aan de grenzen betoond, wordt door de Iberia voor een verzinsel verklaard. Dit démenti, hetwelk naauwlijks noodig was, ontleent zijne beteokenis daaraan dat de Iberia het vertrouwde orgaan van Serrano is; men schijnt dus veilig te mogen aannemen dat die tegenspraak geen ander doel had dan om de Fransche regering te doen gevoelen , dat zij tot hier toe nog zeer weinig voor Spanje gedaan heeft. »Hetzelfde blad verdedigt den president Serrano tegen de beschuldigingen , welke sommige Parysche dagbladen , zoo als le Pays en het Journal de Paris , tegen hem geopperd hebben ter zake van zijne houding ten aanzien van den koning Amadeus. Serrano en de conservative partij . zegt de Iberia , hebben de destijds bestaande staatsinstellingen verdedigd en alle mogelijke offers gebragt, om den val des Konings , waarin de monarchie en de dynastie, orde, vrijheid en de dierbaarste belangen des lands dreigden medegesleept te worden , te verhoeden " De generaal Reina heeft eene 2800 man sterke bende Carlisten onder Villalain geslagen, en de generaal Moriones heeft de poging eener Carlistische afdeeling om uit Navarra naar Arragon door te dringen verijdeld. Dit laatste berigt staat waarschijnlijk in verband met het gevecht bij Sanguesa, waarvan de Carlisten zoo veel ophef maken, schoon alles zich bepaalde tot eene ontmoeting tusschen een bataillon Carlisten en een deel van het regement Guadalaxara. De Carlisten schrijven zich ten onregte de overwinning in dat gevecht toe." TELEGRAPIIISCHE BERIGTEN. Londen, 18 September. Tusschen de mijnwerkers en de eigenaars van mijnen in Dtirham heeft eene schikking plaats gehad. Bij de hoogovens in Staffordshire en Worcestershire zullen de werkloonen van morgen af met 10 per cent verminderd worden. Versailles, 17 September. In de bijeenkomst der permanente commissie van de Nationale Vergadering heeft eene zeer levendige discussie plaats gehad over de maatregelen ten aanzien der liberale bladen De heer Tirard sprak inzonderheid over do aan het Journal des Débats gegeven ingewikkelde waarschuwing. De minister van binnenlandsche zaken verklaarde daaromtrent dat het gouvernement geen ander doel had gehad dan op te komen voor de verguisde waarheid. Ook de schorsing van VUnivers kwam ter sprake, waarbij de minister Decazes zeide dat de schorsing in dit geval het eenige middel was,
•waarvan men zich had kunnen bedienen , dewijl de beleediging eenen persoon betrof die niet als Souverein erkend was. Ware dit het geval geweest, dan zou het genoemde blad geregtelijk zijn vervolgd geworden. Parys , 17 September. In het regtsgeding betreffende de vlugt van den exmaarschalk Bazaine is een vonnis uitgosproken , waarbij Ruil, Villette en Plantin tot zes en Doineau tot twee maanden gevangenis veroordeeld en de overige beschuldigden vrijgesproken zijn. Parys, 18 September. De krijgsraad heeft gisteren uitspraak gedaan in de zaak van den heer Regnier, die bij de capitulatie van Metz eene groote rol gespeeld heelt. Hij is door den krijgsraad ter dood veroordeeld wegens verstandhouding met den vijand. Bayonne, 17 September. Volgens hier ontvangen mededeelingen uit het Carlistische hoofdkwartier zag men heden een belangrijken veldslag bij Estella te gemoet. Madrid , 16 September des avonds. Volgens hier ontvangen mededeeling uit Washington heeft de president Grant bij do ontvangst van den Spaanschen gezant Mantilla verklaard, dat hij aan de ernstige pogingen d^r Spaansche regering om de binnen- en buitenlandsche moeijelijkheden te overwinnen volkomen regt liet wedervaren. Berlyn , 17 September. Het door vreemde dagbladen medegedeelde berigt, dat de Deensche regering ter zake van de uitzetting van Deensche onderdanen uit Sleeswijk diplomatieke stappen te Berlyn zou hebben gedaan , is volgens alleszins betrouwbare mededeelingen van allen grond ontbloot Berlyn, 17 September. Naar de dagbladen melden heeft de opperpresident van de provincie Posen bevel gegeven om tegen den deken Rzezniewski, ter zako van het afkondigen van den grooten banvloek tegen den pastoor Kubeczak te Xions , eene geregtelijke vervolging in te stellen. St Petersburg . 17 September. Het regeringsblad maakt een Keizerlijk besluit openbaar, waarbij de Grootvorst Troonsopvolger tot generaal dor infanterie en cavalerie bevorderd en tot bevelhebber van het. gardecorps benoemd wordt. Washington, 17 September. De president Grant en het geheele kabinet zijn eenstemmig voor de handhaving te New-Orleans van den gouverneur Kellog; de militaire bevelhebber in Louisiana heeft bevel ontvangen om het door de opstandelingen ingestelde gouvernement niet te erkennen. De troepen, welke beschikbaar zijn om naar NewOrleans gezonden te worden, bedragen niet meer dan 2500 man. New-York, 17 September. Volgens een telegram uit New-Orleans heeft de generaal Emory eene zamenkomst met Machenry en Pern gehad, waarin hij heeft aangedrongen op het herstel der vorige regering en op de teruggave van het arsenaal en de daaruit weggenomen wapenen, in welk geval bij eene amnestie zou hebben toegezegd. Machenry zou die voorwaarden aangenomen hebben. New-York, 17 September. Het gouvernement trekt troepen bijeen; tegen het eind der week zullen 5000 man gereed zijn om naar NewOrleans te vertrekken. Drie oorlogsschepen zullen insgelijks derwaarts gezonden worden. Men gelooft dat de toestand aldaar zeer ernstig is «n dat de negers in gevaar verkeeren. New York, 18 September. Te New Orleans heeft Machenry de openbare gebouwen en de wapenen onder protest aan den bevelhebber van de troepen der Unie overgeleverd. De opstandelingen hebben zich verstrooid. De kolonel Brooke is voorloopig en tot de reorganisatie van de regering tot gouverneur van New Orleans beDoemd. Het bevel tot het derwaarts zenden van troepen is ingetrokken. Shanghai, 17 September. De geschillen tusschen China en Japan betrekkelijk Formosa zijn nog niet vereffend. Jokohama, 16 September. De telegraaphkabel, waardoor de eilanden Nipon en Jeddo met elkander in gemeenschap worden gebragt, is gisteren door de stoomboot der groote Noordsche telegraaphmaatschappij met den besten uitslag gelegd.
---

