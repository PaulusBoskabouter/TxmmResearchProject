NEDERLANDEN. 's GRAVENHAGE, den 17den Julij 1874.
{Staatsblad ri c . 86.) WET van den Aden Julij 1874, houdende goedkeuring der overeenkomst, gesloten door den Staat en de provincie Zuidholland mrfjhr. J. N. J. Jantzon van Erffrenten van Babyloniënbroek en Capelle te Dordrecht over diens aanspraken op tiendregt vangrondenin den Polder Prins Alexander. Wij WILLEM III, bij de gratie Gods, Koning der Nederlanden, Prins van Oranje-Nassau , Groot-Hertog van Luxemburg, enz., enz., enz. Allen, die deze zullen zien of hooren lezen, salut! doen te weten: Alzoo Wij in overweging genomen hebben, dat het wenschelijk is he t tusschen den Staat, de provincie Zuidholland en jhr. J. N. J. Jantzon van Erffrenten van Babyloniënbroek f.n Capelle te Dordrecht gerezen geschil, betreffende diens aanspraken op tiendregt van gronden, gelegen in de droogmakerij der plassen in Schieland, beoosten Botterdam , welke droogmakerij thans den naam draagt van Polder Prins Alexander , bij wege van dading te beëindigen, maar dat daartoe krachtens de wet van 22 December 1850 (Staatsblad n°. 99), voor zooveel hot aandeel van den Staat betreft, de goedkeuring der wetgevende magt wordt gevorderd; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden cn verstaan bij deze: Eenig artikel. Goedkeuring wordt verleend aan de in afschrift aan deze wet gehechte overeenkomst, geteekend te Dordrecht en te Rotterdam don 26sten Jannarij 1874 en te 's Gravenhage den 3den Februarij 1874, waarbij jhr J. N. J. Jantzon van Erffrenten van Babyloniënbroek en Capelle te Dordrecht afstand doet van alle aanspraken op tiendregt van de gronden , gelegen in de droogmakerij der plassen in Schieland, beoosten Rotterdam, welke gronden thans uitmaken den Polder Prins Alexander, met inbegrip van diens ringdijk, en waarbij de Staat en de provincie Zuidholland zich, ieder voor de helft, verbinden om binnen ééne maand, na dagteekening van het Staatsblad waarin deze is geplaatst, aan jhr. J. N. J. Jantzon van Erffrenten van Babyloniënbroek en Capelle te Dordrecht te doen uitbetalen de som van twintig duizend gulden (f 20 000). Lasten en bevelen, dat deze in hot Staatsblad zal worden geplaatst, en dat alle ministeriële departementen, autoriteiten, collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven te Montreux, den 4den Julij 1874. De Minister van Financien, van Delden. kopij. WILLEM. Uitgegeven den zestienden Julij 1874. De Minister van Justitie, de Vries. De Staat der Nederlanden, ten deze vertegenwoordigd door den ondergeteekende Alexander Coenraad Leonard Wilhelm Treussart ridder van Rappard , ontvanger der registratie en domeinen te Rotterdam, daartoe gemagtigd bij missive van den heer directeur der registratie en domeinen in Zuidholland, van den 22sten Januarij 1874, n°. 780, krachtens de missive van Zijne Excellentie den Minister van Financien, van den 19den Januarij 1874, n°. 36, afdeeling Domeinen, behoudens goedkeuring door de wet, en de provincie Zuidholland , vertegenwoordigd door mr. Cornelis Fock , Commissaris des Konings dier provincie, met mede -onderteekening van jhr. mr. Joan Roëll, griffier der Staten, ter uitvoering van het besluit der Provinciale Staten van Zuidholland, van den 11 den Julij 1873, n°. VI, goedgekeurd bij Koninklijk besluit van den 16den Augustus 1873, n°. 48, ter eener zijde; en Jhr. J. N. J. Jantzon van Erffrenten van Babyloniënbroek en Capelle te Dordrecht , ter andere zijde; In aanmerking genomen hebbende: 1°. dat de Staat en de provincie voornoemd gezamenlijk ondernomen hebben de droogmaking der plassen in Schieland, beoosten Rotterdam, ©n dat do in den kring dier droogmaking gelegen gronden, thans uitmakende den Polder Prins Alexander , hun ieder voor de helft toebehooren;
2 U . dat jhr. Jantzon van Erffrenten van Babyloniënbroek en Capelle beweerd heeft tiendregt te hebben in het grondgebied van het voormalige ambacht Capelle a/d IJssel; 3°. dat het dien ten gevolge tusschen den Staat, de provincie Zuidholland en jhr. Jantzon van Erffrenten van Babyloniënbroek en Capelle betwist is of en in hoever de laatstgenoemde binnen den kring der droogmaking tiendregt zou mogen uitoefenen; 4 J . dat het, zoowel ter vermijding eener procedure als ten einde de binnen den kring der droogmaking gelegen gronden tegen tiendpligtigheid te waarborgen, in het belang der bovengenoemde partijen is het gerezen geschil bij minnelijke overeenkomst te beëindigen: Zijn overeengekomen als volgt: Artikel 1. Jhr. J. N. J Jantzon van Erffrenten van Babyloniënbroek en Capelle te Dordrecht doet afstand van alle aanspraken op tiendregt van de gronden, gelegen in de droogmakerij der plassen in Schieland, beoosten Rotterdam, welke gronden thans uitmaken den Polder Prins Alexander, met inbegrip van diens ringdijk. Artikel 2. De Staat en de provincie Zuidholland verbinden zich, ieder voor de helft, om binnen ééne maand, na dagteekening van het Staatsblad waarin de wet, houdende goedkeuring der onderwerpelijke overeenkomst, geplaatst is, aan jhr. J. N. J. Jantzon van Erffrenten van Babyloniënbroek en Capelle te Dordrecht te doen uitbetalen de som van twintig duizend gulden (f 20 000). Artikel 3. Al de door deze overeenkomst veroorzaakte kosten, met uitzondering van die van het zegel, welke door den contractant ter andere zijde gedragen zullen worden, komen ten laste van den Staat en de provincie Zuidholland, ieder voor de helft. Aldus in triplo opgemaakt en onderteekend te Dordrecht den zes en twintigsten Januarij 1800 vier en zeventig, te Rotterdam den zes en twintigsten Januarij 1800 vier en zeventig en te 's Gravenhage den derden Februarij 1800 vier en zeventig. Namens den Staat der Nederlanden, De Ontvanger der Registratie en Domeinen te Rotterdam, (get.) Treussart van Rappard. Namens de provincie Zuidholland, De Commissaris des R onings in die provincie, (get.) Fock. De Griffier der Staten, (get.) J. Roëll. Voor kopij conform, De Secretaris-Generaal van het Ministerie van Financien, Bartstra. De contractant ter andere zijde, (get.) Jantzon van Erffrenten van Babyloniënbroek en Capelle. (Staatsblad n°. 87.) WET van den Aden Julij 1874, tot wijziging van de wettelijke bepalingen omtrent het zegelregt wegens de akten van beleening. Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Allen, die deze zullen zien of hooren lezen, salut! doen te weten : Alzoo Wij in overweging genomen hebben, dat het wensehelijk is wijziging te brengen in de wettelijke bepalingen omtrent het zegelregt wegens de akten van beleening; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Eenig artikel. De woorden: » mits de laatste geregistreerd zijn" , voorkomende aan het slot van nommer 13 van art. 7, zoomede nommer 4 van art. 21 der wet op het regt van zegel van den 3den October 1843 (Staatsblad n°. 47), vervallen. Lasten en bevelen, dat deze in het Staatsblad zal worden geplaatst, en dat alle ministeriële departementen, autoriteiten , collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven te Montreux, den 4den Julij 1874. WILLEM. De Minister van Justitie, de Vries. Uitgegeven den zestienden Julij 1874. De Minister van Justitie, de Vries.
(Staatsblad n°. 88.) WET van den 4 den Julij 1874, tot wijziging der begrooting van het Fonds, voortspruitende uit de koopprijzen van domeinen voor het dienstjaar 1874. Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Allen, die deze zullen zien of liooren lezen, salut! doen te weten: Alzoo Wij in overweging genomen hebben, dat de behoefte is gebleken van eene wijziging der bij de wet van 26 December 1873 (Staatsblad n°. 208) vastgestelde begrooting van het Fonds, voortspruitende uit de koopprijzen van domeinen voor het dienstjaar 1874; Zoo is het, dat Wij, den Raad van State gehoord en met gemeen overleg der Staten-Generaal, hebb3n goedgevonden en verstaan, gelijk Wij goedvinden en verstaan bij deze : Eenig artikel. In artikel 1 der wet van 26 December 1873 (Staatsblad n°. 208), houdende vaststelling der begrooting van het Fonds, voortspruitende uit de koopprijzen van domeinen voor 1874, worden de volgende wijzigingen gebragt: a. Onderartikel 5 wordt verminderd met f 10 150,00 en dus gebragt op f 189 850,00 ; b. aan artikel 1 wordt een onderartikel 6 toegevoegd, luidende: » Aandeel van den Staat in den aan jhr. J. N. J. Jantzon v.vn Erffrenten van Babylonienbroek en Capelle te Dordrecht voor den afstand van al zijne aanspraken op tiendregt in den Polder Prins Alexander te betalen prijs, alsmede in de kosten van de registratie en overschrijving der akte van dading f 10 150,00." Lasten en bevelen, dat deze in het Staatsblad zal worden geplaatst, en dat alle ministeriële departementen , autoriteiten, collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven te Montreux, den 4den Julij 1874. WILLEM. De Minister van Financien, van Delden. Uitgegeven den zestienden Julij 1874. De Minister van Justitie, de Vries. 8 Julij 1874, Wij WILLEM III, bij de gratie Gods, Koning n°. 25. der Nederlanden, Prins van Oranje-Nassau, Groot-Hertog van Luxemburg, enz., enz , enz. Op de voordragt van Onze Ministers van Binnenlandsche Zaken en van Oorlog, van 23 Junij 1874, n°. 179, 4de afdeeling, en van den 29sten daara involgende, n°. 49 P. , betreffende een verzoek van de wed. M. Al i-ahams , te Arnhem, om onbepaald verlof voor haren zoon Jacob, milicien van de ligting van 1874, behoorende tot het 8ste regement infanterie; Overwegende: dat de adressante vier zonen heeft gehad, van welke Jacob de jongste is ; dat zijn oudste broeder Joseph gedurende zijn militiediensttijd overleed, de tweede van de dienst werd vrijgesteld, en de derde Simon Markus , als plaatsvervanger opgetreden, zich ten vorigen jare als vrijwilliger verbond bij het krijgsvolk, dienende in 's Rijks overzeesche bezittingen, alwaar hij op 14 December 1873 gesneuveld is; dat, ware dit sneuvelen van Simon Markus tijdens do zitting van den militieraad hier te lande bekend geweest, Jacob, dien ten gevolge de derde geworden eener familie van drie zonen, waarvan de oudste gedurende zijn militiediensttijd was overleden, regt op vrijstelling zou hebben gehad ; dat hij evenwel van het overlijden van Simon Markus geen kennis droeg, welke eerst verkregen werd uit den onder dagteekening van 27 Februarijjl. te Batavia opgemaakten en in de Staatscourant van 8 April jl. geplaatsten staat van Europesche militairen, die in den oorlog tegen Atchin gesneuveld zijn , en derhalve de vrijstelling waarop hij regt had niet vragen kon en mitsdien voor de dienst werd aangewezen ; dat het berigt van het overlijden van Simon Markus sedert wettig is geconstateerd; dat het in dit bijzonder geval niet billijk zou zijn den milicien tot verdere militiedienst te verpligten ; Gezien de tweede zinsnede van art. 127 der wet van 19 Augustus 1861 (Staatsblad n°. 72), Hebben goedgevonden en verstaan: aan Jacob Abrahams, milicien der ligting van 1874, uit de gemeente Arnhem, behoorende tot het 8ste regement infanterie, ontheffing van de werkelijke dienst voor zijn nog onvervulden diensttijd te verleenen. Onze Ministers van Binnenlandsche Zaken en van Oorlog zijn belast met de uitvoering van dit besluit, dat in de Staatscourant zal worden geplaatst Montreux, 8 Julij 1874. WILLEM. De Minister van Binnenlandsche Zaken, Geertsema. De Minister van Oorlog, Weitzel. MINISTERIE VAN BINNENLANDSCHE ZAKEN. De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135); Gezien zijne beschikking van 4 Mei jl., lit. D, opgenomen in de Staats-courant van 5 Mei daaraanvolgende; Heeft goedgevonden : met ingang van 19 dezer, te bepalen, dat de artt. 1, 3, 4, 5, 6 en 7 van het aangehaald Koninklijk besluit niet langer van toepassing zijn in het in voormelde beschikking opgenoemd gedeelte der gemeente Zwaluwe, in gebruik bij Cornelis Voermans. 'sGravenhage, 17 Julij 1874. Geertsema.
MINISTERIE VAN KOLONIËN. Ongehuwde, gepensioneerde officieren van gezondheid der lste of 2de klasse van het Nederlandsch-Indisch leger of van de landmagt in West-Indie, die wenschen in aanmerking te komen voor de eerlang vacant komende betrekking van officier van gezondheid bij het Koloniaal Militair Invalidenhuis op Bronbeek, nabij Arnhem, waaraan voor zooveel^ noodig de waarneming van den pharmaceutischen dienst in dat gesticht is verbonden, gelieven zich bij gezegeld request en onder overlegging van hun dienststaat te weuden tot het Ministerio van Koloniën vóór of op 15 Augustus e. k. Aan deze betrekking, die de waarneming van burger praktijk buiten het gesticht uitsluit, is verbonden een jaarlijksche toelage van f 800 (acht honderd gulden) benevens het genot van vrije inwoning in het geslicht. 'sGravenhage, den 17den Julij 1874. De Minister van Koloniën, Voor den Minister, De Secretaris-Generaal, Henny.
---

