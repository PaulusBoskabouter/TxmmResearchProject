NEDERLANDEN. 's GRAVENHAGE, den 9den April 1874.
Bij Zijner Majesteits besluit van den 8sten April 1874, n°. 13, is, met ingang van 15 April 1874, benoemd tot plaatsvervangend kantonregter te Alphen mr. F. G. van Marle, ontvanger der registratie en domeinen aldaar. Bij Koninklijk besluit van 14 Maart 1874, n". 25: zijn opgeheven de ontvangkantoren der directe belastingen en accijnsen te Aarle Rixtel c a. en te Gemert c. a., zoo als die thans bestaan; is ingesteld een ontvangkantoor der directe belastingen en accijnsen te Gemert c. a., bevattende de gemeenten Gemert, Boekei, Beek en Donk en Lieshout; zijn de gemeenten Aarle Rixtel, Staphorst en Bakel toegevoegd aan het ontvangkantoor der directe belastingen, in- en uitgaande regten en accijnsen te Helmond; en is de heer H. .1 J. A. Lulofs, thans ontvanger der directe belastingen en accijnsen te Aarle Rixtel c. a., benoemd tot ontvanger derzelfde middelen te Gemert c. a. MINISTERIE V AIV BINNEN LANDSC BE ZAKEN. De Minister van Binnenlandsche Zaken brengt ter algemeene kennis, dat welhaast gelegenheid zal worden gegeven tot het afleggen der examens, vermeld in artt. 4, 5 en 8 der wet van 1 Junij 1865 (Staatsblad n°. 59), ter verkrijging van het diploma of van acten van bevoegdheid als arts of hulpapotheker in art. 16 vermeld. Tijd en plaats wanneer en waar de voormelde examens worden afgenomen, zullen nader worden bekend gemaakt. Zij, die tot de geneeskundige examens wenschen te worden toegelaten, worden verzocht daarvan vóór 30 April e. k.; zy, die tot de natuurkundige of die van hulpapotheker wenschen te worden toegelaten, vóór 15 Mei e. k., schriftelijk opgave te doen aan den voorzitter der commissie van examen; voor het natuurkundig examen, den Staatsraad, hoogleeraar dr. P. L. Rijke, te Leiden; voor het geneeskundig examen, den hoogleeraar dr. A. E. Simon Thomas, te Leiden, en voor het examen van hulpapotheker den hoogleeraar dr. P. J. van Kerckhoff, te Utrecht. Zij, die tot het geneeskundig examen wenschen te worden toegelaten, moeten bij hun verzoek eene verklaring voegen van een hier te lande bevoegd geneeskundige, dat zij gedurende minstens twee jaren de geneesen heelkundige behandeling van zieken hebben gevolgd, en het bewijs dat zij, in tegenwoordigheid van een verloskundige hier te lande, minstens tien gewone en twee buitengewone verlossingen hebben verrif: t. behoudens de uitzonderingen, vermeld in art. 6, 2 C ., en die, welke een gevolg zijn van het bepaalde in de artt. 27 en 28 der wet van 1 Junij 1865 (Staatsblad n°. 59). Zij , die alleen wenschen te worden toegelaten tot het leveren der bewijzen, bedoeld in de eerste zinsnede van art. 4 en in de tweede zinenede van art. 8 van de boven aangehaalde wet, en alzoo het natuurkundig examen of dat van hulpapotheker voor alsnog niet wenschen af te leggen, behooren daarvan vóór 15 Mei e. k. schriftelijk opgave te uoen aan den voorzitter der commissie van examen. 's Gravenhage, 9 April 1874. Voor den Minister, De Secretaris-Generaal, Huurecht. MINISTERIE VAN BUITENLANDSCIIE ZAKEN. Do thans verschenen laatste afleveringen der Verzameling van consulaire verslagen, jaargang 1873, houden onder anderen rapporten in van don consul te Ancona, den consul-generaal to Londen, de consuls te Caïro, Nagasaki, Ambriz en San Francisco, en den vice-consul te Newcastle, N. S. W. MINISTERIE VAN MARINE. De student voor de militaire geneeskundige dienst der zeemagt J. J. D. van Batenburg is bij beschikking van den Minister van Koloniën, ad interim Minister van Marine, van den 9den April 1874, n°. 65. ten gevolge van in doch niet door de dienst ontstane ligchaamsgebreken, waardoor hij voor altijd ongeschikt is bevonden voor eenige militaire dienst, met den lOden daaraanvolgende eorvol uit voormelde betrekking ontslagen. MINISTERIE VAN F I N A N T I E N. De Minister van Finantien maakt bekend dat bij hem ontvangen is
eene som van f 2385, heden door een onbekende, ten behoeve van 'sRijks schatkist, in bankpapier aan het lokaal van zijn Departement afgegeven. 's Gravenhage, den 9den April 1874. De Minister voornoemd, van Delden. Te rekenen van 1 April bestaat er gelegenheid door tusschenkomst der Fransche postadministratie monsters van koopwaren bestemd voor de hierna vermelde landen , te verzenden. De frankering is gedwongen en het port bedraagt: a. voor Brazilië, 10 cent per 40 grammen ; b. voor de Fransche bezittingen in Oost- en West-Indie, Tanger, Tunis en de plaatsen in de Levant alwaar Fransche postkantoren zijn gevestigd, 12 cent per 40 grammen; c. voor alle andere overzeesche landen zonder onderscheid, 15 cent per 40 grammen wanneer de verzending met Fransche pakketbooten of over Engeland plaats vindt, en 20 cent per 40 grammen wanneer de verzending over Brindisi of Panama geschiedt. De monsters zullen slechts ter verzending worden toegelaten , voor zoo verre zij geene handelswaarde bezitten , en onder kruisband of in dier voege zijn ingepakt, dat het onderzoek naar den inhoud gemakkelijk kan plaats hebben De wijze van verzending «over Frankrijk" moet tevens op het adres worden vermeld. 's Gravenhage, den 4den April 1874. De Minister van Finantien, van Delden. Telegrafie. Met ingang van den lOden dezer zal het rijkstelegraafkantoor te Walsoor de op werkdagen open zijn, van 9 ure voor- tot 127 2 ure namiddags en van 27 2 tot 7 ure namiddags. De diensttijd op Zon- en feostdagen blijft onveranderd. 's Gravenhage, den 8sten April 1874 Namens den Minister, De Secretaris-Generaal, Bartstra.
---

BUITENLANDSCHE BERIGTEN. FRANKRIJK.
Met de werkzaamheden aan de nieuwe verdedigingswerken om Parys is reeds een begin gemaakt. Volgens eene mededeeling van de Fransche dagbladen zal het ontworpen fort nabij Saint-Cyr in sterkte het fort van den Mont-Valérien evenaren. Een wets-ontwerp tot regeling der defensie van de oostelijke grenzen van Frankrijk is, volgens de Rappel , bij den Staatsraad in onderzoek geweest. Daarbij is de verdediging geregeld van de aan het Kanaal, de Noordzee , aan Belgie , Luxemburg , Duitschland , Zwitserland , Italië en aan de Middellandsche Zee liggende deelen van het Fransche grondgebied, benevens die eener linie van defensie welke van Honfleur tot Poissy langs de Seine loopen zal, daarna een boog om de verdedigingswerken van Parys zal beschrijven tot Corbeil en van daar in zuidoostwaartsche rigting langs Chatillon en Dijon naar het Rhone-dal zal worden doorgetrokken om met de werken tot verdediging der kust van de Middellandsche Zee in verband te worden gebragt. — Een correspondent van de Times deelt uit Rangoon eenige bijzonderheden mede omtrent de moeijelijkheden, waarin de Franschen in West-China gewikkeld werden, en die tot de bezetting van het landschap Tonquin hebben geleid. In 1866 ontdekte kapitein Lagree eene belangrijke rivier, die toegang verleende tot het zuidelijkste gedeelte van China's westelijke provinciën. Deze rivier, de Sonkoi genaamd, ontspringt in China, loopt door het landschap Tonquin (Noord-Anam) en stort zich in de golf' van dien naam uit. De stad Hanoi is de hoofdplaats van dit district. Ook is er een belangrijke marktplaats, Mankow geheeten, ongeveer zes dagreizen stroomopwaarts, van waar een we^ noordelijk naar Yunanfoo loopt; zoodat men op deze wijs oen district kan bereiken , dat inderdaad voor den handel gewigtig mag worden genoemd. Na den dood van Lagree, nam luitenant Garnier de leiding der expeditie op zich. Hij zocht, door bemiddeling van den koning van Auam, voor Frankrijk een protectoraat over Tonquin te verkrijgen, en dus den handel op de Sonkoi-rivier te verlevendigen. Dit was van te grooter belang, daar het gebleken was, dat de groo;e rivier Cam-
bodia, die van China naar de Fransche nederzetting Saigon, in CochinChina, loopt, niet bevaarbaar was. Vóór het Fransche gouvernement zich formeel met de zaak bemoeide, hadden Fransche kooplieden van Canton, na langs de rivier Sonkoi den Chineschen generaal, die te Yunanfoo het bevel voerde, van wapenen te hebben voorzien , zich te Hirnoi, de hoofdstad van Tonquin , gevestigd. Waarschijnlijk hebben de bewoners van dit land door middel van den koning van Anam hiertegen een vertoog ingediend bij het Fransche bestuur te Saigon. De luitenant Garnier verliet 18 October des vorigen jaars laatstgenoemde plaats met een adviesjacht, een kanonneerboot en de noodige troepen, ten einde aanstaande verwikkelingen met Tonquin te voorkomen. Volgens den Courrier de Saigon , het officiele blad van het Fransche bestuur, geschiedde deze expeditie op verzoek van den koning van Anam. Den 5den November kwam Garnier te Hanoi aan. Hij werd vriendelijk ontvangen door de Anamitische autoriteiten, maar vond een heftigen tegenstander in den veldoverste Nguyentri-phuong, die zich aan het hoofd der Tonquinesche troepen plaatste. Garnier ging tot den aanval over, bezette de citadel, nam den veldheer en vele mandarijnen gevangen en deed zijn best om de rust te bewaren. Doordien hij het bestuur der vijf voornaamste districten van Tonquin op zich had genomen , zag Garnier zich genoodzaakt de magt zijner troepen te verdeelen. Dit verleidde de Tonquinezen om den 21sten December een nieuwen aanval op de citadel te wagen. Zij werden afgeslagen ; maar Garnier werd bij gelegenheid van een uitval met den adelborst Btluy gedood. Een Fransche kanonneerboot bragt den 25sten December versterking aan ; onmiddellijk werd een grooter stoomschip om nieuwe versterking gezonden. Het verliet Hanoi den 28sten December en kwam vier dagen later te Saigon aan, van waar nieuwe troepen werden afgezonden tot hulp van het belegerde garnizoen van Tonquins hoofdstad. De jongste verliezen, door de Franschen geleden, en de wijs waarop zij die trachten te herstellen, laten geen twijfel over of men beoogt inderdaad de landstreek Tonquin bezet te houden. Juist die verliezen zullen tot het nemen van afdoende maatregelen nopen. In Garnier verliest Frankrijk een waardig en hoogst bekwaam officier. Het officiele rapport van zijne reis door China had de kennelijkste strekking om aan te toonen , welke toekomst voor Frankrijk in deze streken is weggelegd. Het gebeurde in Tonquin zal stellig den Franschen invloed in Indo-China aanmerkelijk verhoogen. Aan le Temps wordt verder medegedeeld dat de bezetting in de citadel van Hanoi, onder bevel van den heer Reinhard, 500 man telt. Meer dan honderd dorpen zijn verbrand; de inboorlingen hebben meer dan 500 menschen gedood, die sympathie voor Frankrijk hadden aan den dag gelegd. » De Anamitische regering, zoo wordt aan dat blad geschreven , verzekert dat zij onmagtig is die betreurenswaardige executien te beletten; wij zullen het gelooven tot den dag, dat wij van die bekentenis van onmagt partij moeten trekken. Vóór de vice-admiraal halfMaart Dam- Frankrijk vertrekt, zal hij ongetwijfeld met de ambassadeurs van Tu-Duc het tractaat hebben onderteekend , hetwelk ons de vrije vaart op den Sonkoi verzekert, van zijn mondingen af tot in de Chinesche provincie Yunnan. Om een waarborg te hebben voor de betaling van het millioen, hetwelk wij als schadevergoeding aan Anam hebben opgelegd, zullen de Franschen gedurende zes jaar de bewaarders worden der regten , die aan de monden der rivier zullen worden geheven, in het midden nagenoeg van de golf van Tonquin." DUITSCHLAND. De Duitsche Rijksdag moet heden (9 April) zijne werkzaamheden hervatten en binnen weinige dagen eenen aanvang maken met de beraadslaging over de rijksmilitaire wet. De halfofficiele Provincial Correspondenz zegt daaromtrent in haar nommer van gisteren: i) Het vertrouwen, dat de krisis betreffende deze aangelegenheid tot eene gelukkige uitkomst zal leiden, is gedurende het korte reces des Rijksdags aanmerkelijk verhoogd geworden. Het doorzigt en de vaderlandsliefde der nationale partijen hebben eenen nog vasteren steun gevonden eensdeels in de verkregen klaarheid omtrent de houding der regering, en voorts in de ondubbelzinnige uiting der publieke opinie in alle gedeelten des vaderlands i) Indien het kort geleden nog mogelijk scheen te twijfelen of de in de commissie door de vertegenwoordigers der rogering gedane verklaringen wel in de daad de uitdrukking bevatteden van de zienswijze en bedoelingen der hoogste magt in het rijk, dan is alle twijfel daaromtrent weggenomen , eerst door de bekende woorden uit den eigen mond des Keizers en vervolgens door het bekend worden van vertrouwelijke mededeelingen des rijkskanseliers. » Maar gelijktijdig is door het schijnbaar dreigende gevaar van een conflict ter zake vaj de militaire quaestie de publieke opinie in alle vaderlandlievende kringen krachtig opgewekt geworden, en heeft zij luide en stellig verklaard, dat bij de aanstaande beslissing, de onverzwakte instandhouding der Duitsche strijdkrachten, naar het oordeel van de deskundige militaire autoriteiten, op den voorgrond moest staan. >. Van den aanvang af kon de hoop op een gewenschten afloop der krisis bij voorkeur gevestigd worden op de verstandige en vaderlandlievende houding van het grootste gedeelte der liberale drukpers. Terwijl de vertoogen van deze in de laatste veertien dagen steeds krachtiger en dringender werden, zijn in de laatste dagen gewigtige manifestatien in adressen en vergaderingen van kiezers daarbij gekomen , welke bevestigen dat de drukpers bij deze gelegenheid zeer stellig de waro publieke opinie uitgedrukt heeft. »Zoo zullen dan de vriendschappelijk jegens het rijk gezinde partijen in den Rijksdag, wanneer zij aan de regering met ter zijde stelling van velerlei bedenkingen de hand bieden tot eene vaste en duurzame regeling der militaire inrigtingen, het vertrouwen mogen koesteren , dat zij daarmede niet enkel tot heil des vaderlands maar ook in volkomen overeenstemming met de wenschen des Duitschen volks handelen." Het genoemde halfofficiele blad deelt voorts mede dat de Keizer in de laatste dagen bij herhaling conferentien met den graaf von Moltke en den minister van oorlog over de aanstaande regeling van het militaire vraagstuk gehad heeft. ENGELAND. De regering heeft besloten dat de plegtige begrafenis van het aanstaanden Maandag te Southampton verwachte lijk van dr. Livingstone in de abdij van Westminster op staatskosten zal plaats hebben. Een
vermogend koopman van Londen had aan de minvormogende betrekkingen van den beroemden reiziger voorgesteld die kosten voor zijno rekening te nemen, doch de regering achtte het meer overeenkomstig de eer der Britsche natie dat de laatste eer aan den verdienstelijken landgenoot niet door eenen particulier maar door den staat bewezen wierd. — In berigten uit Londen van 7 April leest men: »De jongste tijdingen van de Kust van Guinea luiden niet zeer gunstig, hetgeen 1 trouwens niet te verwachten was, nadat de troepen wegens het gevaarlijke climaat overhaast hebben moeten aftrekken. Sedert hun vertrek is de Koning Koffi Kalkali veel halstarriger geworden. Hij heeft wel is waar de onderhandelingen over het tractaat nog niet afgebroken, en zelfs een aanzienlijk gezantschap afgevaardigd om ze te Cape-CoastCastle met dén Engelschen gouverneur voort te zetten, maar in plaats van de gevorderde 50,000 oneen goud beweert hij slechts 5000 oneen verstaan te hebben, en van de afschaffing der menschen-offers wil hij volstrekt niets hooren. Hij beweert dat zij een integrerend gedeelte der staatsinrigting en der privilegien van de kroon uitmaken en voor de instandhouding des rijks noodzakelijk zijn. Te vergeefs heeft de Britsche gouverneur getracht hem te bewegen, dat hij zich zou verbinden om dit oude gebruik ten minste na verloop van drie of vijf jaren af te schaffen ; ook dit weigerde hij , daarentegen heeft hij bij wijze van transactie aangeboden een bepaald cijfer als maximum voor de jaarlijksche offers vast te stellen, hetwelk niet overschreden zou mogen worden. Daarmede zal Engeland nooit genoegen kunnen nemen, cn zoo kunnen de onderhandelingen nog in het oneindige slepende blijven." ZWITSERLAND. In de Eépublique Franqaise wordt de volgende correspondentie uit Bern , van 6 dezer, gelezen over eene vroeger door ons medegedeelde zaak: De dagbladen hebben veel bewegings gemaakt over eene aan de Patrie van Genève gerigte correspondentie, inhoudende dat een der leiders van de conservative partij te Bern, de heer Gonzenbach, door den cardinaal Antonelli naar Rome ontboden was om Z. H. Pius IX van mond tot mond inlichtingen te geven over de kerkelijke geschillen in Zwitserland. De heer Gonzenbach zou in zijn onderhoud met den cardinaal Antonelli den indruk verkregen hebben dat men de handelingen der regeringen van Genève en Bern niet afkeurde. De cardinaal zou verder hebben toegegeven dat de kerkelijke autoriteit door de benoeming van mgr. Mermillod tot apostolischen vicaris van Genève, met verdeeling van het dioecese van Freiburg,te ver was gegaan. Toen de cardinaal zich op de tractaten van 1815 beroepen had, had de heer Gonzenbach aangetoond hoe elke der mogendheden welke die tractaten onderteekend hadden, hen hadden geschonden en overtreden. De minister van den Paus vleide zich met de hoop dat er hulp zou komen opdagen van de zijde eener mogendheid, welke op dit oogenblik de meest vinnige bestrijder van den opvolger van St. Pieter is, doch welhaast diens meest krachtige bondgenoot en verdediger zou worden. Hij ontkende voorts het regt van de regering om aan de bevolking van den Jura door haar gekozen pastoors op te dringen in plaats van de aan de staatswetten weerspannige pastoors, welke ontzet en uitgebannen waren. n Volgens bij mij ontvangen stellige berigten behelst dit verhaal zeer vele verzinsels. Het is volkomen waar dat de heer Gonzenbach te Rome geweest is en aldaar een onderhoud met den cardinaal Antonelli heeft gehad , maar het is niets minder dan zeker, en zelfs niet waarschijnlijk dat hij naar Rome ontboden is. b Ik kan u tevens berigten, in tegenspraak van hetgeen in het dooide Patrie openbaar gemaakt verhaal voorkomt, dat de heer Gonzenbach geenerlei rapport aan den Bondsraad heeft uitgebragt." BRAZILIË. Aangaande het tegen den bisschop van Pernambuco opgezette proces, hetwelk den 19den Februarij met zijne veroordeeling tot vierjarige tuchthuisstraf eindigde, wordt het volgende geschreven : De acte van beschuldiging bevatte de drie volgende punten: 1°. dat de bisschop geweigerd had de wettigheid te erkennen van een regeringsbesluit , waarbij beslist was op eene klagt van de broederschap van het heilige sacrament van San Antonio te Pernambuco, de ten uitvoer legging van dat besluit niet slechts geschandvlekt had als eene groote zonde maar als eene misdaad in de oogen van God, als een schandelijk verraad van de bezworen trouw der bestuurders van de parochiën en als een waren afval van den godsdienst van Jezus Christus. Daarmede had de bisschop derhalve niet alleen te kennen gegeven dat weigering om tot de uitvoering van dit besluit der regering mede te werken ge^n misdrijf daarstelde, maar ook dat zij die tegen dit besluit in verzet kwamen, heldhaftige dienaren Gods waren, de bewondering der katholieke kerk en den zegen hunner herders waardig. 2°. Dat de bisschop door het door hem gegeven voorbeeld, door de hooge plaats welko hij bekleedt en de hem toekomende magt om ex inforjnata conscientia ontheffingen uit te spreken (van welke magt hij tegenover een twijfelmoedigen kapellaan heeft gebruik gemaakt) de ten uitvoer legging van de bevelen der overheid, binnen den kring harer wettige bevoegdheid uitgevaardigd, had belemmerd. 3°. Dat de bisschop door deze handelingen de Braziliaansche grondwet geschonden en de op het stuk der kerkelijke zaken bestaande wetten overtreden had , zoodat hij is vervallen in de bepalingen van art. 96 van het strafwetboek, van welke strafbepaling het maximum (zes jaren tuchthuis) op hem behoorde te worden toegepast uit hoofde van verschillende verzwarende omstandigheden. Op de hem medegedeelde acte van beschuldiging had de bisschop verklaard dat hij , naar het voorbeeld van den Zaligmaker , niet antwoorden zou. Bij de behandeling zijner zaak voor het opperste geregtshof verscheen de bisschop, vergezeld van zijnen ambtgenoot van Rio de Janeiro, waar het proces werd gevoerd, den katholieken bisschop van Kansas (Vereenigde Staten) en van twee leden van den Senaat, waarvan een de voormalige president-minister de Vasconcellos was , welke zich met zijne verdediging hadden belast. Ook bij de op de voorlezing der acte van beschuldiging volgende ondervraging bleef de prelaat het stilzwijgen bewaren, waarop zijne verdedigers pleidooijen hielden om aan te voeren: 1°. de incompetentie van het hof, daar het hier gold de uitoefening van een aan den bisschop door den Paus, als den stedehouder Gods op aarde, opgedragen gezag, waarvoor hij alleen aan den Paus verantwoording schuldig was; 2°. de onjuistheid der qualificatie van de hem ten laste gelegde feiten omdat die, aangenomen
dat de eerste grond van verdediging onaannemelijk geoordeeld wierd, vielen in de termen van overtredingen door geestelijken in de uitoefening van hun ambt begaan, welke volgens eene aangehaalde bepaling van het strafwetboek slechts met eene gevangenisstraf van minstens zes dagen tot hoogstens twee maanden konden worden gestralt. Na eene beraadslaging in raadkamer, welke drie uren duurde, veroordeelde het hof met 6 tegen 2 stemmen den bisschop tot de bovenvermelde straf, liggende tusschen het bij de strafwet bepaalde minimum en maximum. Schoon men algemeen verwachtte dat aan den veroordeelde eene verzachting van straf'zou worden toegekend, was die, gelijk uit berigten uit Rio van 7 Maart blijkt, nog niet terstond gevolgd en werd de bisschop nog altoos in hechtenis gehouden in het marine-arsenaal van Rio, waar hij zijn vóórarrest had ondergaan. Men schreef dit uitstel van den verwachten maatregel toe aan de omstandigheid dat eerstdaags het wegens dezelfde misdrijven als door den bisschop van Pernambuco begaan waren, tegen den bisschop van Para opgezette proces in behandeling zou komen, en men den zedelijken indruk van het tegen dezen te wijzen vonnis niet door eene verzachting van straf wilde verzwakken. Ook wachtte de regering af, welk gevolg de beide bisschoppen zouden geven aan den hun uit Rome toegezonden last om het tegen de broederschappen uitgesproken interdict op te heffen. Gelijk men weet is de reden dezer processen hierin gelegen dat de bisschop van Pernambuco de half religieuse, half liefdadige broederschappen (Ilermandades) van zijn dioecese gelastte de, in Brazilië zeer talrijke, vrijmetselaren uit haar midden te verbannen en, bij de weigering dezer genootschappen de weigerachtigen onder interdict stelden. TELEGRAPIIISCIIE BERIGTEN. Londen , 8 April. Gisteren heeftin Dublin eene Home-Rule-meeting plaats gehad. Do heer Butt verklaarde daarin zeer tevreden te zijn over het resultaat van het parlementaire debat over zijn amendement. De Home-Rule-partij had zich daardoor doen kennen als eene zelfstandige fractie, die niet langer een aanhangsel der liberalen of der conservativen behoefde te zijn ; deze beide partijen moesten voortaan met haar onderhandelen en haar concessien doen. Londen , 9 April. Door het departement van Indie is, tot 30 dezer, de inschrijving opengesteld op eene geldleening ten behoeve van Britsch Indie van drie millioen, rentende 4 per cent en aflosbaar na.den lOden October 1888. Weenen, 7 April. De Neue Freie Presse verzekert, dat het antwoord des Keizers op het schrijven van den Paus den 5den dezer naar Rome verzonden is, en waarschijnlijk gelijktijdig eene depêche van den graaf Andrassy aan den Oostenrijkschen gezant bij het Vaticaan als officieel Oostenrijksch antwoord op den pauselijken zendbrief aan de Oostenrijksche bisschoppen. Posen , 7 April. De wijbisschop Janisczewski is door den opperpresident uitgenoodigd geworden om de steeds vacante proostdij van Filehne binnen 14 dagen te bezetten, op straffe eener geldboete van 500 rijksdaalders. Stockholm , 8 April. De ministeriele krisis is geëindigd. Aan den minister van justitie Adlerkreutz is het gevraagde ontslag bewilligd en de betrekking van gouverneur der provincie Malmoehus opgedragen. De staatsraad Bredberg is ad interim met de leiding van het departement van justitie belast.
---

