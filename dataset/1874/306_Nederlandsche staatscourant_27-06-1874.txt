NEDERLANDEN. 's GRAVENHAGE, den 26sten Junij 1871. MINISTERIE VAN FINANTIEN.
De Minister van Finantien brengt ter kennis van belanghebbenden, dat ter opleiding voor telegrafist in de maand September aanstaande een tiental leerlingen bij den Rijkstelegraaf kunnen worden toegelaten, aanvankelijk op een daggeld van één gulden. Dt ze leerlingen kunnen , na voldoende blijken van geschiktheid gegeven te hebben, dingen naar de betrekking van telegrafist der derde klasse, waaraan eene jaarwedde van acht honderd gulden verbonden is. Voor toelating als leerling-telegrafist komen alleen in aanmerking zij, die het getuigschrift van goed afgelegd eindexamen voor de hoogere burgerscholen met vijfjarigen cursus, vermeld in art. 57 der wet van den 2den Mei 1863 [Staatsblad n°. 50), hebben verkregen en, volgens dat getuigschrift, voldoende bekwaam zijn in de vakken, die bij de telegrafie voornamelijk in aanmerking komen , te weten : talen, wis- en aardrijkskunde. Voorts moet nog worden voldaan aan de volgende voorwaarden: De candidaten moeten zich vóór of op den 15den Augustus aanstaande bij het Departement van Finantien aanmelden door een op zegel geschreven verzoek, met naauwkeurige opgaaf van naam, voornamen en woonplaats. Daarbij moeten worden overgelegd bewijsstukken , waaruit blijkt dat de candidaat is: a. Nederlander, geboren in een der jaren 1849 tot 1856 ingesloten; b. onberispelijk van gedrag, volgens verklaring, na 1 Augustus 1874 afgegeven door het bestuur der gemeente, waar de woonplaats van den candidaat is gevestigd. De candidaten moeten blijken geven van bedreven te zijn in het vlug schrijven van net en duidelijk schrift. Zoo er meer candidaten dan te vervullen plaatsen zijn, worden bij voorkeur toegelaten zij, die het gunstigste getuigschrift bezitten in de vakken , welke bij de telegrafie voornamelijk in aanmerking komen , en die het beste schrift kunnen leveren. De candidaten behooren te zijn van een gezond ligchaamsgestel, zonder gebreken, en bepaaldelijk in het bezit van goede gezigts- en gehoororganen. In hoever die vereischten aanwezig zijn, wordt onderzocht door een van Rijkswege aan te wijzen geneeskundige. 'sGravenhage, den 20sten Junij 1874. van deldev. Telegrafie. Met inpang van den 29sten dezer zal het Rijkstelegraafkantoor te Oostburg op werkdagen open zijn van 9 ure voor- tot 2 ure namiddags en van 4 tot 7 ure namiddags. De diensttijd op Zon- en feestdagen blijft onveranderd. 'sGravenhage, den 25sten Junij 1874. Namens den Minister, De Secretaris-Generaal, Bartstra. MINISTERIE VAN KOLONIËN. Bij beschikking van den Minister van Koloniën van den 25sten .Junij 1874, lit. A pz ., n°. 46, is A. F. van Hel voort gesteld ter beschikking van den Gouverneur-Generaal van Nederlandsch Indie, om te worden geplaatst als onderopziener der tweede klasse over den wagenmakersen kuiperswinkel bij den artillerie-constructiewinkel te Soerabaija.
---

BUITENLANDSCHE BERIGTEN. ENGELAND.
Het Britsche Lagerhuis hield zich in zijne zitting van Woensdag bezig met de bill van den heer Plimsoll, betrekkelijk de uitbreiding van het regeringstoezigt op de koopvaardijvloot tot beveiliging van het leven der bemanning. De hoofdbepalingen der bill bestaan in het voorschrijven eener algemeene inspectie van alle koopvaardijvaartuigen en van maatregelen tot voorkoming van het te zwaar laden en tegen het uitzenden van niet zeewaardige schepen. Aangaande het laatste punt ging de bill verder dan de wet van 1873, waarbij de Board of Trade de bevoegdheid erlangde om aan schepen, welke beweerd werden niet zeewaardig te zijn, het uitzeilen te beletten; de bill namelijk vereischte voor elk schip een onderzoek naar de zeewaardigheid voor dat het uitzeilen werd toegestaan. De voorsteller wees er op dat de wet van 1873 reeds in zoo verre goed gewerkt had, dat aan niet minder dan 198 schepen als niet zeewaardig het uitzeilen was verboden geworden, doch dat niet te min sedert het uitvaardigen dezer wet een aantal schepen waren vergaan, aangaande welker zeewaardigheid geen bepaalde
twijfel geopperd was en die dus buiten de magt van den Board of Trade verkeerden : ten deele had haar dit lot getroffen wegens te zware lading of onoordeelkundige lading, waardoor de opperlast te zwaar was geworden". Door verschillende sprekers, ook door den voorzitter van den Board of 2rade, sir Charles Adderley, werd de bill bestreden, vooral omdat men meende beter te doen met af te wachten wat de, onder het voorzitterschap van den hertog van Somerset, voor eenigen tijd ingestelde commissie van onderzoek betrekkelijk hetzelfde onderwerp zou voorstellen. Sir Charles Adderley maakte bovendien de tegenwerping dat men bezwaarlijk het standpunt van den voorsteller kon innemen, dat elk schip voor onzeewaardig moest worden gehouden zoo lang het tegendeel niet bewezen was, en vroeg of men wel zeer cons quent handelde met aan den Board of Trade , gelijk bij deze wet geschiedde, driemaal meer werk en bevoegdheid op te dragen, terwijl men op hetzelfde oogenblik dat departement beschuldigde van het werk, dat het doen kon , riet te verrigten en de bevoegdheid, welke het bezat, niet naar behooren te gebruiken. Met 173 tegen 170 stemmen werd ten slotte besloten dat de tweede lezing van de bill niet zou plaats hebben. — Ter gelegenheid van hunne benoeming tot eereleden van het gilde der kleedermakers, woonden de heer Disraeli en lord Derby Dingsdag een door dat gilde gegeven feestmaal bij, waarop zij politieke toespraken hielden. De heer Disraeli gaf alleen in algemeene bewoordingen te kennen dat de door hem aangevoerde politieke partij zich zou toeleggen op de handhaving van de instellingen en van de integriteit des rijks , en vooral door eene verstandige wetgeving het welzijn en den voorspoed der natie zou trachten te bovorderen. Lord Derby sprak over de buitenlandsche politiek en gaf daarbij te kennen dat de algemeene toestand van Europa hem voorkwam meer en meer tot den vrede te neigen. Engeland zou al het mogelijke doen om die neiging te bevorderen, vermits, gelijk lord Derby het uitdrukte, al was het handhaven van vredo en rust in Engeland zelf en voor zoo veel Engeland aanging de allereerste pligt der regering, even eens op haar de pligt rustte om voor de instandhouding van den vrede in Europa te waken. — F R A N K R IJ K. Aan de Times wordt uit Parys, onder dagteekening van 24 Junij, het volgende gemeld : n Terwijl hier do republikeinen en monarchaal gezinden elkander bestrijden, en daar de legitimisten en Orleanisten met al de bitterheid van vooimalige bondgenooten met elkander overhoop liggen, drijven Bonapartisten hun spel en leggen er zich op toe om , gelijk de vos in de fabel, den buit weg te voeren, waarover anderen strijden. Wie zou zes maanden geleden hebben durven voorspellen dat deze partij zoo veel zou gewonnen hebben als zij sedert Kerstmis gewonnen heeft, en wie zou toen hebben geloofd dat vele afgevaardigden, welke de ontbinding der Nationale Vergadering eischten, thans van dien eisch zouden afgeschrikt zijn door de vrees dat algemeene verkiezingen te veel voorstanders van het keizerrijk in die Vergadering zouden brengen ? De circulaire van het Bonapartistische comité over de verkiezing in het departement Nièvre [waarbij een zoogenaamd centraal imperialistisch comité te Parys aan hare geestverwanten opdroeg zich van de medewerking der welgezinde maires en gepensioneerde officieren ten gunste van de candidatuur des lieeren de Bourgoing te verzekeren, met de kennisgeving dat het comité in het bezit was van volledige lijsten der bedoelde personen] — deze circulair e vestigde het eerst de aandacht op het geheime drijven der imperialistische comités, hoewel zij , die met de gewone taktiek dezer partij, welke altijd in geheime zamenspanningen betrokken is geweest, bekend zijn, aan het bestaan dezer comite's wel niot getwijfeld zullen hebben. Niemand heeft geloof geslagen aan de door den heer liouher voorgewende onbekendheid met het bestaan van dit comité. Sedart het wantrouwen eenmaal wakker geworden en een onderzoek ingesteld is, zijn er thans overtuigende bewijzen aan het licht gekomen. Men behoeft werkelijk daarnaar ook niet lang te zoeken, daar de Bonapartisten zelve met eene verrassende schaamteloosheid in het openbaar beginnen te werken. Bij duizenden worden hunne circulaires on pamphletten door middel van de brievenpost over het land verspreid; geruchten zijn in omloop, uit welker vinding blijkt dat hunne agenten geen hoogen dunk hebben van de ontwikkeling , maar veel vertrouwen stellen op de ligtgeloovigheid der lieden, tot wie zij zich rigten. In een der republikeinsche dagbladen wordt een telegraphisch berigt medegedeeld hetwelk door geheel Italië schijnt verspreid te zijn en vermeldt, dat de besluiteloosheid der te"enwoordige regering en de onophoudelyke partijtwisten tot de volle zegepraal van de Bonapartisten leiden , en dat tegen het midden der volgende maand Napoleon IV, onder het regentschap der Keizerin-weduwe, den troon zal beklimmen ; de Pruissische troepen zullen Elsas en Lotharingen verlaten, feesten worden alom voorbereid, en wat dies meer zij. Het schijnt moeijelyk te ontdekken wat men met het verspreiden van dergelijke onzinnige berigten voor heeft , doch waarschijnlijk moeten zij alleen dienen om de onbestendigheid der tegenwoordige regerirg en den algemeenen wensch naar het herstel van het keizerrijk bij de natie
te propageren. Het comité der Bonapartisten bestaat uit voormalige officieren , met den kolonel Piotri aan hot hoofd." Verder deelt de correspondent mede dat ook in de provinciën door voormalige ambtenaren en officieren en afgevaardigden van de Bonapartistische partij eene uitgebreide propaganda gedreven wordt en bij duizenden portretten van den keizerlijken prins en brochures onder de bevolking verspreid worden. — In de Nationale Vergadering werden den 24sten dezer eenige wetsontwerpen van ondergeschikten aard behandeld. Daaronder bevond er zich een tot toevoeging van eenen post van fr. 12,000 op de begrooting van het departement van openbaar onderwijs, schoone kunsten en eeredienst, bestemd voor de bezoldiging van zes ambtenaren, belast met de censuur voor dramatische werken. Dit wetsontwerp ondervond eenigen tegenstand en werd bestreden met de bewering dat aan het tooneel eene onbegrensde vrijheid behoorde te worden gegeven, behoudens het regt van vervolging bij misbruik; het werd niet te min aangenomen met 386 tegen 227 stemmen. ITALIË. In den Osservatore Romano wordt de rede medegedeeld waarmede de Paus den 17den dezer geantwoord heeft op de door den cardinaal Patrizzi in naam van het collegïe van cardinalen aangeboden gelukwenschen ter gelegenheid van het volbrengen van het 28ste jaar van zijn pontificaat. Volgens de lezing van genoemd orgaan des Vaticaans heeft Zijne Heiligheid het volgende gezegd: » Hoe meer de bezoekingen zich vermenigvuldigen, hoe meer de helsche woede tegen de kerk van Jezus Christus en dezen Heiligen Stoel toenemen , des te meer nemen ook in het Heilige Collegie de vastheid en de volharding toe in de handhaving van de regten der Bruid van Christus en van den zetel zijns plaatsvervangers De woorden zelve, welke zoo even door den heer cardinaal uitgesproken werden, bevestigen dat, naar mate het kwaad aangroeit, ook in u het strev;n en de pogingen toenemen om het te bestrijden; en zoo moet het zijn, want ook gij moet bij het beheer en de regering der Algemeene Kerk met mij zamenwerken. » En ir> de daad zien wij, dat, terwijl de kerk zelve zoo bestookt en vervolgd wordt, in Rome de aanzoeken om onderrigting, om raad, om beslissing, vermeerderen. De congregatiën zijn veel menigvuldiger, en het schijnt dat de katholieke wereld meer dan ooit het oog op dit middenpunt der eenheid en op dezen leerstoel der waarheid gevestigd houdt, om licht en leiding te zoeken in de verschrikkelijke bezoekingen welke de wereld beroeren. En dewijl het Gode behaagd heeft, mij het negen en twintigste jaar van het pontificaat te laten beginnen, schijnt deze gelegenheid mij gepast toe om zekere handelingen te herhalen welke niet lang verzuimd mogen worden, ten einde de weldenk<?nden niet in dwaling te brengen en aan de vijanden geen voorwendsel to geven tot het afschaffen van oudo gebruiken. » Welnu dan, in tegenwoordigheid dezer H. Vergadering welke mij omringt, herhaal ik de plegtigste protesten tegen de overweldiging van de wereldlijke heerschappij des Heiligen Stoels, tegen de heiligschennende berooving der kerken, tegen de afschaffing der geestelijke orden , met één woord tegen alle door de vijanden der kerk van Christus gepleegde goddelooze handelingen. « Tot het vernieuwen van deze protesten geven mij ook eenige buitengewone omstandigheden aanleiding. n Het is nog niet lang geleden dat mij , nu eens mondeling dan weder schriftelijk, zekere wenschen uitgedrukt werden, welke eene toenadering tusschen ons en de nieuw gekomenen ten doel hadden. De laatste brief, welke nog op mijne tafel ligt, is met veel kalmte en eerbied geschreven. Daarin zegt men mij, dat, vermits ik de stedehouder van den God des vredos ben, ik ook aan alle vijanden der kerk vergiffenis schenken (n alle communicatien opheffen moge, waarmede ik hun geweten bezwaard heb. En ten deze moet gij opmerken dat er twee soorten van revolutionairen zijn : zij die de omwenteling verwekt en ten einde gebragt hebben, en zij welke zich aan haar hebben aangesloten , droomende van geluk, van vooruitgang en ik weet niet van welk een aardsch paradijs, zonder te weten en te voorzien, dat zij in stede daarvan distels en doornen en allerlei ellende zouden inoogsten. De eersten, verstokt van harte, zijn de Pharao's van onzen tijd, hard als het aanbeeld, zoodat geene daad der hoogste goedheid toereikend zou wezen om hen te vermurwen. Maar de anderen (en tot dezen behooren zij welke met zachte stem tot mij spreken en op gematigden toon aan mij schrijven) ziende dat het aardsche paradijs verdwenen is, dat op de droomen van geluk en rijkdom en welvaart een ware zondvloed van rampen en ondragelijke lasten gevolgd is, gevoelen gewetensknagingen dewijl zij daartoe bijgedragen hebben en roepen mij aan om vrede. Maar welken vrede kan ik met hen hebben ? Zij gevoelen angst! En wat baat het? Ook Saul gevoelde die, toen hij zich de doodelijke wond had toegebragt, en, meenende van zijnen angst verlost te worden, den Amalekiet bad hem te dooden. En deze waagde het hem te doorboren; maar werd voor deze zonde gestraft door David, die hem ter dood liet brengen. En wat zou men willen ? Dat ik als de Amalekiet aan hen zou handelen? Of dat de Paus den zelfmoord van den rampzaligen Saul zou navolgen ? O dwaze raadslieden! Zoo de Amalekiet do zwaarste straf niet ontging waartoe David hem veroordeelde , zou dan de stedehouder van den eeuwigen bisschop onzer zielen de straffen kunnen ontgaan welke God hem zou opleggen ? »Men verlangt vrede, men verlangt wapenstilstand, men verlangt om zoo te zeggen eenen modus vivendil En zou men ooit daartoe kunnen geraken met eenen tegenstander, die steeds den modus nocendi, den modus auferendi, den modus destruendi, den modus occidendi in de hand houdt? Is het mogelijk dat de kalmte met het onweder een verbond sluite, terwijl dit laatste stormt en woedt en alles, wat in zijnen weg staat, omver werpt, ontwortelt, vernielt? «Wat zullen wij derhalve doen? Wij, eerwaarde broeders, tot welken gezegd is : Gij staat in het huis Gods en in de voorhoven van het huis onzes Gods, wij zullen met het episcopaat, hetwelk in Duitschland, in Brazilië en in de gansche katholieke kerk een schitterend voorbeeld van volharding en standvastigheid geeft, vereenigd blijven. Wij zullen ons vereenigen met hen en met alle den Heer getrouwe zielen, om te volharden in het gebed , en God te smeeken om vergiffenis voor de blinden en om geduld en volharding voor ons, niet om onze vijanden te bestrijden met het zwaard in de hand ; maar dewijl Jezus Christus met het kruis streed , zullen wij ons van hetzelfde wapen
bedienen, en voor hen bidden zonder ooit met hunne beginselen in te stemmen." De Paus eindigde zijne rede met den Goddelijken zegen af te smeeken voor zich zeiven, voor de cardinaals, zijne medehelpers in het bestier van Gods kerk, voor het episcopaat, de geestelijke orden en «inzonderheid voor de zoo geplaagde en onderdrukte nonnen", voor de huisgezinnen enz. SPANJE. In berigten uit Madrid van 23 Junij wordt het volgende medegedeeld. n De heeren Castelar en Martos, als vertegenwoordigers der nieuwe republikeinsche radicale partij en van den regtervleugel der oude republikeinen, hebben eene bijeenkomst gehouden om eene vereeniging dier beide partijen voor te bereiden. Nadat Castelar en zijne vrienden, door de ondervinding ingelicht, aan het eigenlijk foederalismus vaarwel gezegd hebben, bestaat tusschen hen en de radicalen die tot de republiek zijn overgegaan geene principiele klove meer. Intusschen liggen in Spanje de politieke verschillen veelal meer in de personen dan in de beginselen, en juist met Martos is het zeer moeijelijk om te gaan. Aan de radicalen wordt tegenwoordig een plan toegeschreven , hetwelk regtstreeks op de omverwerping van het zoogenaamd «homogene" ministerie Sagasta gerigt is; zij willen den maarschalk Serrano een consulaat voor vijf jaren aanbieden, wanneer hij zich verbindt om vóór de Cortesverkiezingen een verzoenings-ministerie aan te nemen, en dus zijne raadslieden te kiezen uit al de liberale fractien, met uitzondering der foederalistisch gezinde linker zijde." TELEGRAPII1SCI1E BERIGTEN. Londen , 26 Junij. In eene gisteren onder voorzitting van lord Norfolk gehouden bijeenkomst van de Katholieke Unie is besloten zorg te dragen voor de inschrijving in de kiezerslijsten van alle katholieke kiezers , met het oogmerk om in het parlement eene zelfstandige katholieke partij te vormen. Versailles , 25 Junij. De onderscheiden groepen der linker zijde hebben besloten , indien de commissie van dertigen met het uitbrengen van rapport op het voorstel van den heer Casimir Périer blijft dralen, bij de Vergadering een voorstel te doen om haar to vermanen tot het bespoedigen van hare werkzaamheden. De minister Magne heeft zich in de budgetcommissie stellig verklaard tegen de vermindering der amortisatie van de schuld aan de bank, en te kennen gegeven dat hij zal aftreden indien op dit punt eene met zijne inzigten strijdige beslissing wordt genomen. Hij heeft de commissie uitgenoodigd om, zoo zij zijne voorstellen niet aanneemt, andere belastingen te zoeken. Berlyn, 25 Junij. Blijkens eene bekendmaking van den president van politie is bij vonnis der stedelijke regtbank van 23 dezer de voorloopige sluiting bevolen van do Algemeeno Duitsche Werklieden - Vereeniging. Berlyn , 25 Junij. De Post berigt dat de zamenkomst van de Brusselsche conferentie thans verzekerd is ; dat het nog niet zeker is of Frankrijk daaraan deel zal nemen, en dat door Engeland nog geen definitief besluit is genomen , schoon de aanvankelijk bij hetzelve bestaan hebbende bezwaren uit den weg geruimd schenen te zijn. Fulda, 25 Junij, des avonds. Naar men verneemt heeft de bisschopsconferentie heden beraadslaagd over de vraag , welke kerkelijke wetten voorwaardelijk of onvoorwaardelijk aangenomen zouden kunnen worden. Aangaande de genomen besluiten lekt niets uit. Strasburg , 24 Junij. Het kleine seminarium alhier is heden gesloten. De rector heeft zijn protest tegen dezen maatregel herhaald. Bern, 25 Junij. Tegen verwachting heeft de Nationale Raad, in strijd met het voorstel zijner commissie, besloten de behandeling van het protest tegen de afzetting van den bisschop Lachat tot de winterzitting uit te stellen. Madrid, 25 Junij. Serrano heeft de finantiele besluiten onderteekend. De begrooting van inkomsten bereikt de som van 2500 millioen realen. Rome , 25 Junij. Nadat voor eenige dagen eene kleine demonstratie ten gunste van den Paus had plaats gehad , volgde er gisteren eene openbare manifestatie in tegenovergestelde rigting. Eene talrijke volksmenigte trok onder het geroep van : leve de Koning van Italië ! naar het Vaticaan. Zij vond echter de toegangen tot het Vaticaan door militairen bezet, en ging daarop rustig uiteen, zonder dat er eenige wanordelijkheid voorviel.
---

