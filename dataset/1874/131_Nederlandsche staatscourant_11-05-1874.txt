NEDERLANDEN. 's GRAVENHAGE, den 9den Mei 1874.
Bij besluit van 9 Mei 1874 , n°. 1, heeft Zijne Majesteit goedgevonden, met ingang van 16 Mei aanstaande: 1°. te benoemen tot Minister van Marine den heer W. F van Erp Taalman Kip, oud-zeeofficier, gepensioneerd inspecteur over de bebakening, de kustverlichting en het loodswezen in Nederlandsch Indie; 2°. den heer I. D. Fransen van de Putte, Minister van Koloniën, eervol te ontheffen van het hem tijdelijk opgedragen beheer van het Departement van Marine, met dankbetuiging voor de in deze betrekking bewezen diensten. Bij Koninklijk besluit van 9 Mei 1874, n°. 4, is aan J. Hoog, op zijn verzoek, eervol ontslag verleend als kapitein bij de dienstdoende schutterij te Leiden. Voorts zijn bij de dienstdoende schutterijen benoemd: bij die te Leiden, tot kapitein, J. F. Esser, thans 1ste luitenant; totlsten luitenant, J. P. H. van Wensen, thans 2de luitenant; bij die te Rotterdam, tot 2den luitenant Th. W. 's Jacob, J. C. Robertson, W. van Casteel, 6. F. Lucardie en S. Hannema, allen thans sergeant; bij die te Amersfoort, tot 2den luitenant K A. J. E. van Gorkum, voormaals 2de luitenant bij de 4de compagnie van het 12do bataillon rustende schutterij in de provincie Noordbrabant. Bij Koninklijk besluit van 9 Mei 1874, n°. 5, is aan den kapelmeester van het muziekcorps der dienstdoende schutterij te Amsterdam J. M. Coenen als zoodanig de personele rang van lsten luitenant verleend. Bij Koninklijk besluit van 9 Mei 1874, n°. 6, is, met ingang van 16 Mei 1874, tot tijdelijk leeraar aan de Kijk-- hoogere burgerschool te Helmond benoemd H. Bingen , te Roermond. Bij Zijner Majesteits besluit van den 8sten Mei 1874, n°. 18, is benoemd tot notaris binnen het arrondissement Groningen, ter standplaats de gemeente Haren, T. W. P. Hofstede, candidaat-notaris te Gorinchem. Bij Zijner Majesteits besluit van den 8sten Mei 1874, n°. 19, is, met ingang van 15 Mei 1874, benoemd tot plaatsvervangend kantonregter te Groningen jhr. mr. W. H. de Savornin Lohman, advocaat aldaar. Bij Koninklijk besluit van 8 Mei 1874, n'. 10, is de heer C Pothoff Hulst, thans ontvanger der directe belastingen en accijnsen te Huinerwold c. a., benoemd tot ontvanger derzelfde middelen te Gieten c a. Bij Koninklijk besluit van 7 Mei 1874, n°. 23, is het aan H. W. E. de Bock, gewezen schrijver bij de directie der artillerie stapel- en constructiemagazijnen te Delft, bij besluit van 12 October 1872, n°. 20, toegekend pensioen alsnog verhoogd met f 82 Bij Koninklijk besluit van 8 Mei 1874, n°. 14, is bij het wapen der infanterie benoemd, tot kapitein van de 2de klasse (naar ouderdom van rang) , by het 3de regement, de 1ste luitenant J. W. H. DeuriDk, van het 8ste regement. Bij Koninklijk besluit van 8 Moi 1874, n°. 15, is bij het personeel van de geneeskundige dienst der landmagt benoemd , tot officier van gezondheid der 1ste klasse (naar ouderdom van rang), de officier van gezondheid der 2de klasse B. M. H. A. van den Goorbergh , van dat personeel. MINISTERIE VAN BINNENLANDSCHE ZAKEN. De Minister van Binnenlandsche Zaken; Gelet op art. 1 van het Koninklijk besluit van 3 October 1873 [Staatsblad n°. 135) ; Heeft goedgevonden : met ingang van heden de artt. 1, 3, 4, 5, 6 en 7 van het aangehaald besluit van toepassing te verklaren in de gemeente Haskerland , in het dorp Haskehorne, op het huis, den stal, het erf en do landen, in gebruik bij K. T. Ykema, en kadastraal bekend sectie F, n". 13 tot en met 16, 22, 23, 131 tot en met 139 en sectie G, n". 168,169, 174, 181 tot en met 194, 197, 198, 201, 205, 209, 218 tot en met 230, 235, 353, 354 en 357. 's Gravenhage , 9 Mei 1874. Geektsema.
De Minister van Binnenlandsche Zaken brengt ter algemeene kennis r dat de commissie, belast met het examineren van hen, die eene acte van bevoegdheid als arts wensclien te verkrijgen, of hunne vroeger verkregene bevoegdheid wenschen uit te breiden, overeenkomstig art 27 en 28 der wet van 1 Junij 1865 (Staatsblad n°. 59), zitting zal houden op Dingsdag 26 Mei e. k. en volgende dagen, te Amsterdam, 's Gravenhage, 8 Mei 1874. Voor den Minister, De Secretaris-Generaal, Hubrecht. MINISTERIE VAN F I N A N T I E N. De Minister van Finantien vestigt de aandacht dor belanghebbenden op de gelegenheid tot verzending der correspondentie naar Nederlandsch Indie, door middel van het stoomschip Conrad, van de Maatschappij i) Nederland", waarvan het vertrek uit het Nieuwediep op den 16den Mei aanstaande is bepaald. Do daarmede te verzenden correspondentie behoort uiterlijk in den namiddag van den 15den Mei aan het Nieuwediep aangekomen te zijn. 's Gravenhage, den 9den Mei 1874. De Minister voornoemd, van Deldes.
---

BUITENLANDSCHE BERIGTEN. ENGELAND.
In het Britsche Hoogerhuis werd Donderdag door den lord kanselier eene bill ingediend tot regeling van de regtspraak in hooger beroep voor Ierland op gelijke wijze als zulks ten vorigen jare voor Engeland had plaats gehad ; wijziging der wetgeving op dit stuk voor Schotland verklaarde de minister niet noodig te achten , vermits aldaar niet de klagten over de kostbaarheid en langzaamheid der regtsbedeeling bestonden , aan welke voor Engeland de wet van 1873 en voor Ierland de thans voorgestelde moest te gemoet komen. De bill, welke van alle kanten bij de regtsgeleerde leden van het Hoogerhuis verdediging vond , werd zonder oppositie voor de eerste maal gelezen. In het Lagerhuis had weder eene korte discussie plaats over den toestand van de oorlogsvloot, welke echter hoofdzakelijk bestoni uit herhalingen van hetgeen vroeger beweerd en tegengesproken was. Twee interpellatien betreffende de buitenlandsche betrekkingen werden tot de regering gerigt; de eene door den heer Anderson, welke vroeg of het waar was dat de regering stappen had gedaan om de diplomatieke betrekkingen met Mexico op nieuw aan te knoopen, de andere door den hoer Montagu Scott betreffende hetgeen door de regering verrigt was om, ter uitvoering van het tractaat van Washington, de andere zeemogendheden tot het aannemen der bij dat tractaat vastgestelde drie grondregelen voor de verpligtingen der neutrale mogendheden te bewegen. Op de eerste vraag werd geantwoord dat de regering gaarne de oude betrekkingen met Mexico hersteld zoude zien , doch van hare zijde nog geene stappen gedaan had om daartoe te geraken. Wat de drie regelen van het tractaat van Washington betrof verklaarde de ondersecretaris van staat bij het departement van buitenlandsche zaken, dat daarover alleen met de regering der Vereenigde Staten eene correspondentie was gevoerd , welke hij aan het Parlement zou overleggen ; met andere mogendheden was de Britsche regering, althans de tegenwoordige, nog niet in overleg getreden. Dezelfde minister gaf aan den heer Newdegate de toezegging dat de regering een onderzoek zou instellen naar de wetgeving op de kloosters en godsdienstige gestichten in vreemde landen , en de resultaten van dat onderzoek aan het Parlement zou mededeelen. F R A N K R IJ K. In de Donderdag gehouden zitting van de permanente commissie uit de Nationale Vergadering werden sommige reeds in de vorige vergadering behandelde onderwerpen op nieuw ter sprake gebragt, als de ontbinding van den gemeenteraad van Marseille en de geschillen tusschen den voorzitter van den algemeenen raad en den prefect van het departement Bouches-du Rhöne, welke tot de schorsing der zitting van dien raad hadden aanleiding gegeven. Op eene vraag naar de redenen waarom republikeinsch gezinde dagbladen in het departement Seineet-Oiso waren opgeheven, gaf de minister do Broglie, die met zijnen ambtgenoot Depeyre en den ondersecretaris van het departement van bincenlandsche zaken Baragnon de zitting bijwoonde, te kennen dat de genomen maatregelen een natuurlijk gevolg waren van den staat van beleg. De bestaande wetgeving op de drukpers, zeide de minister, maakt de regering wierloos tegenover de met den dag toenemende uitspattingen der dagbladen , en de toepassing der door den staat van
beleg aan haar verleende magt was derhalve het eenige middel om het kwaad tegen te gaan. De regering was dan ook met het ontwerpen eener nieuwe wet op de drukpers bezig , en zou haar ontwerp terstond na het hervatten der parlementaire werkzaamheden bij de Nationale Vergadering indienen; zoo lang die wet echter nog niet tot stand was gekomen , zou zij gobruik maken van de haar ten dienste staande middelen. De voorzitter Buffet hield ook in deze vergadering vast aan zijn stelsel dat alleen onderwerpen, welke tot eene vervroegde bijeenroeping der Nationale Vergadering zouden aanleiding kunnen geven , bij de permanente commissie aan de orde konden worden gesteld. — Over het reeds door ons medegedeelde manifest der monarchale organen buiten Parys sprekende, schrijft het Journal des Débats het volgende: «Over dit stuk zelf veol te zeggen komt ons onnoodig voor; iedereen die hot gelezen heeft kan daarover een oordeel vellen. Men moet den koningsgezinden de eer nageven dat zij duidelijk gesproken hebben , zoodat misverstand aangaande hunne denkwijze en besluiten onmogelijk is ; zij maken geen gebruik van het middel om zich uit de voeten te maken onder bescherming van eene door hen zelve te weeg gebragte duisternis. De legitimisten toonen eene openhartigheid, welke voor hen zelve en hunne vrienden gevaarlijk kan worden; en,vertoonen zij zich te midden van de duistere wolken der tegenwoordige politiek, dan is het om die als een bliksemstraal te doorklieven. Zij streven hierin de Bonapartisten na. Beide partijen zeggen overluid wat zij denken en wat zij willen , misschien wel omdat zij zelve zeer goed inzien dat zij niets meer te winnen hebben, of wel in den waan verkeeren dat zij op het punt zijn van alles te winnen." Het blad doet daarna uitkomen welk eene moeijelijke positie deze houding der partij van de uiterste regterzijde voor de regering baart, en hoe deze, door hare ondersteuning het gezag voor zeven jaren gevestigd hebbende, natuurlyk te rekenen heeft met den eisch dat bij de constitutionele regeling van het gezag aan de wenschen der bondgenooten zoo ver mogelijk worde te gemoet gegaan. n Het linker centrum heeft, zoo gaat het Journal des Débats verder voort, zich den 20sten November eenige eerbiedige bedenkingen veroorloofd. Het heelt dezelfde bejegening ondervonden als vroeger de parlementen; het is verbannen naar de banken der oppositie, waartoe het sedert dien dag is blijven behooren. De Nationale Vergadering, minder verstandig dan zij zich bij gebeurtenissen van meer gewigt getoond had, heeft zonder voorwaarden , zonder organisatie voor de prorogatie gestemd. Zij heeft alleen , door artikel 2 der wet van 20 November aan te nemen , bepaald dat zij later , zoo spoedig mogelijk , de constitutionele wetten behandelen zou Thans zien wij de gevolgen van deze handelwijze. Een groot gedeelte van de meerderheid, welke het ministerie ondersteunt, wil thans van de constitutionele wetten niet meer weten. De Bonapartisten verkondigen dat overluid en eischen de ontbinding der Nationale Vergadering, waarbij zij trouwens niet dan kunnen winnen. De legitimisten schreeuwen verraad, en verklaren dat zij niet slechts stemmen zullen tegen wetsontwerpen welker eerlijke bedoeling di organisatie van de zevenjarige magt is, maar zelfs tegen de kieswet, schoon zij die overigens goedkeuren, alleen opdat er geen twijfel aangaande hunne bedoelingen mogelijk zij...... De regering verklaart dat de regering geene zeven jaren duren kan, wanneer zij niet op constitutionele wetten gevestigd is; de regter zijde antwoordt, dat zij dat zeer goed weet, maar zich daar niet moeijelijk overmaakt." RUSLAND. De in St. Petersburg bijeengekomen internationale commissie tot regeling van het verkeer en de behandeling der douanezaken aan de grenzen tusschen Rusland en Oostenrijk heeft, naar uit St. Petersburg gemeld wordt, den 3den dezer hare zesde zitting gehouden en daarin haar algemeen programma vastgesteld. Zij zal echter nog twee of drie weken vereenigd blijven, omdat ten aanzien van onderscheidene punten nog inlichtingen uit Weenen gevraagd moesten worden. Als slotsom van hare beraadslagingen wordt opgegeven dat in dezen zomer eene gemengde commissie benoemd zal worden, om op de plaats zelve, dat is aan de grenzen , de vraag te behandelen , waar nieuwe kantoren voor het verkeer aan de grenzen gevestigd kunnen worden. Eindelijk zal dan in het najaar te St. Petersburg of te Weenen eene slotconferentie gehouden worden om een bepaald ontwerp op testellen hetwelk aan den Rijksraad zal worden onderworpen. TELEGRAPI1ISCIIE BERIGTEN. Parys , 8 Mei. Naar men verzekert heeft de heer de Broglie zich verklaard voor de onverwijlde behandeling van het wetsontwerp betreffende de instelling eener tweede kamer. Madrid, 7 Mei. De maarschalk Serrano heeft aan eene deputatie, welke hem geluk kwam wenschen, te kennen gegeven, dat de zaak der Carlisten wel is waar te Bilbao een gevoeligen slag geleden had , maar dat zij nog niet volledig overwonnen waren. Zoodra dit geschied was, en zoodra ook van den kant der aanhangers der kantonalistische partij geene gevaren meer te vreezen waren , zou het land geroepen worden om vrijelijk over zijne toekomst te belissen. Berlyn , 8 Mei. Het Huis van Afgevaardigden heeft bij tweede lezing de voordragt aangenomen tot aanvulling der wet van Mei jl., betreffende de opleiding en aanstelling van geestelijken , met toevoeging der door den minister van eeredienst goedgekeurde nieuwe artikelen betreffende het opdragen van kerkelijke bedieningen door patroons of gemeenten. Weenen, 7 Mei. De minister van eeredienst, in het Huis van Afgevaardigden geïnterpelleerd over de tegen de Ruthenische geestelijken genomen maatregelen ter zake van het door hen als afgevaardigden ten gunste der confessionele wetten uitgebragte votum, heeft daaromtrent geantwoord dat de aartsbisschop Sembratowich de bedoelde geestelijken van die functien had ontzet, welke hij hun krachtens zijn gezag had opgedragen en welke hij dus bevoegd was hun ten allen tijde te ontnemen; dat de regering dus geenerlei middel had om tusschen beide te komen, maar dat zij maatregelen genomen had om te zorgen dat de genoemde geestelijken geene schade in hun geldelijk inkomen leden; dat zij dus in dit geval al gedaan had wat zij volgens de wet kon doen, en dat zij ook in het vervolg soortgelijke handelingen met alle wettelijke middelen zou tegengaan.
Weenen, 8 Mei. De ministerraad heeft besloten in den loop van dit jaar een kerkelijk congres der niet geünieerde Grieken te Carlowitz hijeen te roepen ten einde eenen patriarch te verkiezen.
---

