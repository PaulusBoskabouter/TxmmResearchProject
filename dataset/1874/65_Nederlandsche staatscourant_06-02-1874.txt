NEDERLANDEN.
's Gkavenhage , den aden Februarij 1874.
Bij Koninklijk besluit van 4 Februarij 1874, n°. 16, is aan H. Kievit, op zijn verzoek, eervol ontslag verleend als officier van gezondheid der 2de klasse bij do dienstdoende schutterij te Deventer. Voorts zijn bij de dienstdoende schutterijen benoemd : bij die te Deventer, tot officier van gezondheid der 2de klasse G. H. Roessingh, thans schutter: bij die te Arnhem, tot 2den luitenant mr. R F. L. van Alphen, thans schutter; bij die te Brielle, tot 2den luitenant J. Hofland, thans korporaal; bij die te Dockum, tot 2den luitenant T. Burg, thans schutter. Bij Koninklijk besluit van 4 Februarij 1874, n°. 19, is C. J. Schindler benoemd tot burgemeester der gemeente St. Oedenrode. Bij Koninklijk besluit van 4 Februarij 1871, n°. 20, is mr. L. Ph. C. van den Bergh, archivaris van het Rijk, benoemd tot ridder in de orde van den Nederlandschen Leeuw. Bij Koninklijk besluit van 4 Februarij 1874, n° benoemd tot burgemeester der gemeente Workum. 21, is T. S. Ybema Bij Koninklijk besluit van 4 Februarij 1874, n°. 22, is benoemd tot burgemeester der gemeente Meijel, P. J. H. Vullers, ten einde deze betrekking gelijktijdig met die van burgemeester der gemeente Nederweert te bekleeden. Bij Zijner Majesteits besluit van den 2den Februarij 1874, n°. 20, is aan den heer mr. G. J. M. van Voorthuysen, op zijn daartoe gedaan verzoek, met ingang van 15 Februarij e. k., eervol ontslag verleend als regter in do arrondissements-regtbank te Groningen.
---

BUITENLANDSCHE BERIGTEN. FRANKRIJK.
Bij een besluit van den President der Republiek van 1 Februarij is de censuur voor tooneelstnkken op nieuw ingevoerd. Hare afschaffing was eene der eerste daden der regering van 4 September 1870, doch in hot jaar 1871 werd de censuur door de militaire autoriteit hersteld, en zou dus bij eene eventuele opheffing van den staat van beleg te gelijker tijd vervallen. — Bij een door den President der Republiek jl. Woensdag aan de regtbank van koophandel te Parys gebragt bezoek, werd door den voorzitter van dat collegie eene toespraak tot hem gehouden, waarin de hoop op een spoedig herleven van den handel werd uitgedrukt. De maarschalk Mac-Mahon antwoordde daar op dat hij alles zou aanwenden wfit in zijn vermogen was om die hoop te verlevendigen. Hij gaf daarbij nadrukkelijk Ie kennen dat hij, gedurende de zeven jaren waarvoor hem het gezag was toevertrouwd, de rust en de op wettige grondslagen berustende maatschappelijke orde zou weten te handhaven, en dat hij verwachtte dat de gemoederen langzamerhand tot bedaren zouden komen, zoodat Frankrijk aan het einde van dien termijn zich zelf weder geheel meester zoude zijn. Dingsdag had in de Nationale Vergadering de behandeling plaats van eenige amendementen op het eerste artikel der wet betrekkelijk de nieuwe belastingen , welke alle de strekking hadden de benoodigde meerdere inkomsten op den weg der heffing van directe belastingen te zoeken. De heer Pascal Duprat stelde de invoering voor van eene belasting op het roerend en onroerend kapitaal, ten bedrage van 1 /jo pet. Hij schatte het daardoor te treffen bedrag op 160,000 milliocn, er. de opbrengst derhalve op 160 millioen , waardoor het tekort ruimfchoots gedekt zou worden en nog daarenboven eene ruime som zou worden opgeleverd welke zou kunnen dienen om groote werken aan to leggen. De heer Rouvier stelde eene belasting op de inkomsten voor, en de heer Rouveure deed het voorstel om in plaats van de door de regering en de budgetcommissie voorgedragene verhooging der zoutbelasting eene matige belasting van de inkomsten te heffen. Deze amendementen werden allen door de budgetcommissie bestreden en door de Vergadering verworpen; de heer Wolowski gaf, bij de behandeling van het voorstel des heeren Rouveure, te kennen dat de tijd
reeds te ver verstreken was om in het jaar 1874 nog eene inkomstenbelasting in te voeren , doch dat hij voornemens was een voorstel tot invoering eener zoodanige belasting te doen bij de behandeling van het budget voor 1875. OOSTENRIJK. In het officiele dagblad van Weenen wordt de volgende verklaring medegedeeld, waarvan de uitwisseling den 5den December jl. tusschen den Oostenrijkschen minister van buitenlandsche zaken en den Italiaan schen gezant plaats heeft gehad. n Daar het in Engeland gebruikelijke stelsel van scheepsmeting (het Moorsoms stelsel) voortaan in Italië en in Oostenrijk-Hongarye aangenomen is voor de meting der schepen, zoo verklaren de ondergeteekenden , namens hunne regeringen , dat, totdat er een internationaal stelsel van scheepsmeting zal zijn aangenomen , de tot een der beide staten behoorende schepen , welke volgens het eerstgenoemde stelsel gemeten zijn , voorloopig en wederkeerig in de havens der beide staten zullen worden toegelaten , zonder voor de betaling van regteri aan eenige nieuwe meting onderworpen te zijn De netto tonnemaat , welke in de scheepspapieren wordt vermeld, zal beschouwd worden gelijkte staan met de netto tonnemaat der nationale schepen. " DUITSC1ILAND. »Van morgen af — zegt de Norddeutsche A Ujemtine Zeitung van 4 dezer — zullen de Duitsche Rijksdag en de Pruissische Landdag gedurende eerigen tijd nevens elkander werkzaam zijn. Hoe weinig wenschelijk deze combinatie ook wezen moge , zij is ook ditmaal niet te vermijden geweest; want niemand zal er zeker aan denken den Landdag te verdagen , alvorens de behandeling van het budget en van de wet op het verpligte burgerlijke huwelijk in de beide Huizen ten einde gebragt is. Even zoo is het dringend noodzakelijk dat de voordragten tot aanvulling der kerkelijke wetten vooraf voor de eerste maal gelezen worden, opdat de verzending aan de commissie kunne plaats hebben. Natuurlijk is het niet vooruit te bepalen, hoe veel tijd voor het volbrengen van deze werkzaamheden noodig zal wezen ; maar vroeger dan den 15den dezer zullen zij zeker niet afgedaan kunnen worden. Wat den Rijksdag beirrft rekent men nog al ijd er op dat hij vóór Paschen zijne werkzaamheden ten einde gebragt zal hebben." — Omtrent de vermoedelijke verdeeling der partijen in den aanstaanden Rijksdag zegt het Borlynsche hoofdorgaan der nationaal-liberalen het volgende : «Indien men het resultaat der verkiezingen in het groot beschouwen wil, dan kan gezegd worden dat die twee partijen, waarin de rijkseenheid en hare bestrijding het sterkste zijn uitgedrukt, de kern der meerderheid en der minderheid, waarin de Rijksdag verdeeld is, uitmaken en dien ten gevolge ook bij de nieuwe verkiezingen de sterkste aantrekkingskracht hebben uitgeoefend. Do nationaal-liberale en de nltramontaansche partij zijn door den loop der tijdsomstandigheden de toonaangevende partijen dor meerderheid en der minderheid geworden , waar elk van beiden verreweg de grootste helft der leden in hare gelederen telt. De 15 afgevaardigden uit het Rijksland hieronder begrepen, zal de anti-nationale minderheid 136 stemmen sterk zijn, waartegen eone nationale meerderheid van 261 stemmen overslaat; wij hebben ons derhalve in onze vroegere berekeningen, toen wij de laatstgenoemde op 260 stemmen geschat hebben , niet bedrogen. Onder de meerderheid beschikt de nationaal-liberale fractie nu reeds over 144 stemmen (in den vorigen Rijksdag over 115), terwijl de ultramontanen onder do minderheid 93 hooiden sterk zijn, waarbij dan nog eenige afgevaardigden uit den Elsas en Lotharingen zullen komen Van de kleinere fractien der minderheid zullen de Polen en de Welfen het digst bij de ultramontanen staan , terwijl de sociaal-demokraten in vele gevallen hun eigen weg zullen gaan , maar zich aan de ultramontanen zullen aansluiten, zoodra een anti-nationaal votum valt uit te brengen. Van de fractien der meerderheid is de partij van vooruit»an<* bijna even sterk gebleven ; meer nog dan in den Pruissischen Landdag zal zij zich wachten voor de verleiding tot mogelijke coalitien met de ultramontanen of sociaal-demokra'en. De liberale rijkspartij (die voor een goed deel uit Zuidduitsche Afgevaardigden bestond) is door de laatste verkiezingen sterk gedund ; de meeste harer leden werden niet herkozen. Naar men uit Zuid-Duitschland schrijft, is dr. Völk voornemens, zich niet weder aan deze fractie, maar aan de nationaalliberalen aan te sluiten. Het zal voornamelijk van de beslissing van den vorst Hohenlohe afhangen of de fractie der liberale rijk°partij blijft bestaan. Hare opheffing zou om meer dan ée'ne reden te betreuren zijn , want vele der vroegere en der nieuw gekozen afgevaardigden, die zich in deze fractie op hunne plaats gevoelden , zullen dau öf zich aan geene enkele fractie aansluiten — en eene vermeerdering van hei aantal zoogenaamde » Wilden" is zeker niet wenschelyk — of bij andere fractien troost zoeken waar de lucht voor hen minder deu<*t."
SPANJE. Blijkens correspondentien uit het noorden van Spanje had de generaal Moriones zijn ontslag als opperbevelhebber van het noorderleger aan de regering gevraagd om de twee volgende redenen: omdat hij geene troepen genoog had om de Carlisten te kunnen overwinnen, en omdat de regering hem een aantal officieren van de in Carthagena tot de opstandelingen overgeloopene, en bij de capitulatie dier stad begenadigde regementen had toegezonden om bij zijn leger te worden inge deeld. Zijne magt bestond namelijk uit niet meer dan 14,000 man, en was dus, naar zijn oordeel veel te gering om, in een uiterst ongunstig terrein en te midden van eene met de opstandelingen heulende bevolking, de op ruim 20,000 man geschatte Carlisten te kunnen verslaan. De bedoelde officieren had hij moeten terugzenden, omdat zijne officieren weigerden met en de manschappen onder hen te dienen. De generaal had twee zijner hoofdofficieren naar Madrid gezonden om de aandacht der regering op die punten te vestigen en tevens het verzoek om ontslag over te brengen; de maarschalk Serrano had echter geweigerd het ontslag te verleenen De aandrang van Moriones en het berigt van de vermeestering van Portugalete dooide Carlisten hadden de regering genoopt ernstige pogingen te werk te stellen om aan het Noorderleger versterking te bezorgen, en haar aan Moriones de belofte doen geven dat zij uit Catalonie, Arragon, Castilie en uit het garnizoen van Madrid binnen weinige dagen zijne magt tot 28,000 of 30,000 man zou aanvullen. Inmiddels was Moriones voor de Carlisten op Miranda en Logrogno terug getrokken ; op zes mijlen afstands van zijne voorposten verbraken inmiddels de Carlisten de telegraaphdraden en vernielden zij de spoorwegen. Zoodra de generaal de beloofde versterking zou hebben erlangd, zou hij weder voorwaarts rukken om het beleg van Bilbao te doen opbreken; hij zou daartoe van de zeezijde ondersteund worden door een eskader van elf korvetten en kanonneerbooten, welke tevens belast zouden zijn met het blokkeren van de kust en het voorkomen der ontscheping van voor de Carlisten bestemde wapenen. Hut beleg van Bilbao wordt door don Carlos zeiven bestuurd, en de uitslag daarvan, naar de correspondenten mededeelen , door de Carlisten als de zegepraal of' de geheele val van hunne zaak beschouwd. DENEMARKEN. De dagbladen van Kopenhagen brengen thans uitvoerige verslagen van de driedaagsche discussien, welke in het Folkething gevoerd zijn over de motie \an den graaf Holtstein-Ledreborg, strekkende om de openbaarmaking van het Koninklijke schrijven van 2 Januarij tot beantwoording van het bekende adres des Folkethings af te keuren en er tegen te protesteren dat do Koning daardoor in don strijd der partijen verwikkeld was geworden. Op de vraag van den voorsteller der motie , of het mii'isterie de verantwoordelijkheid voor de openbaarmaking van het Koninklijke schrijven op zich nam, antwoordde de president-minister bevestigend, en betoogde dat er geene bepaling der constitutie overtreden was geworden , en dat de mede-onderteekening eens ministers van een rescript, hetwelk als uitdrukking van den eigen wil des Konings de zelfde ministers op nieuw in hunne betrekking bevestigde, niet mogelijk noch, daar den Koning de keus zijner ministers toebehoort , noodig geweest was. De graaf Holstein erkende dat uit het juridieke oogpunt geene aanmerking op de handelwijs der ministers te maken was, maar tastte haar van de politieke zijde aan. De Koning was daardoor in den strijd der partijen betrokken geworden ; aan het koningschap, hetwelk boven de partijen behoorde te staan, was daardoor schade toegebragt; de oppositie, die in het constitutionele staatsleven haar regt van bestaan had, verkreeg daardoor het karakter van vijandigheid tegen den Koning; dit moest leiden tot absolutismus en den Koning de liefde des volks doen verliezen. Door andere leden der oppositie werd daarbij het verwijt aan de ministers gevoegd, dat hun besluit om hunne portefeuilles ter beschikking des Konings te stellen, geenszins ernstig gemeend was geweest; dat zij daarom aan Z. M. slechts aangeraden hadden cene proef met andere mannen te nemen, en dat zij in hun schrijven aan den Koning de politiek der linker zijde met partijdigheid in een verkeerd licht gesteld hadden. Daartegen betoogden de ministers van justitie en van eeredienst dat het eene onpraktische opvatting van het constitutionele koningschap was, te vorderen dat het ten allen tijde en in alle omstandigheden boven de partijen zou staan ; dat juist het Folkething den Koning in den strijd der partijen gewikkeld had door Z. M. bij zijne adressen te verzoeken om zijn persoonlijk gevoelen te doen kennen; dat het Koninklijke rescript van 2 Januarij alleen had moeten strekken om het volk daaromtrent in te lichten dat niet de ministers hunne betrekkingen wilden behouden, maar dat de Koning, aan wien de constitutie het regt verleent om zijne raadsmannen te kiezen , hen behouden wilde. Het Folkething had in zijn geschil met de ministers een beroep op 's Konings wijsheid gedaan, en nu moest het zich dan ook nederleggen bij hetgeen de Koning beslist had. Ware die beslissing in den tegenovergestelden zin uitgevallen , dan zou de andere partij zich even zoo over partijdigheid kunnen beklagen als thans de linker zijde. Deniinister van justitie voegde er nog bij, dat het ministerie zich door de scherpe taal, welke tegen hetzelve gevoerd was , geene vrees liet aanjagen ; wilde men tot een resultaat komen , dan moest men praktische stappen doen en het ministerie wegens de vermeende schending van de nietverantwoordelijkheid des Konings ter verantwoording roepen. Het ministerie werd krachtig ondersteund door den voormaligen minister van finantien Fenger en den somwijlen met de linker zijde stemmenden hoogleeraar Frederiksen. Eerstgenoemde toonde aan, dat de persoonlijke wil des Konings noodzakelijk geopenbaard moest worden wanneer het de vorming van een ministerie gold; dat eene stelling des Konings, welke hem geheel aan het oordeel des volks onttrok, ordenkbaar was; en dat in dit geval de Koning zijne ministers behouden wilde, vermits hij van hen vertrouwde dat zij elke poging om de constitutie te misbruiken met vaste hand zouden tegengaan. De hoogleeraar Frederiksen noemde het reeds zoo lang durende geschil onbewimpeld eenen strijd om het gezag; hij voor zich zou schier wenschen dat de Koning de leiders der linker zijde op het kussen riep, ten einde hunne onbekwaamheid om te regeren duidelijk zou blijken. Hij verweet aan de linker zijde dat
hare bezorgdheid om den Koning niet in den strijd der partijen te mengen bloote huichelarij was, en waarschuwde ten slotte de oppositie om niet de conservative rigting van hare tegenstanders door verdere uittartingen tot eene bepaald reactionaire te maken, en geene reactionaire maatregelen, zoo als bij voorbeeld eene voorloopig gewijzigde kieswet, uit te lokken. Dat do motie van den graaf Holstein met 57 tegen 31 stemmen aangenomen werd is reeds door den telegraaph gemeld. ZUID-AMER1KA. Uit Rio de Janeiro is, onder dagteekening van 8 Januarij , het berigt ontvangen dat de bisschop van Olinda den 3den bevorens te Fernambuco op last van het hooge geregtshof in hechtenis was genomen, en over zee naar de hoofdstad zou worden gebragt om voor dat collegie te regt te staan. Verder wordt gemeld dat het metrieke stelsel thans in geheel Brazilië is ingevoerd, en dat de handel als maat-eenheid voor suiker en koffij 10 kg. heeft aangenomen. De baal koffij is op 60 kg. gesteld. TELEGRAPHISCIIE BERÏGTEN. Londen , 4 Februarij. Te Greenwich zyn de beide vorige parlementsleden , de heeren Boord en Gladstone herkozen ; de eerste, conservatief, met 6193, de heer Gladstone met 5961 stemmen. Laatstgemelde had bij de voorlaatste verkiezing 6386 stemmen verworven. Londen , 5 Februarij. Van de dus ver verkozen 339 leden van het Lagerhuis behooren er 181 tot de conservative en 158 tot de liberale partij. Te Br ad ford is de heer Forster verkozen. Gisteren zijn te Sheffield, Willenhall, en op andere plaatsen rustverstoringen voorgevallen. Versailles , 4 Februarij. De Nationale Vergadering heeft een voorstel van den heer Clapier tot invoering eener belasting op de geweven stoffen, nadat het door den heer Pouyer Quertier en den minister Desseilligny bestreden was, met 462 tegen 145 stemmen verworpen. St. Petersburg , 3 Februarij. Het officiele regeringsblad maakt eene keizerlijke verordening bekend, waarbij aan alle personen, die ter zake van politieke misdrijven, vóór 1871 gepleegd , beschuldigd zijn, gratie verleend wordt. Bij een ander besluit wordt de betrekking van gouverneur-generaal van Odessa afgeschaft. Berlyn , 5 Februarij. De zitting van den Duitschen Ryksdag is heden door den Rijkskanselier namens den Keizer geopend. Aan het slot der door hem voorgedragen troonredo wordt gezegd ; De buitenlandsche betrekkingen leveren grond voor de overtuiging dat alle vreemde regeringen, even zeer als de onze, vast besloten hebben, de zegeningen des vredes te bewaren en zich door geene pogingen van partijen om eene vredebreuk te bewerken in hun streven en in het wederkeerige vertrouwen to laten storen. De herhaalde ontmoetingen van magtige vredelievende en persoonlijk bevriends monarchen, de heuglijke betrekkingen van Duitschland met door historische overlevering bevriende volken, boezemen den Keizer een vast vertrouwen in op de duurzaamheid van den vrede. Posen , 4 Februarij. De aartsbisschop Ledochowski is gisteren namiddag te Ostrowo aangekomen en in de districtsgevangenis gebragt. Op alle stations waren militaire maatregelen van voorzorg genomen. In Ostrowo was niets van de aankomst des aartsbisschops bekend. Hij bewoont in de gevangenis twee nieuw gemeubelde vertrekken. Onder de Polen hier ter stede heerscht groote verslagenheid. Darmstadt , 4 Februarij. De Eerste Kamer heeft zich vereeni™ met het besluit der Kamer van Afgevaardigden betreffende de uitsluitind der ordesgeestelijken van de scholen. Weenen , 4 Februarij ^De budgetcommissie hoeft met alle tegen drie stemmen eene resolutie aangenomen volgens welke de theologische faculteit in Innsbruck [welke zich in handen der Josuiten bevindt] met het einde van Julij dezes jaars opgeheven zou moeten worden. De minister van eeredienst had dit denkbeeld met warmte bestreden. Rome , 4 Februarij. De Kamer van Afgevaardigden heoft het ontwerp van wet tot invoering van het verpligte volksonderwijs met 140 tegen 107 stemmen verworpen.
---

