NEDERLANDEN. 's GRAVENHAGE, den 27sten Maart 1874.
Bij Koninklijk besluit van 26 Maart 1874, n". 18, zijn benoemd: tot 2den luitenant administrateur van kleeding en wapening: bij het "2de regement huzaren» de sergeant-majoor J. J. Koning, van het regement grenadiers en jagers; bij het 4de regement huzaren, de sergeant-majoor J. Ligter, van het instructie-bataillon; en bij het regement veld-artillerie, de sergeant E. A. P. M. C. de Booy, van het 5de regement infanterie. MINISTERIE VAN MARINE De Minister van Koloniën, ad interim Minister van Marine, brengt ter kennis van belanghebbenden, dat van 1°. April tot ultimo December dezes jaars de gelegenheid is opengesteld voor zes Art?en — mits zij niet ouder zijn dan 30 jaren — om als officier van gezondheid der 2de klasse bij de zeemagt in dienst te treden. De verbindtenis geschiedt voor slechts vier jaren; de premie bedraagt zes duizend gulden. Artsen, die hiertoe genegen mogten zijn, worden uitgenoodigd zich bij verzoekschrift, op zegel gesteld , tot het Departement van Marine te wenden, onder overlegging van: a eene verklaring, waaruit blijkt dat de sollicitant Nederlander is; b. zijne geboorte-acte; e. het diploma van arts; d. een bewijs, dat voldaan is aan de nationale militie; e. een bewijs van geschiktheid voor de militaire dienst, afgegeven door een officier van gezondheid der zeemagt; f. een certificaat van goed gedrag, afgegeven door het gemeentebestuur zijner woonplaats. 's Gravenhage, den 26sten Maart 1874. Voor den Minister voornoemd, De Secretaris-Generaal, A. Klerck. MINISTERIE VAN F 1 N A N T I E N. De Minister van Finantien vestigt de aandacht dor belanghebbenden op de gelegenheid tot verzending der correspondentie naar Nederlandsch Indie, door middel van het stoomschip Harrington , van de Commercial Steamship Company, waarvan het vertrek uit Rotterdam in den nacht van 4 op 5 April aanstaande is bepaald. De daarmede te verzenden correspondentie behoort uiterlijk in den namiddag van den 4den April te Botterdam aangekomen te zijn. 's Gravenhage, den 24sten Maart 1874. De Minister voornoemd, van Deldes.
---

BUITENLANDSCHE BERIGTEN. FRANKRIJK.
De nieuwe verdedigingswerken van Parys, welke op een aanzienlijken afstand van de tegenwoordige forten zullen aangelegd worden , worden, blijkens het daarover door de commissie voor de militaire zaken aan de Nationale Vergadering uitgebragle rapport, geacht een totaal van 60 millioen fr. te zullen kosten. Van deze som worden fr: 51,200,000 geraamd als kosten der eigenlijke werken , fr. 3,250,000 als kosten van aankoop van terreinen en fr. 5,550,000 voor onvoorziene uitgaven. Van de ontworpen werken heeft de genoemde commissie eene volgorde, naar gelang hunner spoedeischendheid, vastgesteld, waarnaar de gelden beschikbaar moeten worden gesteld. De eerste kategorie, welke in het gisteren bij de Nationale Vergadering aan de orde gestelde wetsontwerp wordt opgenomen, bevat de werken en forten te Cormeil, Montlignon-Domont en Stains op de noorderlinie , en die te Chatillon, Palaiseau, Villeneuve-Saint-Georges en SaintCyr op de zuiderlinie. Voor die werken wordt een crediet aangevraagd van 25 millioen, als: fr. 21,200,000 voor eigenlijke werken, fr. 1,800,000 voor onteigening en aankoop van gronden en fr. 2,000,000 voor onvoorziene uitgaven. Van dit eindcijfer, over de jaren 1874, 1875 en 1876 te verdeelen, wordt voor het dienstjaar 1874 niet meer aangevraagd dan 7 millioen, beschikbaar te stellen op de begrooting der liquidatie-rekening voor 1874. — De Nationale Vergadering voerde Woensdag eene korte doch zeer warme discussie over het rapport der commissie over het wetsontwerp betrekkelijk het verlengen der functien van de gemeentebesturen. Na dat een lid van de mindorheid dit rapport bestreden en de aanneming
van het regeringsontwerp aangeraden , en een lid van de meerderheid der commissie in tegenovergestelden zin gesproken had, beiden onder aanhoudend rumoer en te midden van velerlei interruptien, werden de algemeene beraadslagingen gesloten. Het eerste artikel van het tegenontwerp der commissie werd vervolgens , almede na eene warme partiidiscussie , met 388 tegen 290 stemmen verworpen. Alsnu kwam aan de orde het éénige artikel van het regeringsontwerp, hetwelk, bij geheime stemming , met 334 tegen 45 stemmen aangenomen werd. Nog twee additionele artikelen werden door afgevaardigden van de linker zijde voorgesteld doch zonder hoofdelijke stemming verworpen, het eene strekkende om te bepalen dat in alle gemeenten, alwaar hjj de uitvaardiging der wet gemeentelijke commissien de functien van ontbondene gemeenteraden waarnamen, een nieuwe gemeenteraad door de kiezers zou worden benoemd ; het andere voorschrijvende dat voortaan elk besluit tot ontbinding van eenen gemeenteraad met redenen omkleed zou moeten zijn. — Het door de linker zijde ingediende wetsontwerp betrekkelijk de ontbinding der Nationale Vergadering, waarvan de inhoud reeds door ons medegedeeld is, wordt op de volgende wijze in de beweegredenen toegelicht: » De ondergeteekenden, >i Overwegende dat de Fransche kiezers op 2 Julij 1871, 7 Januarij 11 Februarij, 9 Junij en 20 October 1872, 27 April, 11 Mei, 5 en 12 October, 16 November en 14 December 1873, 8 Februarij en 1 Maart 1874 in 67 departementen, gezamenlijk meer dan 3 / 4 van het Fransche grondgebied uitmakende, 170 aanvullings-verkiezingen gehouden hebben voor de Nationale Vergadering; «Overwegende dat alle deze verkiezingen in de beste orde en zonder eenige onregelmatigheden hebben plaats gehad; «Overwegende dat Frankrijk, sedert de op 24 Mei 1873 tot stand gebragte verandeiing in de regering, voortdurend en al krachtiger blijken van deszelfs republikeinsche gezindheid heeft gegeven ; » Overwegende dat deze herhaalde en volhardende uitingen van den volkswil, wel verre van aan de over den uitslag der verkiezingen ontevredene partijen wettige gronden te geven om het algemeene stemregt te schenden , integendeel der. Nationale Vergadering het bij alle vrije volkeren heerschende gebruik behooren te herinneren en haar moeten aanmanen een beroep op de stem der kiezers te doen en algemeene verkiezingen uit te schrijven ; dat in een zoodanig beroep op de kiezers het eenige middel te vinden is om aan het tusschen de Nationale Vergadering en de natie bestaande misverstand en aan de daaruit voortvloeiende spanning een einde te maken; ii Overwegende dat het algemeene stemregt, het regelmatige, vreedzame en wettige werktuig der volkssouvereiniteit, den grondslag uitmaakt van het tegenwoordige publieke regt van Frankrijk, en dat in de ongeschondene handhaving van dat regt de beste waarborg van de orde en de bestendigheid te vinden is; » Hebben de eer aan de Nationale Vergadering het volgende wetsontwerp voor te stellen: enz" Het voorstel draagt 83 ondeiteekeningen, allen van afgevaardigden van de uiterste linker zijde. DUITSCHLAND. De toespraak des Keizers aan de generaals , welke hem met zijnen geboortedag kwamen gelukwenschen , maakt nog altijd het onderwerp uit van allerlei beschouwingen. Het halfofficiele orgaan der regering , de Provincial-Correspondenz , zegt daaromtrent in haar nummer van deze week Let volgende: i) Deze ernstige woorden des Keizers , gesproken te midden der feestvreugde van den 22sten Maart, hebben alom een diepen indruk gemaakt. i) De Keizer heeft, op de hem eigen eenvoudige en rondborstige wijze, den hoogen ernst der parlementaire beraadslagingen over de militaire quaestie aangetoond en voor de gevaren gewaarschuwd , welke uit eene eventuele tweespalt daaromtrent zouden kunnen voortvloeijen. i) De monarch spreekt intusschen slechts van » » eene krisis, welke het leger boven het hoofd schijnt te hangen"", niet van eene reeds bestaande botsing of tweespalt. Hij wenscht juist te verhoeden, dat uit de krisis, uit het verschil van zienswijze en uit het weifelen der besluiten, een werkelijk conflict ontsta, waardoor de legerinrigting op nieuw op losse schroeven gesteld en de geheele ontwikkeling der rijkspolitiek benadeeld zou kunnen worden. » Tot zulk eene waarschuwing heeft de Keizer zich vermoedelijk te dringender genoopt gezien, dewijl de beslissende partij in den Rijksdag zelve gezind was hare definitive besluiten in de hoofdzaak afhankelijk te maken van het bevoegde militaire oordeel der regering. Hoe meer nu ten aanzien der herhaalde verzekeringen van de militaire gevolmagtigden aangaande de volstrekt noodzakelijke sterkte des legers op den voet van vrede steeds nieuwe twijfel geopperd en nog het laatste beslissende woord van eene hoogere autoriteit begeerd werd , des te gewigtiger is het feit dat de Keizer zelf het woord neemt, en op grond van zijne algemeen erkende ondervinding en van zijn vorstelijk pligtgevoel de
verzekering geeft dat hij ook eu met volharding zal vasthouden aan hetgeen bij ondervinding gebleken is goed on doelmatig te zijn. »Ongetwijfeld berust op Keizer Wilhelm niet alleen de vorstelijke pligt, maar is hij ook persoonlijk geregtigd om ten aanzien van zulke vraagstukken zijne zienswijze en zijne voornemens bepaald en onbewimpeld bloot te leggen; want van hem weet het Duitsche volk dat hij zich niet door willekeurige opvatting noch door lust tot den oorlog, ma^r uitsluitend door getrouwe zorg voor het welzijn en den vrede des rijks , door naauwgezette overweging der nationale behoefte , laat reiden. Hij mag zich bovendien niet alleen daarop beroepen , dat de strijd dien hij vroeger met volharding tot het einde toe heeft volgehouden , sedert door de voorbeeldeloos groote overwinningen des legers geregtvaardigd is; maar ook het Duitsche volk zal zich herinneren, dat do ' doorluchtige vorst terstond na de schitterende resultaten van zijn werk zich beijverde aan de landsvertegenwoordiging te bewijzen, hoeveel prijs hij stelde op den vrede met haar en op de eerbiediging van hare regten. » Zou dan het ernstige woord van zulk eenen vorst niet ook door allen, wien het aangaat, ernstig ter harte genomen worden, en de nevelen doen verdwijnen , welke tot dus ver den weg tot volledige oplossing der quaestie verduisteren? ii Bij de meerderheid des Ryksdags bestaat voorzeker het verlangen om in zamenwerking met de regering tot eene gelukkige vervulling der taak te geraken; zij heeft bovendien de overtuiging dat van het welslagen dezer taak de mogelijkheid van verdere vruchtbare zamenwerking , de mogelijkheid van 6ene aan het groote doel beantwoordende rijkspolitiek afhangt. Welnu, mogen dan ook alle waarachtig nationaalgezinden de leiding volgen van den keizerlijken veldheer, aan wien Pruissen en Duitschland hun tegenwoordig roemruchtig leger en daarmede de glorierijke herschepping van Uuitschland te danken hebben! Elders geeft het genoemde half-officiele blad de stellige verwachting te kennen dat, ofschoon de verklaringen des ministers van oorlog omtrent de vereischte sterkte des legers op den voet van vrede, in de commissie tot voorloopig onderzoek der militaire wet nog niet de gewenschte uitwerking gehad hebben, men bij de beraadslaging in den Eijksdag tot overeenstemming zal kunnen geraken omtrent een laagste aan de behoefte beantwoordend en door de bevoegde militaire overheid als zoodanig erkend cijfer voor den voet van vrede. De beraadslaging in din Rijksdag zal onmiddellijk na Paschen geopend worden. — n Tn de ziekte des rijkskanseliers — dus wordt officieus in de „Norddeutsche AUgemeine Zeitung medegedeeld, — is de krisis wel is waar gelukkig doorgestaan, maar na dien tijd is eerst regt gebleken hoe hevig de aanval geweest was. Ofschoon er geenerlei vrees voor gevaailijke gevolgen bestaat, is het toch nog volstrekt niet te berekenen, wanneer de vorst in staat zal zijn om het bed te verlaten. Eetlust ontbreekt nog altijd, en slaap is zonder kunstmiddelen niet te verkrijgen. Naar het oordeel der geneesheeren zal de vorst, zoodra hij tot reizen in s'aat is, zich naar eene badplaats moeten begeven; maarzoo als zijn toentand nu is, zal daaraan vóór de maand Junij niet gedacht kunnen worden. Hoe te leur stellend dit berigt ook moge zijn voor de vereerders van den vorst en voor de vrienden eener gestadige ontwikkeling en krachtige organisatie des rijks, hebben wij toch gemeend het juist voor dezen niet te mogen verzwijgen. Het is noodig zich van den staat van zaken juiste rekenschap te geven, en zich niet te vleijen met de mogelijkheid dat de rijkskanselier binnen weinige weken in staat zal zijn, zijne werkzaamheden te hervaten." ENGELAND. Na eene uitvoerige discussie werd Woensdag door het Lagerhuis de door sir Charles Dilke voorgestelde bill tot verlenging van den tijd van inlevering van stembriefjes bij verkiezingen voor het parlement van 's namiddags 4 tot des avonds 8 ure verworpen met 201 tegen 126 stemmen. Door verschillende leden van de liberale partij werd het voorstel verdedigd; anderen van dezelfde partij verklaarden, schoon zij zich niet tegen de tweede lezing zouden verzetten, later te zullen voorstellen dat de bepalingen alleen in de volkrijkste gemeenten zouden worden toegepast. De ministers lord John Manners en Cross bestreden de bill, als bevattende eene partiele herziening der wet, waarvoor naar hunne meening geen noodzakelijkheid bestond, daar het uit de statistiek der verkiezingen niet gebleken was dat de tegenwoordige bepaling van den tijd voor inlevering der stembiljetten zoo ongeriefelijk voor de kiezers uit de arbeidende klasse was als de voprsteller beweerde; bij de laatste algemeene verkiezingen hadden althans de werklieden een zeer ruim gebruik van hun kiesregt gemaakt. De regering bestreed daarom ook het van liberale zijde geopperde denkbeeld om het voorstel in handen eener speciale commissie te stellen, daar zulks haar voorkwam alleen tot tijdverlies te zullen leiden. TELEGRAPIIISCHE BERIGTEN. Londen , 26 Maart. De heer Disraëli heeft in het Lagerhuis aangekondigd , dat hij aanstaanden Maandag een votum van dankzegging aan de troepen die aan den oorlog tegen Ashantijn hebben deelgenomen zal voorstellen. De heer Bourke, eene deswege gedane vraag beantwoordende, zeide dat er geen internationaal tractaat betreffende het Suezkanaal bostaat. Wat de koopvaardijschepen betreft, heeft de Porte belootd het mogelijke te zullen doen opdat de maatschappij zich rigte naar het rapport der commissio voor het tonnenstelsel; wat de quaestie van de doorvaart van oorlogsbodems betreft, deze was Engeland vooralsnog niet voornemens aan de Porte te onderwerpen. Aan het parlement is mededeeling gedaan van de diplomatieke correspondentie over de Centraal-Aziatische aangelegenheden. Londen , 26 Maart. De gisteren gehouden conferentie der Homerulers werd door een veertigtal Ieren bijgewoond ; 80 leden van het parlement waren daartoe uitgenoodigd geworden. Uit de verhandelingen bleek van meer eensgezindheid dan vroeger. Er werd besloten nog in deze parlementszitting de quaestie der Iersche autonomie in behandeling te brengen. Versailles , 26 Maart. In de Nationale Vergadering heeft de heer Clapier er op aangedrongen dat de leden die met anderen zamenspanden tot eene collective onthouding van het stemmen , overeenkomstig
het reglement berispt zouden worden. De president antwoordde dat liet hem niet mogelijk was te weten , van wien zulk eene zamenspanning uitging. De interpellatie des heeren Pelletan betreffende de burgerlijke begrafenissen is heden over zes maanden aan de orde gesteld. Berlyn , 26 Maart. In de zitting des Rijksdag heeft heden, na eene discussie van ruim" vijf uren . de eerste lezing plaats gehad van het wets-ontwerp betreffende de uitgifte van rijkspapiergeld, waarbij de ministers Delbrück en Camphausen de voordragt verdedigden. Laatstgenoemde gaf de toezegging dat in de herfstzitting eene bankwet ingediend zou worden. De vergadering besloot tot de tweede lezing. Daarop volgde de tweede of artikelsgewijze beraadslaging over het voorstel van de heeren Volk en Hinschius tot invoering van het verpligte burgerlijke huwelijk in het geheele rijk. De 42 eerste artikelen werden aangenomen, met deze wijziging, dat geestelijken niet als ambtenaren van den burgerlijken stand aangesteld mogen worden, maar de ambtenaren der burgerlijke gemeente daarvoor worden aangewezen. De voortzetting der beraadslaging is op morgen bepaald , waarna de Rijksdag zich tot 13 April zal verdagen. Brunswijk , 25 Maart. De Landdag heeft het voorstel der commissie, om de uitvoering der wet betreffende het regentschap te laten rusten, onder goedkeuring van het staatsministerie aangenomen. Een voorstel van den heer Lucius, volgens hetwelk de regering zou worden uitgenoodigd om bij de rijksregering te bewerken dat deze, in geval van overlijden des Hertogs, zich met het bestuur des hertogdoms belaste tot dat een definitief besluit omtrent de erfopvolging genomen zou zyn, werd met bijn;i algemeene stemmen verworpen. Weenen , 26 Maart. De graaf Nowikow heeft heden in eene plegtige audientie zijne geloofsbrieven als ambassadeur van Rusland aan den Keizer overhandigd. Madrid , 26 Maart (des namiddags). Het regeringsblad bevestigt de heden nacht uit het Noorden ontvangen berigten. De aanval zou heden morgen hervat worden. De minister van oorlog heeft zijne gelukwenschen aan den maarschalk Serrano gezonden. Somorostro , 26 Maart, 's avonds. De troepen trekken immer vooruit ; zij hebben met het blanke wapen het dorp Pucheto en de voorsteden van San Pedro Albanto vermeesterd. De brand in laatstgenoemde stad is gebluscht. De regter flank van den vijand is zeer in het naauw gedreven. Lissaron , 23 Maart. De tweede afdeeling van den telegraaph-kabel tusschen Europa en Brazilië is tusschen Madeira en St. Vincent zonder tegenspoed gelogd en sedert gisteren voor den dienst geopend. Do stoomboot Edinburg , welke daarbij behulpzaam is geweest, is den 20sten van St. Vincent naar Madeira teruggekeerd om de eerste afdeeling tusschen Madeira en Lissabon weder op te halen en te repareren. De Great Eastern zal in Augustus de derde afdeeling tusschen St. Vincent en Pernambuco gaan leggen. New York, 26 Maart. De opstandelingen op Cuba hebben de regeringstroepen nabij Portopoigne verslagen en hun zware verliezen toegebragt. Washingtoü, 26 Maart. De Senaat heeft een besluit aangenomen waarbij voor de uitgifte van papiergeld ( greenbacks ), een maximum van 400 millioen dollars wordt vastgesteld.
---

