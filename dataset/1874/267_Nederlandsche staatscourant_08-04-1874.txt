NEDERLANDEN. 's GRAVENHAGE, den 7den April 1874.
Bij Koninklijk besluit van 2 April 1874, n°. 15, is aan de na te melden officieren bij do dienstdoende schutterij te Gouda, op hun verzoek, eervol ontslag verleend: aan H. W. G. Koning, als 1ste luitenant-adjudant; en aan G. C. Fortuyn Droogleever, als 1ste luitenant; laatstgenoemde, onder gehoudenheid tot het volbrengen van de op hem nog rustende verpligtingen als gewoon lid der schutterij bij de reserve, met al de gevolgen daaraan bij de wet gehecht. Voorts is tot majoor commandant van het 5de bataillon rustende schutterij in Zuidholland, benoemd H. W. G. Koning, tot dus ver lste luitenant-adjudant bij de dienstdoende schutterij te Gouda. Bij Koninklijk besluit van 2 April 1874, n°. 16, is aan G. G. C. van Hoboken, op zijn verzoek, eervol ontslag verleend als lste luitenant bij de dienstdoende schutterij te Zwolle en tevens als 2de luitenant bij het corps, gevormd uit de vereeniging tot bevordering van 's lands weerbaarheid, aldaar. Voorts zijn bij de dienstdoende schutterij te Zwolle benoemd : tot lsten luitenant F. Ph. A. Tellegen, thans 2de luitenant; tot 2den luitenant-effectief nar. G. H. van Ketwich Verschuui - , thans 2de luitenant k la suite. Bij Koninklijk besluit van' 2 April 1874 , n°. 18 , is , met ingang van 10 April 1874, aan den heer E. Selenka, op zijn verzoek, eervol ontslag verleend als hoogleeraar in de faculteit der wis- en natuurkunde aan de hoogeschool te Leiden. Bij Koninklijk besluit van den 12den Maart 1874, n°. 23, is een pensioen verleend ten laste van den Staat aan mr. A. P. Weggeman Guldemont, gewezen kantonregter te Sliedrecht, ten bedrage van f450 'sjaars, en zulks op grond van art. 5 der wet betreffende de burgerlijke pensioenen, laatstelijk gewijzigd bij die van 21 Mei 1873 ( Staatsblad n'. 64). Bij Zijner Majesteits besluit van den 4den April 1874, n c . 8, is aan E. Groeneveld de Koek, op zijn daartoe gedaan verzoek, eervol ontslag verleend als plaatsvervangend kantonregter te Beesterzwaag. Bij Zijner Majesteits besluit van den 4den April 1874, n°. 26, is de heer J. van Hattem, wegens ongeschiktheid voor de waarnoming van zijn ambt, ten gevolge van zielsgebreken, met den laatsten dezer eervol ontslagen uit de betrekking van leeraar in de algemeene geschiedenis en aardrijkskunde bij het Koninklijk Instituut voor de Marine te Willemsoord, onder toekenning van zoodanig pensioen, als waarop hij zal bevonden worden aanspraak te hebben. Bij Koninklijk besluit van 4 April 1874, n°. 22, is aan den heer E. C. H. Phaff, op zijn verzoek, eervol ontslag verleend uit zijne betrekking van ontvanger der directe belastingen, in- en uitgaande regten en accijnsen te Lochem c. a., behoudens aanspraak op pensioen. Bij Koninklijk besluit van 4 April 1871, n°. 3, is de luitenantkolonel jhr. W. J. A. Storm de Grave, van het 3de regement huzaren , benoemd tot Zijner Majesteits adjudant in gewone dienst, en in verband daarmede, in zijnen rang overgeplaatst bij den grooten staf. Bij Koninklijk besluit van 4 April 1874, n°. 4, is: T. de majoor L. J. Tihange, van het 7do regement infanterie, op zijne aanvrage, krachtens art. 42, § 1 b, der wet van den 28sten Augustus 1851 ( Staatsblad n°. 128), op pensioen gesteld en het bedrag van dat pensioen, ingevolge art. 14 6 der wet van dezelfde dagteekening [Staatsblad n°. 129), bepaald op f 1300 'sjaars; 2°. aan genoemden majoor de rang verleend van luitenant-kolonel. Bij Koninklijk besluit van 4 April 1874, n°. 5: 1°. zijn : bij het wapen der infanterie benoemd : tot kapitein van de 2de klasse (naar ouderdom van rang), de lste luitenant f. van der Esch, van het wapen , op non-activiteit krachtens punt 4 van art. 38 der wet van 28 Auuustus 1851 ( Staatsblad n°. 128); bij het 2de regement, tot kapitein van de 2de klasse (naar ouderdom van rang), de lste luitenant H. J. Bergé, van het regement grenadiers en j agers; bij het 7de regement, tot majoor, de kapitein J. H. H. Dommers, van het 6de regement ; hij het instructie-bataillon , tot majoor en commandant van het corps, de kapitein A. Pompe , van het regement grenadiers en jagers; 2°. is de kolonel J. C. J. Kempees, commandant van het instructiebataillon
, eervol van zijn tegenwoordig bevel ontheven en op zijn verzoek, krachtens punt 4 van art. 38 der reeds genoemde wet, in afwachting van nadere beschikking op non-activiteit gesteld ; 3°. is aan gemelden kolonel Zijner Majesteits tevredenheid en dank betuigd voor de vele en gewigtige diensten, door hem tot dusverre bewezen. MINISTERIE VAN BI NN E NL AND SC H E ZAKEN. De Minister van Binnenlandsche Zaken ; Gelet op het 2de lid van art. 24 der wet van 4 December 1872 (Staatsblad n°. 134): Brengt ter algemeene kennis, dat, volgens bij hem ingekomen ambtsberigten, in de week van 29 Maart tot 4 April jl. aan aziatische chole, a zijn overleden: in Zuidholland: te Rotterdam 1 persoon; in Utrecht : te Utrecht Totaal . . 'sGravenhage, 6 April 1874. 2 personen. Voor den Minister, De Secretaris-Generaal, Hubrecht. MINISTERIE VAN F I N A N T I E N. Te rekenen van 1 April bestaat er gelegenheid door tusschenkomst der Fransche postadministratie monsters van koopwaren bestemd voor de hierna vermelde landen , te verzenden. Dé'frankering is gedwongen en het port bedraagt: a. voor Brazilië , 10 cent per 40 grammen ; b. voor de Fransche bezittingen in Oost- en West-Indie, Tanger, Tunis en de plaatsen in de Lovant alwaar Fransche postkantoren zijn gevestigd, 12 cent per 40 grammen; c. voor alle andere overzeesclie landen zonder onderscheid, 15 cent per 40 grammen wanneer de verzending met Fransche pakketbooten of over Engeland plaats vindt, en 20 cent per 40 grammen wanneer de verzending over Brindisi of Panama geschiedt. De monsters zullen slechts ter verzending worden toegelaten , voor zoo verre zij geene handelswaarde bezitten , en onder kruisband of in dier voege zijn ingepakt, dat het onderzoek naar den inhoud gemakkelijk kan plaats hebben. De wijze van verzending «over Frankrijk" moet tevens op het adres worden vermeld. 's Graven hage , den 4den April 1874. De Minister van Finantien, van Delden. De loop der posten naar Constantinopel over Duitschland, overeenkomstig de daaromtrent gedurende het tegenwoordige jaargetijde vastgestelde regeling, heeft plaats als volgt: a. over Basinsch, Rustschuh en Varna: van Amsterdam , eiken Zaturdag en Woensdag per 2den trein Rijnspoorweg ; van Weenen, eiken Maandag en Vrijdag ten 3 ure 's avonds; te Constantinopel , eiken Donderdag en Maandag; b. over Odessa •• van Amsterdam, eiken Dingsdag en Vrijdag per 2den trein Rijnspoorweg ; van Breslau , eiken Donderdag en Zondag ten 6.53 's morgens; te Constantinopel, eiken Maandag en Donderdag. De belanghebbenden worden herinnerd dat de verzending over Odessa alleen dan plaats vindt, wanneer het verlangen daartoe op het adres is uitgedrukt. 's Gravenhage, den 3den April 1874. De Minister voornoemd, van Delden.
---

BUITENLANDSCHE BERIGTEN. FRANKRIJK.
Het vroeger vermelde besluit betreffende het stellen van de kolonie Algerie in den staat van beleg had niet, gelijk de Parysche dagbladen mededeelden , de geheele kolonie maar uitsluitend de stad Algiers op het oog. Het werd den 29sten Maart door den gouverneur-generaal
Chanzy genomen en berust op de volgende overweging: » Gelet op de aanvallen en beleedigingen waaraan het gemeentebestuur van Algiers van de zijde van eenige dagbladen blootstaat; n Overwegende dat de regering zorg behoort te dragen dat zij, aan wien de belangen der stad zijn opgedragen, met achting bejegend worden en dat het op wettige wijze zamengestelde gemeentebestuur in staat zy zijne taak te vervullen, en dat daarom maatregelen moeten genomen worden om een einde te maken aan eenen staat van zaken, waardoor de orde verstoord en de kolonie in minachting wordt gebragt." De bevelvoerende generaal te Algiers heeft terstond van de hem aldus verleende buitengewone magt gebruik gemaakt door tot de opheffing over te gaan van een der dagbladen van Algiers, hetwelk, volgens zijn besluit, -tin eene rooks van beleedigende artikelen bij het bestrijden van het gemeentebestuur van Algiers niet geschroomd heeft de heilige regten van het familieleven te schenden." ENGELAND. In eene beschouwing over de vermoedelijke plannen van het nieuwe ministerie op het finantiele gebied, en vooral over de vraag, welke bestemming aan het saldo zal worden gegeven, zegt de Times het volgende over de elasticiteit der Britsche belastingen: »In jaren •van gewone welvaart der nijverheid zijn de inkomsten van den staat niet slechts elastiek en schadeloosstellend , dat wil zeggen dat de behouden bronnen van inkomst de uit de afschaffing van belastingen gevreesde tekorten dekken, maar de productiviteit neemt aanhoudend toe en, al schaft men geene belastingen af, dan blijven de inkomsten toch meer opleveren dan de raming deed verwachten. Ten vorigen jare beschikte de minister Lowe over een eindcijfer aap inkomsten van £ 76,600,000, en schafte belastingen af tot een cijfer van £3,600,000, terwijl hij hoopte dat de overgeblevene middelen £ 800,000 boven de raming zouden opleveren, zoodat het eindcijfer der inkomsten £ 73,800,000 zou blijven. In werkelijkheid liebben de inkomsten over het laatste jaar £ 76,500,000 bedragen, zoodat de meerdere productiviteit nagenoeg het geheele verlies heeft gedekt, dat door die afschaffing zou geleden worden. Wij hebben niet de minste reden om te onderstellen dat, indien er geene belastingen afgeschaft waren geworden, de productiviteit der middelen en inkomsten zich niet in dezelfde verhouding zou hebben vertoond , en de uitkomsten dus niet tusschen de 79 en 80 millioenen zouden hebben bedragen. Niemand zal beweren dat de vermindering van de income-tax met eene penny de eenige reden was waarom het daardoor geleden verlies volkomen teruggewonnen is door de meerdere opbrengst der in- en uitvoerregten, of dat het vrijgeven van een gedeelte der suikerbelasting de consumtie van andere accijnsgoederen zóóveel heeft doen stijgen , dat de daarvoor meer betaalde belasting den staat het door die ontheffing geleden verlies vergoedde. Men zou dan tot het besluit komen dat de huisvader, wiens suikerrekening met tien shillings ontlast worlt, terstond twee of drie ponden sterling meer aan bier, wijn, gedis üleerd en tabak uitgeeft. Men behoeft deze gevolgtrekkingen slechts naauwkeurig te beschouwen om van hare onjuistheid te worden overtuigd. Er is veel te hoog opgegeven van den opdrijvenden invloed op de opbrengst der andere middelen, welken de afchaffing van belastingen uitoefent. De redenen van de productiviteit moeten elders worden gezocht, en de gevolgen zouden zich even goeddoen gevoelen , ook wanneer de verligting van den druk der belastingen met haar niet zatnen werkte." ITALIË. Volgens de Italienische Nachrichten heeft de Spaansche zaakgelastigde bij den Heiligen Stoel, de heer Llanos, zijn ontslag gevraagd, daar er tusschen hem en zijne regering verschil van gevoelen bestaat ten aanzien der jongste benoemingen van bisschoppen voor Spanje. De regering wil die bisschoppen niet erkennen, dewijl in de pauselijke bulle, waarbij zij benoemd zijn, zekere het protectoraat van den staat over de kerk betreffende clausules ontbreken, welke vroeger bij alle benoemingen van bisschoppen daarin opgenomen plagten te worden ; de heer Llanos daarentegen is van gevoeleu dat de bulle in Madrid behoort te worden aangenomen in den vorm waarin zy is uitgevaardigd. Volgens genoemd blad wordt de Spaansche zaakgelastigde te Weenen , de heer Balaguer, als zijn opvolger genoemd. — In de Correspondance Frcinco-Italienne wordt, onder voorbehoud, het volgende geschreven : »Aan verschillende bronnen ontleenen wij het gerucht dat de cardinaal Antonelli aan den heer de Corcelles het leedwezen van den Heiligen Stoel zou hebben te kennen gegeven dat het door Frankrijk gedane verzoek om eene verandering te brengen in de grensregeling der Fransch-Duitsche bisdommen, niet kon worden vervuld. n Twee jaren geleden zou de Heilige Stoel geen bezwaar hebben gemaakt om aan de Fransche regering de vervulling van de bij het tractaat van Frankfort op zich geuomene verpligting gemakkelijk te maken; doch de verwoede oorlog, welken de regering van Berlyn tegen de Duitsche katholieken voert, wederhoudt den Paus thans om de katholieken van Elzas -Lotharingen los te maken van hunne oude herdors om hen aan de willekeur der Pruissische regering over te leveren. »De belangen van den godsdienst moeten zwaarder wegen dan de diplomatieke beleefdheid, welke de Heilige Stoel gaarne zou hebben in acht genomen, vooral jegens eene regering als die van Versailles, welke aan het opperhoofd der kerk zoo vele bewijzen van welwillendheid gegeven heeft." SPANJE. Aan de Times wordt, onder datum 3 April, het volgende uit Madrid gemeld: nDe krijgsverrigtingen in Biscayo zijn nog niet hervat; het hervatten wordt tegen Maandag verwacht. Vijftig Carlistische officieren en soldaten , die zich aan den maarschalk Serrano hadden overgegeven , hebben pardon bekomen. » Er ligt iets geheimzinnigs in een bezoek, gisteren door eenige personen van het hoofdkwartier in het kamp van den vijand gebragt; onder welke bezoekers zich eenige adjudanten van den maarschalk Serrano en correspondenten van Madridsche dagbladen bevonden. Men verdiept zich in gissingen over doel on gevolgen van deze bezoeken." Uit Parys werd den 5den April aan hetzelfde blad het volgende gemeld : » Uit Spanje zijn geene officiele berigten ontvangen, behalve
eene enkele depêche, inhoudende dat de vijandelijkheden morgenavond zullen hervat worden. De regeringstroepen zullen dan in het bezit van de verwachte versterkingen zijn, en de maarschalk Serrano zal de positie der Carlisten regelmatig te belegeren hebben. i> In een particulieren brief wordt medegedeeld dat de Carlisten den 3den April eene poging hebben gewaagd om de bezetting der genomene positien te Murrieta te verrassen , doch door een hevig vuur gedwongen waren geworden dien aanslag terstond op te geven. " VEREENIGDE STATEN. Uit New York wordt gemeld : » De poging om aan de constitutie dei' Vereenigde Staten, door het invoegen van een artikel waarbij Godsbestaan en de christelijke godsdienst uitdrukkelijk erkend wordt, een Christelijk-godsdienstig karakter te verleenen, kan als mislukt beschouwd worden. De commissie van wetgeving heeft, met juiste waardering van de zienswijze en bedoelingen van den stichter der Amerikaansche constitutie, besloten elke wyziging in dien zin te verwerpen. In haar ter zake van dit onderwerp aan het Huis van Vertegenwoordigers uitgebragt rapport zegt zij: n » Na een zorgvuldig onderzoek der handelingen van de vaderen der republiek in de vergadering welke de constitutie heeft ontworpen, hoeft de commissie bevonden dat het onderwerp van het thans ingediende verzoek volledig en zorgvuldig in overweging genomen is, en dat men in die vergadering tot het besluit is gekomen, dat— vermits dit land, voor welks regering men destijds de grondslagen legde, bestemd was om het vaderland der onderdrukten van alle natiën, zoowel Christenen* als Heidenen, te worden , en met het oog op de gevaren welke de vereenxging tusschen kerk en staat aan zoo vele natiën der oude wereld berokkend had — het ondoelmatig was in de constitutie of in den regeringsvorm iets hoegenaamd in te voegen , wat als erkenning van eenig godsdienstig geloof of leerstuk uitgelegd zou kunnen worden."" ii De commissie zegt verder: » » Deze beslissing is door onze christelijke voorvaderen met eene zoo groote eenstemmigheid genomen, dat onder de wijzigingen welke later voorgesteld werden om de constitutie aannemelijker voor de natie te maken , er nooit een enkel geweest is, waarbij aan de staten voorgesteld werd dat wijze besluit der vaderen te veranderon."" De commissie heeft dienvolgens verlangd dat zij van de verdere behandeling van het verzoek verschoond en hetzelve ter zijde gelegd moge worden. Hoe verblijdend dit feit ook op zich zelf moge wezen — zegt een New-Yorksch blad — zoo blijft het toch een gewigtig verschijnsel, dat nog vóór het einde der eerste eeuw van het bestaan der republiek eene door godsdienstig fanatismus bezielde en uit de » meest beschaafde" klassen des volks ontsproten partij ontstaan en invloed verkrijgen kon, die zich ten taak gesteld heeft, eenen door de wijze stichters der republiek als eenen der hoofdgrondslagen van de Amerikaansche vrijheid erkenden maatregel omver te werpen, en in de grondwet der republiek een element in te voegen, hetwelk, om dezelfde redenen als in de oude , ook in de nieuwe wereld niet zou nalaten den verderfelijksten invloed voor het zedelijke zoowel als voor het stoffelijke welzijn des volks uit te oefenen." TELEGRAPHISCIIE BERIGTEN. Londen, 6 April. Een officieel telegram uit Calcutta vanjl. Zaturdag berigt, dat de staat van zaken ten gevolge van het gunstige weder en de gevallen regens in de laatste veertien dagen aanmerkelijk verbeterd is. De voorjaarsoogst is meerendeels zeer goed uitgevallen; overal is men druk bezig met zaaijen voor den lateren oogst. Londen, 7 April. Aan het Daily News wordt, onder dagteekening van 6 dezer uit Berlyn gemold , dat men het waarschijnlijk acht dat de heer von Camphausen tot onder-kanselier des rijks en verantwoordelijk hoofd der Duitsche regering benoemd zal worden gedurende de ziekte van den vorst von Bismarck. Strassburg , 7 April. In de Strassburger Zeitung worden afgekondigd een Keizerlijk besluit van 3 April, houdende ontbinding van den gemeenteraad van Strassburg, en een besluit van den regeringspresident, waarbij de uitoefening van de regten en pligten van dat collegie aan den politiedirectour Back , met toevoeging van eene gemeentecommissie wordt opgedragen. Als reden van deze ontbinding wordt in dat blad opgegeven dat de Duitsche regering uit de verklaring van den heer Lauth , dat hij zijne stappen tot verzoening als ongedaan beschouwde, de overtuiging had geput dat het terrorismus op nieuw de overhand verkregen had, en dat bij den gemeenteraad geene genoegzame overeenstemming van denkbeelden bestond. Parys , 5 April. Ter zake van het besluit des generaals de Chanzy waarbij te Algiers de staat van beleg afgekondigd en van dat des generaals Wolf waarbij het te Algiers verschijnende republikeinsche blad la Solidarite' onderdrukt is, zal een beroep op den Staatsraad gedaan worden. Parys , 6 April. Daar de laatstelijk met het Crédit Mobilier gesloten overeenkomst te Konstantinopel niet bekrachtigd is geworden, heeft Sadyk Pascha eene nieuwe overeenkomst op andere grondslagen gesloten. Madrid, 5 April. Het regeringsblad berigt, dat met het beschieten van Abanto wordt voortgegaan. Heden zouden de meer in de nabijheid dier plaats opgeworpen batterijen haar vuur openen. De generaal Weyler heeft de in de Sierra-Morena rondzwervende Carlistische benden bij Segorbe overrompeld, en met een aanzienlijk verlies in de grootste verwarring op de vlugt geslagen. Madrid , 6 April. De Gaceta berigt dat de nieuw opgeworpen batterijen op de hoogten van Carreras haar vuur tegen de positien der Carlisten geopend hebben ; dat de vijand dat vuur niet beantwoordt, maar alle werkzaamheden gestaakt heeft en zich in de loopgraven verscholen houdt. Konstantinopel, 3 April. De grootvesier heeft acht katholieke notabelen bij zich ontboden en hen persoonlijk verantwoordelijk gesteld voor de weerbarstigheid dor bevolking: hij zeide dat de regering de overgave der kerk van den H. Verlosser vorderde, en bedreigde de ongehoorzamen met gestrenge straffen. De notabelen bleven weigerachtig. Er heerscht eene zekere opgewondenheid.
K onstantinopel , 5 April. Gisteren heeft eene bijeenkomst van 300 notabelen en bestuurders der corporatien van katholieke Armeniers plaats gehad , waarin besloten werd in den tegenstand tegen de regering te volharden. De opgewondenheid neemt toe en begint zich in de Europesche kolonie te verspreiden.
---

