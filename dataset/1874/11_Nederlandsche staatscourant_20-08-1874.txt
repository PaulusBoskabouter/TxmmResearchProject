NEDERLANDEN. 's GRAVENHAGE, den 19den Augustus 1874.
(Staatsblad n°. 119.) BESLUIT van den 10 den Augustus 1874, tot vaststelling van een reglement voor de scheepvaart, ter beveiliging van de beweegbare brug over de Willemsvaart in den spoorweg van Zwolle naar Kampen. Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Op de voordragt van Onzen Minister van Binnenlandsche Zaken, van 23 Junij 1874, n°. 182, 11de afdeeling; Den Raad van State gehoord (advies van 28 Julij 1874, n°. 13); Gezien het nader rapport van Onzen voornoemden Minister, van 1 Augustus 1874, n°. 202, 11de afdeeling; Hebben goedgevonden en verstaan vast te stellen het reglement voor de scheepvaart, ter beveiliging van de beweegbare brug over de Willemsvaart in den spoorweg van Zwolle naar Kampen, zooals dat hiernevens is gevoegd. Onze Minister van Binnenlar.dsche Zaken is belast met de uitvoering van dit besluit, dat in het Staatsblad geplaatst en aan den Kaad van State medegedeeld zal worden. Montreux, den lOden Augustus 1874. WILLEM. De Minister van Binnenlandsche Zaken, Geertsema. Uitgegeven den twintigsten Augustus 1874. ' De Minister van Justitie . de Vries. •• REGLEMENT voor de scheepvaart, ter beveiliging van de beweegbare brug over de Willemsvaart, bij Zwolle , in den Centraalspoorweg van Utrecht naar Kampen. Artikel 1. Alleen de brugwachter is bevoegd de brug te openen of te sluiten, of eenig deel daarvan te verzetten. Artikel 2. De brug wordt ten dienste van de scheepvaart zooveel mogelijk geopend gehouden en moet in geopenden stand op de opzettoestellen worden vastgezet. Met het sluiten van de brug wordt aangevangen 15 minuten vóór het tijdstip, waarop de komst van een trein is bepaald of aangekondigd. Indien door weêrsgestoldheid of andere buitengewone omstandigheden de sluiting vermoedelijk meer tijd dan gewoonlijk kan vorderen, dan wordt daarmede zooveel vroeger aangevangen als voor de tijdige sluiting noodig is. Voor werktreinen wordt de brug gesloten na aankomst bij en verzoek tot gebruik van de brug. Do brug wordt gesloten gehouden, zoodra de scheepvaart ten gevolge van ijs of om andere reden niet kan plaats hebben. Op de brug is geplaatst een seinpaal, ter hoogte van 2 meter boven de spoorstaven, voorzien van eene rood geschilderde schijf, in de rigting van de as der brug , en van eene lantaarn met groen en rood licht. Is de brug geopend, dan wordt dit aangeduid: bij dag door de schijf evenwijdig aan de as van het kanaal geplaatst; bij nacht door het groene licht, gekeerd naar de zijden van de scheepvaart. Is de brug gesloten, dan wordt dit aangeduid: bij dag door de schijf loodregt op de as van het kanaal geplaatst; bij nacht door het roode licht, naar de zijden van de scheepvaart gekeerd. Nachtseinen worden gegeven van een half uur na zonsondergang tot een half uur vóór zonsopgang. Artikel 3. Bij het doorvaren der brug gedragen de schippers zich naar de politiebepalingen betreffende da vaart op het kanaal, voor zoover zij niet met dit reglement in strijd zijn, en naar de bevelen van den brugwachter. Artikel 4. Bij het naderen van de brug moeten de schippers bij de wederzijds gestelde palen de zeilen hunner schepen voorzien als bij het volgend artikel is bepaald of in de gei brengen , de handen der ankers binnen boord brengen, den stoom afsluiten en in het algemeen de vaart van het schip zoodanig verminderen , dat dit op een afstand van tachtig meter van de brug kan worden stilgehouden, wanneer de brugwachter dit noodig acht. Bij harden wind zijn de schippers verpligt, door het achteruitbrengen
van touwen of kettingen of door het terugwerken met stoom, de vaart van het schip te verminderen en de goede rigtiDg er van te verzekeren. De schippers moeten door geluidseinen of door roepen den brugwachter tijdig waarschuwen , dat hun schip de brug nadert. Nadat de brugwachter toestemming heeft gegeven en niet vroeger, wordt het schip naar de brug gestuurd en zoo langzaam voortbewogen, dat geen deel der brug door het stooten van het schip kan worden beschadigd. Indien door mist of andere oorzaken de schijf aan den seinpaal of de lantaarns niet duidelijk te ouderscheiden zijn, moeten de schepen gaande naar Zwolle op 80 meter en die komende van Zwolle op 25 meter afstand van de brug terug blijven , totdat van den brugwachter vergunning tot doorvaren is verkregen. Artikel 5. Bij het doorvaren der brug worden de schepen met geringe snelheid bewogen ; geschiedt dit door trekdieren , dan gaan deze stapvoets. Zeilende schepen mogen de brug doorvaren hetzij met staande fok, hetzij met staand groot zeil, doch alsdan nagenoeg geheel in de gei. In beide gevallen moeten de schooten zooveel overgehaald en de ra's gebrast of'getopt worden, dat bij het doorvaren geen touwwerk of zeil mot de brug in aanraking komt. Stoombooten varen de brug door met halve kracht. Het is verboden met haken, boomen of andere voorwerpen het hout-, muur- of ijzerwerk der brug aan te raken ; de haalpennen of haalijzers in de remmingwerken zijn hiervan uitgezonderd. De schippers zorgen, dat geene schade wordt toegebragt aan de vaartuigen, steigers, heijen, bokken of andere werktuigen, gebezigd voor herstelling of vernieuwing der brugwerken. Artikel 6. Het is verboden: schepen in de opening van de brug stil te houden ; schepen aan eenig deel der brug vast te leggen of te verhalen. Dit mag alleen geschieden aan de daarvoor gestelde meerpalen , die tot geen ander doel mogen gebruikt worden. Artikel 7. Binnen de palen , ter wederzijden op 80 en 25 meter afstand van het midden der brug geplaatst, varen de schippers elkander niet voorbij , dan met toestemming van den brugwachter. Buiten dien afstand wachten de schippers , tot dat de schepen , welke zich nader bij de brug bevinden , zijn doorgevaren. Indien gelijktijdig schepen van beide zijden aankomen , wordt het schip, dat het laatst aan een der gestelde palen is genaderd , stilgehouden , tot dat het andere is doorgevaren. In geval van harden wind wordt het schip stilgehouden , dat van benedenwinds aankomt. Bij verschil beslist de brugwachter. Artikel 8. Is de brug gesloten , dan moeten schepen ter hoogte van de gestelde palen worden gestopt. Komt meer dan één schip van dezelfde zijde voor de gesloten brug aan , dan moeten de later aankomende op behoorlijken afstand van de eerstaangekomenen blijven. Artikel 9. Bij het weder openen der brug varen de schepen door, naar volgorde van aankomst. Bij gelijktijdige aankomst aan beide zijden is de voorrang toegekend aan de schepen van de zijde van Zwolle komende. Rijks vaartuigen of die in dienst zijn van den Staat, stoombooten, trekschuiten, burges en, op marktdagen , de bij openbare verordening ingestelde beurtschepen worden vóór alle andere schepen doorgelaten. Artikel 10. Weigert een schipper zijn schip in de opening ol nabij de brug naar do aanwijzing van den brugwachter te bewegen of te verplaatsen, is deze, des noods ondersteund door den sterken arm, bevoegd, ten koste van den onwillige, het noodige te verrigten om zijne aanwijzing te doen uitvoeren. Artikel 11. Verhindert een vastgeraakt schip het sluiten der brug, dan is de directie der spoorwegdienst bevoegd, onder toezigt van het hoofd van het bestuur der gemeente waarin de brug gelegen is, en ten koste van den gezagvoerder of eigenaar van het schip, de oorzaak of de oorzaken van die verhindering te doen opruimen. Artikel 12. Zoo daartoe gelegenheid bestaat, mogen de vaartuigen na bekomen vergunning des brugwachters onder de brug, wanneer die gesloten is, doorvaren. Artikel 13. Door schepen worden in dit reglement verstaan alle soorten van vaartuigen en houtvlotten. Door schippers zij , die op het schip of houtvlot het gezag uitoefenen of met de leiding daarvan belast zijn. Door brugwachter ook die personen , welke den brugwachter vervangen of hem behulpzaam zijn. Artikel 14. Aan den brugwachter is de handhaving der bepalingen van dit reglement opgedragen. De brugwachter, de ambtenaren in art. 11, sub 1°. tot en met 6°., van het Wetboek van Strafvordering bedoeld , de ambtenaren van den Staat en van de Centraalspoorwegmaatschappij, aan wie het toeziet op de brug is opgedragen, de rijksveldwachters en de plaatselijke politiebeambten in de gemeente, waarinde brug gelegen is, zijn met het opsporen van de overtredingen van dit reglement belast. De processen-verbaal van overtreding worden door hen opgemaakt
op den eed bij den aanvang hunner bediening afgelegd , of binnen 48 uren ten overstaan van den regter van het kanton of van het hoofd van het bestuur der gemeente, waarin de overtreding is begaan , met eede bevestigd. Artikel 15. De overtreders, tegen wie proces-verbaal is opgemaakt, mo«en met de schepen hunne reis niet vervolgen , dan na , ten genoegen van° bet hoofd van het bestuur der gemeente , waarin de brug is gelegen , borgtogt te hebben gesteld, tot verzekering van de vergoeding der door hen veroorzaakte schade. Aan de ambtenaren van den spoorweg , met de handhaving van dit reglement belast, wordt op hunne aanvraag door het hoofd van het bestuur der gemeente, waarin de brug gelegen is, en door alle ambtenaren , met openbaar gezag bekleed , bijstand verleend. Artikel 16. Als overtreding van dit reglement wordt ook aangemerkt het niet voldoen aan eenig bevel des brugwachters, tot uitvoering ot naar aanleiding van dit reglement gegeven Artikel 17. De overtreding van dit reglement wordt gestraft volgens de wet van 6 Maart 1818 (Staatsblad n°. 12). Behoort by Koninklijk besluit van 10 Augustus 1874, n°. 29 ( Staatsblad n°. 119). Mij bekend , De Minister van Binnenlandsche Zaken , Geertsema. Bij Koninklijk besluit van 16 Augustus 1874, n°. 13, zijn, met ingang van dien datum, de besluiten van 24 December 1870, n°. 9, 4 Februarij 1871, n°. 12, 5 April 1871 , n°. 8, 6 Julij 1871, n°. 18, 29 Julij 1871, n°. 20, 30 September 1871, n°. 8, en 2 Januarij 1874, n°. 4, ingetrokken , voor zooveel betreft de veeartsen : C. Mazure , te Zierikzee; J. Korte weg, te Leerdam ; G. J. W. Berghuis, te Middelburg; M. Luteyn Mazure. te üostburg; J. C. Kegelaer, te Hulst; J. J. Giesse, te Alblasserdam; H. J. H. Stempel, te Nieuwersluis, gemeente Loenen a/d Vecht; M. J. Hengeveld, te Amersfoort; C. S. van Klaveren, te Ameide; H. C. Poll, te Witmarsum, gemeente Wonseradeel, en P. C. Buyterse, te Sneek. Voorts zijn benoemd: tot plaatsvervangers van den districtsveearts wien Barendrecht als standplaats is aangewezen: C. Mazure, veearts te Zierikzee; J. Kortoweg, veearts te Leerdam ; G. J. W. Berghuis, veearts te Middelburg; M. Luteyn Mazure , veearts te Oostburg ; J. C. Kegelaer , veearts te Hulst; en J. J. Giesse , veearts te Alblasserdam; tot plaatsvervangers van den districtsveearts wien 's Gravenhage als standplaats is aangewezen : H. J. H. Stempel, veearts te Nieuwersluis, gemeente Loenen a/d. Vecht; C. S. van Klaveren , veearts te Ameido; en M. J. Hengeveld , veearts te Amersfoort; en tot plaatsvervangers van den districtsveearts wien Leeuwarden als standplaats is aangewezen : H. C. Poll, veearts te Witmarsum , gemeente Wonseradeel; en P. C. Buyterse , veearts te Sneek. Bij Koninklijk besluit van 16 Augustus 1874, n°. 24, is, met ingang van 1 September e. k., J. van Druten , te Assen, benoemd tot schoolopziener in hot tweede schooldistrict der provincie Drenthe. Bij Zijner M»jesteits besluit van den 16den Augustus 1874, n°. 5, is benoemd tot notaris binnen het arrondissement Maastricht, ter standplaats de gemeente Kerkrade, A. F. J. J. Beekman, candidaatnotaris te Maastricht. Bij Zijner Majesteits besluit van den lGden Augustus 1874, n°. 28, is de adelborst der lste klasse A D. de Bergh, dienende op het eskader in Nederlandsch Indie , op zijn verzoek, eervol uit de zeedienst ontslagen , met den laatsten der maand, waarin dit besluit te zijner kennis zal komen. Bij besluit van den 16den Augustus 1874, n°. 34, heeft Zijne Majesteit goedgevonden : 1°. den luitenant ter zee der lste klasse L. J. E. Hajenius, op zijn verzoek , met den 20sten dezer , eervol uit de zeedienst te ontslaan ; 2°. den luitenant ter zee der 2de klasse G. C. Sterk metden21sten dezer te bevorderen tot luitenant ter zee der lste klasse. Bij Koninklijk besluit van 16 Augustus 1S74, n°. 32: 1°. zijn bij het wapen der artillerie benoemd: bij het lste regement vesting-artillerie, tot lsten luitenant (naar ouderdom van rang), de 2de luitenant H. Thesingh, van het corps; bij het 2de regement vesting-artillerie, tot kapitein van de 2de klasse (naar ouderdom van rang), de lste luitenant P. A. Moorrees, van het 3de regement vesting-artillerie; 2°. is de kapitein J. B. van den Heuvel Rijnders, van het 2de regement vesting-artillerie, krachtens punt 4 van art. 38 der wet van 28 Augustus lfcöl (Staatsblad n°. 128), op non-activiteit gesteld, in afwachting dat omtrent hem nader zal worden beschikt. IIIN1STERIB VAN BINN ENLAN DSC H E ZAKEN. De Minister van Binnenlandsche Zaken ; Gelet op art. 1 van het Koninklijk besluit van 3 October 1873 (Staatsblad n°. 135); Gezien zijne beschikking van 28 Mei 1874, lit. B, opgenomen in de Staatscourant van 29 Mei daaraanvolgende;
Heeft goedgevonden: te bepalen dat, met ingang van 20 dezer, de artt. 1, 3, 4, 5, 6 en 7 van hot aangehaald Koninklijk besluit niet langer van toepassing zijn in het in voormelde beschikking opgenoemde gedeelte der gemeente Klundert, in gebruik bij C. Kavelaars. 's Gravenhage, 19 Augustus 1874. Geertsema. MINISTERIE VAN MARINE. De Minister van Marine brengt, ten vervolge op de bekendmaking, voorkomende in de Staats-courant van den 2den Julij jl., n°. 154, ter kennis van belanghebbenden , dat de invoering van het onderrigt in de Hoogduitsche taal bij het Koninklijk Instituut voor de Marine te Willemsoord zal aanvangen met den leercursus van 1876/77, zoodat eerst bij het admissie-examen voor adelborst der 3de klasse in 1876 zal gevorderd worden de kennis van de gronden dier taal. 's Gravenhage, den 19den Augustus 1874. De Minister voornoemd , Taalmax Kip. MINISTERIE VAN F I N A N T I E N. De Minister van Finantien brengt ter kennis van belanghebbenden , dat op het Rijkstelegraafkantoor te Rotterdam behoefte bestaat aan adsistenten. Zij, die voor die betrekking in aanmerking wenschen te komen, moeten daarvan doen blijken door inzending, vóór den lsten September aanstaande, aan het Departement van Finantien van een eigenhandig op zegel geschreven adres, met naauwkeurige opgave van naam, voornamen en woonplaats. Omtrent de vereischten ten aanzien van leeftijd en bekwaamheden en de bewijsstukken , die nevens het adres van aanmelding moeten worden overgelegd , is inlichting te bekomen bij de afdeeling Telegrafie van het Departement van Finantien en bij den lijninspecteur van den Rijkstelegraaf te Rotterdam. Zij, die na den 9den April jl. tweemaal, voor welke standplaats ook, met onvoldoenden uitslag zijn onderzocht, zullen later niet meer tot het onderzoek worden toegelaten. Bij voldoening aan de voor de betrekking van adsistent gestelde eischen , strekt bekendheid met de Duitsche en Engelsche talen tot aanbeveling. 's Gravenhage, den 18den Augustus 1874. van Delden. Telegrafie. Met ingang van den 24sten dezer zal het Rijkstelegraafkantoor te Doesborgh op werkdagen open zijn van 8 tot 12 ure voormiddags en van 1 tot 4 en 5 tot 7 ure namiddags. De diensttijd op Zon- en feestdagen blijft onveranderd. 's Gravenhage, den 18den Augustus 1874. Namens den Minister, De Secretaris-Oeneraal , Bartstra.
---

