NEDERLANDEN. 's GRAVENHAGE, den 30sten Julij 1874.
Zijne Majesteit heeft, bij besluit van 14 Julij 1874, n°. 43, goedgevonden te bepalen, dat de heer S. W. Kuyssenaers, Nederlandsch consul-generaal in Egypte, voortaan den titel zal voeren van agent en consul-generaal. Bij Koninklijk besluit van den 25sten Julij 1874, n°. 55, zijn, met ingang van 1 September 1874, benoemd tot apotheker der 3de klasse bij de militaire geneeskundige dienst in Nederlandsch Indie, de voor die betrekking opgeleide kweekelingen der pharmacie C. T. Weidner en J. J. P. van Wisselingh. MINISTERIE VAN BINNRNLANDSCBE ZAKEN De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135); Gezien zijne beschikking van 7 Mei jl., lit G, opgenomen in de Staats-courant van 8 Mei daaraanvolgende; Heeft goedgevonden: te bepalen dat, met ingang van heden, de artt. 1, 3, 4, 5, 6 en 7 van het aangehaald Koninklijk besluit niet langer van toepassing zijn op het gedeelte der gemeente Anloo, in gebruik bij G. Jipping, en kadastraal bekend sectie B, n°. 181. 'sGravenhage, 30 Julij 1874. Geertsema. MINISTERIE VAN F I N A N T I E N. De Minister van Finantien vestigt de aandacht der belanghebbenden op de gelegenheid tot verzending der correspondentie naar Nederlandsch Indie door middel van het stoomschip Java, waarvan het vertrek uit het Nieuwediep op den 5den Augustus aanstaande is bepaald. De daarmede te verzenden correspondentie behoort uiterlijk in den namiddag van den 4den Augustus aan het Nieuwediep aangekomen te zijn. 'sGravenhage, 28 Julij 1874. De Minister voornoemd, van Delden.
---

BUITENLANDSCHE BERIGTEN. FRANKRIJK.
In de Nationale Vergadering werd jl. Dingsdag de begrooting van het departement van oorlog voor 1875 behandeld en eenige andere wets-ontwerpen aangenomen , terwijl ook de heer Richard namens de voorlaatste commissie voor het initiatief, ingevolge de tot haargerigte uitnoodiging , rapport uitbragt over het voorstel van den heer Raoul Duval tot ontbinding der Nationale Vergadering. In dat rapport wordt medegedeeld dat de commissie aanvankelijk van oordeel was dat de Vergadering dit voorstel niet in overweging behoorde te nemen. De voorsteller had daarvoor aangevoerd , dat de tegenwoordige Vergadering bleek te missen de eigenschappen vereischt om een vast en krachtig georganiseerd bestuur aan Frankrijk te schenken; dat niettemin, blijkens den gedrukten toestand van handel en industrie, aan vastheid en kracht bij de regering dringende behoefte bestond, en dat het oogenblik buitengemeen gunstig was om een beroep op het volk te doen nu er een door iedereen ten volle vertrouwd man aan het hoofd der regering stond, wiens naam jegens alle partijen een waarborg was voor do zuiverheid en vrijheid der algemeene verkiezingen. Deze beschouwingen in hare waarde latende, had de commissie gemeend dat de door den President der Republiek in zijne jongste boodschap uitgedrukte wensch naar eene spoedige vaststelling der constitutionele wetten het in overweging nemen van een voorstel tot ontbinding niet gedoogde. Het verdagen der behandeling van de constitutionele wetten had echter tot een ander oordeel geleid, en de meerderheid was daarom over de bezwaren der minderheid tegen het voorstel henengestapt om over de behandeling van het voorstel gunstig te adviseren. Die bezwaren kwamen hierop neder dat de verdeeldheid, waarover men in de Nationale Vergadering klaagde, even zeer bij de natie bestond; dat het dus twijfelachtig was of nieuwe verkiezingen eene anders zamengestelde kamer zouden leveren, doch dat het ontwijfelbaar was of de verkiezingen zelve zouden do politioke hartstogten alom in beroering brengen. Dezelfde leden voegden hierbij dat de verdaging der behandeling van de constitutionele wetten geen bewijs was van onmagt om iets tot stand te brengen, maar integendeel van den wensch om dit gewigtige onderwerp ter hand to nemen na een
rijper overleg en een grondiger onderzoek dan waartoe de afgevaardigden te midden eener drukke sessie gelegenheid konden vinden. De meerderheid der commissie stelde deze laatste bewering ter zijde met de opmerking dat het bij de constitutionele wetten geene nieuwe en plotseling opgerezene quaestion gold, maar integendeel onderwerpen , waarover ieder lid geacht kon worden rijpelijk te hebben nagedacht en die reeds meermalen , al was het dikwijls incidenteel, bij de Nationale Vergadering in discussie waren geweest. Bovendien had de President der Republiek, in zijne vermelde boodschap, krachtig op eene oplossing aangedrongen, en de verdaging der discussie tegenover dien aandrang liet bij haar geen twijfel over aan de bewustheid van onmagt bij de meerderheid der Nationale Vergadering om de verlangde oplossing te goven. Daar bovendien de quaestie der ontbinding ten volle in het openbaar en opzettelijk verdiende behandeld te worden, had de meerderheid gemeend bij haar gunstig praeadvies te moeten volharden. Zij voegde daarbij echter den raad dat de Nationale Vergadering, ook al nam zij het voorstel van den heer Raoul Duval in beginsel aan, het tijdstip der ontbinding aldus regelen zou dat zij vooraf in de gelegenheid zou zijn tot de behandeling en de vaststelling van die constitutionele wetten over te gaan, wolke de President der Republiek verklaard had noodig te achten om aan de regering de vereischte bestendigheid en kracht te verleenen. Nog bragt de heer Ferry verslag uit over het voorstel tot verdaging van de volgende sessie der departementale raden opdat de verkiezingen volgens de onlangs vastgestelde kieswet zouden kunnen plaats hebben. In dit verslag werd ongunstig over dit voorstel geadviseerd , in Z"0 verre de commissie slechts eene verdaging van ééne maand (van 17 Augustus tot 14 September) voorstelde met de bepaling dat de verkiezingen zouden geschieden volgens de kieswet van 14 Augustus 1871. Wegens het naauwe verband, hetwelk tusschen dit onderwerp en de quaestie van ontbinding der Nationale Vergadering bestond, werd de beraadslaging over het wetsontwerp en het tegen-ontwerp der commissie tegen Donderdag aan de orde gesteld. Het wetsontwerp tot het verleenen van vergoeding van schado, in den oorlog geleden door personen, welke volgens de bestaande wet op geene vergoeding aanspraak konden maken, werd in deze zitting voor de derde maal behandeld, en met 435 tegen 45 stemmen aangenomen. — Door den Franqais wordt vermeld dat de directie van de Bank van Frankrijk, met wie- de minister van finantien onderhandelingen had aangeknoopt over de vermindering van de aflossing der schuld van den Staat, ingevolge het door de Nationale Vergadering bij de behandeling van het budget aangenomen voorstel van den heer Wolowski, zou geantwoord hebben dat zij bezwaarlijk kon terugkomen op eene met den Staat geslotene overeenkomst. Zij had zich echter bereid verklaard om met de regering te onderhandelen over een nieuw voorschot, ten einde in de behoeften van de schatkist te voorzien. De minister van finantien had van dit antwoord terstond mededeeling gedaan aan de budget-commissie. In de door deze gehouden vergadering had men het niet raadzaam geoordeeld van het aanbod der directie, althans voor het dienstjaar 1875, gebruik te maken. Voor 1874, waarvan de dienst reeds vor gevorderd was, achtte men het onvermijdelijk dë hulp van de bank in te roepen, doch het kwam aan de meerderheid der commissie wenschelijker voor het vermoedelijke tekort van 1875 te dekken door gewone middelen. Men eindigde dus met te besluiten dat aan de Nationale Vergadoring het voorstel zou worden gedaan om voor 1875 dénen opcent te heffen op de directe belastingen. Het voorstel van den heer Daru om, ter voorkoming van misrekening, die heffing op 1V 2 of 2 opcenten te stellen droeg de goedkeuring der meerderheid niet weg. — De Dingsdag in de afdeelingen der Nationale Vergadering benoemde leden der commissie van onderzoek over het voorstel van den heer Malartre betreffende het te nemen reces behooren meestendeels tot de voorstanders van dat voorstel.^ Onmiddellijk na hunne benoeming hebben zij eene vergadering gehouden, waarin zij hun onderzoek volbragt en eenen rapporteur benoemd hebben. In die vergadering zijn verworpen de voorstellen dat de commissie haar rapport eerst zou uitbrengen nadat over de aanhangige voorstellen tot ontbinding en tot verdaging van de sessio der départementale raden zou zijn beslist, en dat zij zou voorstellen dat de verschillende voorstellen tot opheffing van den staat van beleg vóór het reces zouden worden behandeld. Nadat de heer Malartre, zelf tot lid der commissie verkozen , zijn voorstel had toegelicht en verdedigd werd met 11 tegen 3 stemmen de daarin genoemde datum voor de hervatting der werkzaamheden, 5 Januarij 1875, verworperf; de datum van 7 December werd verworpen met 7 tegen 6 stemmen , en ten slotte met 9 tegen 2 stemmen een voorstel aangenomen van den heer Gaslonde waarbij de herva 1 tin" der werkzaamheden ■ op 30 November werd vastgesteld. I)e heer Dufaure had den datum van 24 November voorgesteld. Ten slotte werd aan den verkozen rapporteur Paris opgedragen zijn rapport onmiddellijk op te stellen opdat het nog Woensda" bij de Nationale Vergadering zou kunnen ingediend worden.
ENGELAND. Dingsdag had in het Britsche Hoogerhuis eene discussie plaats over een wetsontwerp tot wyzigsng dor strafwet, door kindermoord, door de moeder op haar niet ouder dan zeven dagen kind gepleegd, te beschouwen en strafbaar te stellen als manslag, niet als moord. Het werd door den voorsteller, lord Colchester, verdedigd door aan to voeren dat ten gevolge van de hardheid der tegenwoordige wet de kindermoord zeer dikwijls ongestraft bleef, vermits de jurys meermalen het feit van door de moeder tijdens de geboorte gepleegden kindermoord qualificeerden als geheimhouding van geboorte, en dus de schuldige, op wier misdrijf de wet de zwaarste straf stelde, alleen met gevangenis gestraft werd. Bij den lord-kanselier, alsmede bij de lords O'Hagan en Redesdale ontmoette het voorstel een krachtigen tegenstand. Zij beweerden dat het verklaren van kindermoord, onder welke omstandigheden ook, tot een bloot correctioneel misdrijf aandruischte tegen het gevoel van zedelijkheid en menschelijkheid, en voerden het regtskundige bezwaar aan dat, mogt er aanleiding zijn om de schuldige moeder in zekere gevallen niet met de zwaarste straf te straffen, de medepligtigen aan kindermoord in elk geval even zwaar behoorden te worden gestraft, en dat, wierd deze bill aangenomen, er derhalve eene soort van privilegie aan de moeder gegeven werd om met ligtore straf een misdrijf te plegen, hetwelk bij anderen zwaarder zou gestraft worden. De bill werd verworpen. In het Lagerhuis liep denzelfden dag de behandeling in comité der bill op den eeredienst bij de Anglikaansche kerk ten einde. Slechts weinig amendementen werden aangenomen, en ten slotte werd bepaald dat de laatste resumtie der bill op Vrijdag zou plaats hebben. Twee interpellatien betrekkelijk de buitenlandsche politiek werden in die zitting tot de regering gerigt. Op de vraag welke beslissing de regering genomen had ten aanzien der conferentie te Brussel, antwoordde de heer Disraeli dat, vermits alle daar vertegenwoordigde mogendheden nopens de bedoeling en den aard der conferentie aan de Britsche regering de meest voldoende inlichtingen hadden gegeven, zij gemeend had zich niet te mogen onttrekken en gedelegeerden naar Brussel gezonden had, voorzien van instructien waarvan de geest en strekking reeds vroeger waren medegedeeld geworden. Nopens de door een ander parlementslid ter sprake gebragte geruchten aangaande eene voorgenomen interventie van Pruissen in Spanje, gaf de heer Bourke te kennen dat er officieel nog niets bekend was van de afzending van een Duitsch eskader naar de Spaansche kust, doch dat de regering reden had om aan te nemen dat de Duitsche regering het voornemen tot eene zoodanige zending koesterde met het doel om het leven en do goederen van Duitsche onderdanen te beschermen tegen de gevaren waaraan zij door den burgeroorlog in Spanje zijn blootgesteld. — Sedert geruimen tijd — dus schrijft men uit Londen aan de Augsburger Allgemeine Zeitung — onderhandelt de Engelsche regering met de vreemde zet mogendheden over het vaststellen van internationale bepalingen , volgens welke zeelieden, door wier schuld eene overzeiling of aanvaring \an schepen in volle zee plaats heeft, ter verantwoording geroepen kunnen worden. Deze onderhandelingen schijnen eenen gunstigen loop te hebben genomen en reeds zoo ver gevorderd te zijn, dat de Engelsche regering aan de zeemogendheden voorstellen gedaan heeft, die vermoedelijk tot het bijeenroepen eener internationale conferentie zullen leiden. De noodzakelijkheid, om door eene gemeenschappelijke wetgeving zeerampen ten gevolge van aanvaring te voorkomen, welke in den regel aan onoplettendheid of nalatigheid der manschappen te wijten zijn, is algemeen erkend geworden, en de Engelsche regering heeft zich verdienstelijk gemaakt door de poging om deze aangelegenheid langs den internationalen weg te regelen. De naaste aanleiding tot de door Engeland aangeknoopte onderhandelingen gaf het verongelukken van de Fransche mail-stoomboot Ville du Havre, welke, gelijk men weet, met een groot aantal passagiers op reis van New York naar Havre met de Engelsche brik Loch Eurn in botsing geraakte. De kapitein van de Ville du Havre, welke naar het oordeel van Engelsche deskundigen zelfs de allernoodzakelijkste maatregelen van voorzigtigheid verzuimd had, werd desniettegenstaande door den Franschen regter vrijgesproken, bijna op hetzelfde tijdstip waarop de kapitein van de Engelsche brik voor de maritime regtbank te Londen ontegenzeggelijk bewezen had dat hij volkomen vrij van schuld was. De lijnregt tegenover elkander staande uitspraken der beide regtbanken baarden veel opzien, en zoowel in de Nationale Vergadering als in het Britsche parlement werden voorstellen ingediend tot aanvulling van mogelijke leemten in de wetgeving. Ook de regeringen van Frankrijk en Engeland trachtten zich langs den diploinatieken weg omtrent het maken van nieuwe bepalingen te verstaan, en de overige zeemogendheden werden door Engeland uitgenoodigd om aan die beraadslagingen deel te nemen. DUITSCHLAND. De Norddeutsche Allgemeine Zeitung van heden bevat dé volgende officieuse mededeeling : «Naar wij vernemen heeft het Duitsche oefenings-eskader zich niet, gelijk hier de bedoeling was , terstond van het eiland Wight uit naar de Spaansche wateren begeven, maar is, overeenkomstig zijne oorspronkelijke instructie, regtstreeks naar Kiel terug gestoomd , daar het bevel om naar Spanje te stevenen den schout-bij-nacht Henk niet meer bij Wight vond. Er zullen thans eenige voor hot bedoelde «oogmerk geschikte schepen gereed gemaakt worden en waarschijnlijk in de eerste dagen van Augustus naar de Spaansche kust vertrekken!" ITALIË. De Italiaansche bladen houden zich voortdurend bezig met de vraag of de Europesche mogendheden in Spanje tusschen beide behooren te komen om aan den burgeroorlog een einde te maken. Opmerkelijk is een vertoog van de Milanesche Perseveranza , een wegens zijne overhelling naar Frankrijk bekend blad, hetwelk aan het slot zijner redeneringen tot de volgende conclusie komt: » Zoo lang de Spaansche regering geene interventie verlangt, mogen de Europesche mogendheden alleen om redenen van menschelijkheid niet tusschen beide komen. Onder zekere omstandigheden zou eene gewapende tusschenkomst noodzakelijk kunnen worden , maar tot nu toe is het oogenblik daarvoor nog niet aangebroken. De Spaansche regering heeft zich nog niet buiten magte verklaard om den Carlistischen
opstand te onderdrukken , en de mogendheden , welke in het geval van nood tusschen beide zouden moeten komen , hebben nog niet alle middelen uitgeput, die te hunner beschikking staan, om aan het bloedvergieten een einde te maken eer zij tot het uiterste mogen overgaan , namelijk om zich gewapenderhand in de inwendige aangelegenheden van een vreemd land te mengen. »Zij behoorden in de eerste plaats te zorgen, dat de Carlisten geenerlei ondersteuning meer uit andere landen ontvangen. En de Franscho dagbladen, welke zich insgelijks gunstig voor de interventie gezind betoonen , behoorden van hunne regering te vorderen , dat de Carlisten niet langer aan de Fransche grenzen eene veilige basis voor hunne operatien en dag aan dag nieuw voedsel voor hunnen opstand vinden. Frankrijk heeft alle reden om zijne grenzen behoorlijk te doen bewaken. Want de interventie zou later uit hoofde van de nalatigheid of liever van de oogluikende toegeeflijkheid der Fransche regering onvermijdelijk noodzakelijk kunnen worden, en dan zou het geval kunnen plaats hebben dat de Europesche mogendheden, juist dewijl de noodzakelijkheid der tusschenkomst hoofdzakelijk aan de Fransche regering te wijten is, Frankrijk daarvan uitsluiten en de publieke opinie van Europa die uitsluiting toejuicht. En dan zou de tusschenkomst niet enkel eene demonstratie voor Spanje maar tevens eene demonstratie tegen Frankrijk zijn, en zou Frankrijk nog meer geïsoleerd staan dan in 1870." 15 E L G I E. In het met de Russische regering in betrekking staande Brusselsche blad le Nord wordt gewaarschuwd tegen de geruchten en berigten, aangaande de conferentie van Brussel verspreid, welke niet anders dan onwaar kunnen zijn. Vooral noemt het blad onwaar het gerucht dat de Russische regering het grootste gedeelte van het programma zou hebben terug genomen, en dat er alleen voor den vorm en om Rusland niet voor het hoofd te stooten eene gedachtenwisseling over enkele punten daarvan zou gehouden worden. »Het is zeer onwaarschijnlijk, zegt le Nord , dat de Russische regering het grootste gedeelte van haar ontwerp zou hebben terug genomen, te meer omdat dit ontwerp geen ander karakter bezit dan de vorst Gortschakoff bij zijne depêchecirculaire van 17 April aan hetzelve toe kende. Het is namelijk geen beperkend of uitsluitend programma, maar niets meer dan een punt van uitgang ; het zet eene reeks van bakens uit om den weg aan te wijzen, niet om dien te beperken. Wie den geest der depêche van 17 April wèl heeft gevat, zal aan de met zoo veel ijver verspreide geruchten geene waarde hechten." TELEGRAPIIISCIIE BERIGTEN. Londen , 29 Julij. Het Britsche eskader in West-Indie heeft bevel ontvangen om naar Panama en van daar naar Guatimala te stevenen, ten einde de betaling der als schadevergoeding voor den mishandelden consul Magee toegezegde £ 20,000 te bespoedigen. Hier is berigt ontvangen dat de stoomboot British Admiral, die van Liverpool naar Australië bestemd was, den 23sten Mei op de klippen van King-Island in straat Bass verongelukt is en van 89 opvarenden 80 man omgekomen zijn. Versailles , 29 Julij. De Nationale Vergadering heeft heden beraadslaagd over de voorstellen tot ontbinding. De heer Laurent betoogde dat de redenen van het malaise en van den kwijnenden toestand van handel en nijverheid niet van politieken aard waren. De heer Richard verdedigde de zinsnede van zijn rapport, waarin de kwijning van handel en nijverheid gebezigd wordt als argument ten gunste van de ontbinding. De heer de Lorgeril bestreed de voorstellen. De heer Raoul Duval betoogde de dringende noodzakelijkheid der ontbinding. De Nationale Vergadering, wier onmagt gebleken was, behoorde nu de natie te laten spreken. De onzekerheid in het staatkundige was de oorzaak van den min voldoenden toestand des handels. De minister de Chabaud-Latour herinnerde de Vergadering dat zij zich verbonden had om niet uit een te gaan alvorens een besluit ten aanzien der constitutionele wetten genomen te hebben. Hij hoopte dat de Vergadering elk voorstel tot ontbinding zou verwerpen, zoo lang zij niet aan die verbindtenis voldaan had. Wij zijn overtuigd , zeide hij, dat er eene meerderheid gevonden zal worden, bereid om de constitutionele quaestien overeenkomstig met 'slands belang uit te maken. Het is thans de gewone tijd voor de schorsing uwer werkzaamheden. Wij verzoeken u om de vacantie tot den gebruikelijken tijd te beperken. Wij wenschen dat gij met het einde van November terugkeert om zoo spoedig mogelijk de door ons verlangde beraadslaging te beginnen. De vrede des lands en de veiligheid van den arbeid gedurende de vacantie zullen de kalmte herstellen, welke vereischt wordt voor het tot stand brengen der constitutionele wetten. Daarna werd overgegaan tot de stemming over de vraag of het voorstel van den heer de Maleville tot ontbinding der Nationale Vergadering in overweging zou worden genomen. Met 375 tegen 332 stemmen werd deze vraag ontkennend beantwoord, waarna de heer Raoul Duval zijn voorstel van soortgelijke strekking introk. Berlyn , 29 Julij. De h lfofficiele Provinzial Correspondenz, sprekende over de gruwelen van den Spaanschen burgeroorlog, constateert de algemeene voldoening, waarmede het berigt van het afzenden van het Duitsche eskader naar de noordkust van Spanje ontvangen is. Zij voegt er bij dat het bevel daartoe het bedoelde eskader niet vóór deszelfs vertrek van het eiland Wight bereikt heeft, en dat dus waarschijnlijk een ander eskader die bestemming zal erlangen. Men mag hopen, zegt het blad, dat de maatregelen der rijksregering tot een gelukkigen ommekeer in den toestand van Spanje zullen leiden. De met het volkenregt strijdige begunstiging der Carlistische rooverijen zullen niet zonder scherp toezigt, het leven en de bezittingen van Duitsche onderdanen in Spanje zullen niet zonder bescherming blijven. Weenen , 30 Julij. De internationale sanitaire conferentie heeft heden hare laatste zitting gehouden. De plegtige sluiting zal den 1 sten Augustus plaats hebben. Rome , 29 Julij. De Italienische Nachrichten bevestigen dat de Duitsche Keizer in den aanstaanden herfst Italië zal bezoeken.
Lissabon, 28 Julij. De regering heeft thans bevel gegeven om troepen naar de noordelijke grenzen te zenden, ten einde een waakzaam oog op de bewegingen der Carlisten te houden. Madrid , 28 Julij. Onderscheiden dagbladen zeggen dat het Spaansehe gouvernement eene zeer ernstige nota aan Frankrijk gezonden heeft, betreffende de handelingen der Fransche overheden aan de Spaansehe grenzen.
---

