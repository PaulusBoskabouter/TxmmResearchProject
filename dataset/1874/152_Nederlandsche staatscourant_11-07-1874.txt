NEDERLANDEN. 's GRAVENHAGE, den 10den Julij 1874. (Staatsblad no. 76.) BESLUIT van den 1sten Julij 1874, houdende regeling van het port der brieven, die tusschen Nederland en de Vereenigde Staten van NoordAmerika doormiddel van de booten der NederlandschAmerikaansche Stoomvaartmaatschappij verzonden worden
\^ij WILLEM III, bij de gratie GODS, koning der nederlanden, Prins van Oranje-Nassau , Groot-Hertog van Luxemburg, enz., enz., enz. Gelet op art. 21 van de wet van 12 April 1850 (Staatsblad n°. 15); Mede gelet op het tusschen de Nederlandsche postadministratie en die van de Vereenigde Staten van Noord-Amerika gesloten additioneel artikel op het postverdrag van den 26sten September 1867 en op het additionele verdrag van den 10/29sten JaDuarij 1870; Gezien het rapport van Onzen Minister van Financien, van den 23sten Junij 11., n°. 58, Post.; Hebben besloten en besluiten: Het enkel port in het Rijk te heffen wegens de brieven naar en uit de Vereenigde Staten van Noord-Amerika , die door middel van de booten der Nederlandsch-Ameriliaansche Stoomvaartmaatschappij of van andere booten , regtstreeks varende tusschen eene Nederlandsche haven en eene haven der Vereenigde Staten worden verzonden, bedraagt, naar den maatstaf van 15 gram, vijftien cents voor de gefrankeerde en dertig cents voor de ongefrankeerde brieven , met dien verstande echter , dat ten aanzien der ongefrankeerde brieven van meer dan 15 gram slechts éénmaal het port van dertig cents zal worden berekend, en dat van vijftien cents zooveel malen daarenboven als de brief aan enkele porten op één na zal zijn onderworpen. Voor de drukwerken en monsters van koopwaren , alsmede voor de aangeteekende stukken , die met de bedoelde gelegenheden worden verzonden , zijn de bepalingen van Ons besluit van den 13den December 1867, n°. 82 ( Staatsblad n°. 119), van kracht. Onze Minister van Financien is belast met de uitvoering van dit besluit, hetwelk in het Staatsblad en in de Staatscourant zal worden geplaatst. Montreux , den lsten Julij 1874. WILLEM. De Minister van Financien, van Delden. Uitgegeven den elfden Julij 1874. De Minister van Justitie, de Vries.
(Staatsblad n°. 92.) BESLUIT van den iden Julij 1874, houdende vernietiging van het besluit van burgemeester en wethouders der gemeente Eist, dd. 26 Maart 1874, en van dat van den raad dier gemeente, dd. 4 April 1874 , een en ander betreffende de benoeming van een ' hoofdonderwijzer bij de openbare lagere school te Lent. Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Op de voordragt van Onzen Ministor van Binnenlandsche Zaken , van 29 Mei 1874 , n°. 196 , 5de afdeeling, ten geleide van een voorstel van Gedeputeerde Staten van Gelderland tot vernietiging van een besluit van den raad der gemeente Eist , van 4 April 1874 , welk besluit door den burgemeester niet is ten uitvoer gelegd; Overwegende : dat burgemeester en wethouders dier gemeente bij hun besluit van 26 Maart 1874, tot vaststelling van eene voordragt van zes personen ter benoeming door den raad van een' hoofdonderwijzer bij de openbare lagere school te Lent , in strijd met het gevoelen van den districts-schoolopziener, op die voordragt als zesden candidaat den naam van een persoon hebben geplaatst, die bij het vergelijkend examen slechts de achtste plaats had verkregen , en dat de keuze van den raad op dien persoon is gevallen ; dat volgens art. 22, 1ste lid, der wet van 13 Augustus 1857 (Staatsblad n°. 103) , zoodanige voordragt hoogstens zes personen mag bevatten , en dat uit den aard der zaak daarop alleen diegenen mogen gebragt worden , welke bij het vergelykend examen het best voldeden ; dat het alzoo aan burgemeester en wethouders niet vrij stond , om andere dan de laatstbedoelde candidaten op de voordragt te plaatsen,
noch aan den raad om tot hoofdonderwijzer iemand te benoemen , die in strijd met de wet op de voordragt was geplaatst; dat derhalve de bovengemelde besluiten in strijd zijn met art. 22, lste lid, der wet van 13 Augustus 1857 (Staatsblad n°. 103); Gelet op art. 153 der gemeentewet; Den Baad van State gehoord (advies van 23 Junij 1874, n°. 20); Gelet op het nader rapport van Onzen voornoemden Minister , van 27 Junij 1874, n°. 187, 5de afdeeling; Hebben goedgevonden en verstaan het besluit van burgemeester en wethouders der gemeente Eist , van 26 Maart 1874 , en dat van den raad der gemeente Eist , van 4 April 1874 , te vernietigen. Onze Minister van Binnenlandsche Zaken is belast met de uitvoering van dit besluit, dat aan den Raad van State in afschrift medegedeeld en in het Staatsblad geplaatst zal worden. Montreux, den 4den Julij 1874. WILLEM. De Minister van Binnenlandsche Zaken, Geertsema. Uitgegeven den elfden Julij 1874. De Minister van Justitie de Vries. Bij Koninklijk besluit van 8 Julij 1874, n°. 19, is aan L. O. Moen , kapitein van het Britsche stoomschip Asia , als blijk van Zr. Ms. goedkeuring en tevredenheid wegens de door hem op zijne reis van Gibraltar naar Liverpool, op 15 April 1874, verleende hulp ter redding der bemanning van het Nederlandsch schip Theresia , toegekend de zilveren medaille, ingesteld bij besluit van 22 September 1855, n°. 64, alsmede een loffelijk getuigschrift. Bij Koninklijk besluit van 1 Julij 1874, n°. 42, is do 2de luitenant E L. Muller, van het 8ste regement infanterie, in rang en ancienneteit overgeplaatst bij het wapen der infanterie van het leger in Oost-lndie. Bij Koninklijk besluit van 1 Julij 1874, n\ 43, is de 2de luitenantkwartiermeester C. W. van de Ven, van den staf der infanterie, werkzaam bij het Departement van Oorlog, in rang en ancienneteit overgeplaatst bij het personeel der militaire administratie van het leger in Nederlandsch Indie. Z A K E \ MINISTERIE V AIV BINNENLANDSCHE De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135); Heeft goedgevonden, met ingang van heden, de artt. 1, 3, 4, 5, 6 en 7 van het aangehaald besluit van toepassing te verklaren : a. in de gemeente Maasland, in deu Dijkpolder: 1°. op de landen, in gebruik bij W. van der Spek, en kadastraal bekend sectie H, n°*. 234 tot en met 237 en 793; 2°. op de landen, in gebruik bij C. van Mil, en kadastraal bekend sectie H, n 0B . 256 tot en met 258; 3°. op het land, in gebruik bij L. van Gelder, en kadastraal bekend sectie H, n°. 238; 4°. op het land, in gebruik bij L. Booster, en kadastraal bekend sectie H, n°. 239 ; b. in de gemeente Ooltgensplaat, in den Grooten Blokschenpolder, op de landen , in gebruik bij A. van Prooijen, en kadastraal bekend sectie B, n°'. 685. 686 en 696; c. in de gemeente den Bommel, in den Nieuwen Blokschenpolder: 1°. op de landen, in gebruik bij A. van Prooijen, en kadastraal bekend sectie C, n GI . 530 en 532; 2°. op het land, in gebruik bij L. van Prooijen, en kadastraal bekend sectie C, n°. 366; op het land, in gebruik bij H. van Loon, en kadastraal bekend sectie C, n°. 524; d. in de gemeente Oudshoorn, in den Gnephoekschen polder, op de landen, in gebruik bij C. Voorbij, en kadastraal bekend sectie A, n°\ 519 tot en met 525, 528 tot en met 534, 540 tot en met 542; in de gemeente Hillegom, in den Vossepolder: ah /1 n 1 11 /i M /vn v»■ i ' i.ii i\ r 'y »,] i « / en kadastraal be1°. op de landen, in gebruik bij M. Zandberg kend sectie B, n". 460 en 461; 2°. op de landen , in gebruik bij J. J. de Groot, en kadastraal bekend sectie B, n°'. 447 tot en met 449; 3°. op de landen, in gebruik bij gebroeders van Waveren, en kadastraal bekend sectie B , n'". 450 en 453 ; 4°. op de landen , in gebruik bij W. Warmenhoven, en kadastraal bekend sectie B , n°*. 451 en 452;
5°. op de landen, in gebruik bij J. W. de Groot, en kadastraal bekend sectie B, n°'. 454 en 455; f. in de gemeente Barendrecht, in den Binnenlandschen polder, op de landen, in gebruik bij N. R. Barendrecht, en kadastraal bekend sectie A, n°". 250 tot en met 254, 256, 257, 266 en 267. 's Gravenhage, 10 Julij 1874. Geertsema. MINISTERIE VAN F I N A NT I E X. De Minister van Finantien; Gelet op het Koninklijk besluit dd. 1 Julij 1874, n°. 9, regelende het port der brieven, die door middel van de booten der NederlandschAmerikaansche Stoomvaartmaatschappij tusschen Nederland en de Vereenigde Staten van Noord-Amerika worden gewisseld; Verwittigt de belanghebbenden, dat de eerste verzending van brieven enz. uit Nederland met de bedoelde booten zal plaats vinden uit Rotterdam op Zaturdag den llden Julij a. s., en verder des Zaturdags om de veertien dagen. De correspondentie voor de Vereenigde Staten , die met deze gelegenheid wordt verzonden, is aan de navolgende voorwaarden onderworpen 1°. Het port der gefrankeerde brieven bedraagt 15 cent per 15 grammen of gedeelte van 15 grammen. 2°. De ongefrankeerde brieven zijn aan een verhoogd port van 15 cent voor eiken brief onderworpen. 3°. Het port der gedrukte stukken en dat der monsters of stalen van koopwaren bedraagt 7 cent per 40 grammen of gedeelte van 40 grammen. Ongefrankeerd ter post bezorgde drukwerken of monsters worden niet verzonden , maar zoo mogelijk aan de afzenders teruggegeven. 4°. De ontoereikend gefrankeerde brieven, drukwerken en monsters worden, behalve met het ontbrekend bedrag, bij wijze van boete met een verhoogd port bezwaard, ten bedrage van 15 cent voor de brieven en van 10 cent de gedrukte stukken en monsters. 5°. De aangeteekende brieven, drukwerken en monsters zijn, behalve aan het sub 1°. en 3°. vermelde port, bij vooruitbetaling te voldoen, aan een vast regt van 25 cent onderworpen, door de afzenders hier te lande te betalen. 'sGravenhage, den 7den Julij 1874. De Minister voornoemd, van Delden. De Minister van Finantien vestigt de aandacht dor belanghebbenden op de gelegenheid tot verzending der correspondentie naar Nederlandsch Indie, door middel van het stoomschip Prins van Oranje, van de Maatschappij "Nederland", waarvan het vertrek uit het Nieuwediep op den lldeu July aanstaande is bepaald. De daarmede te verzenden correspondentie behoort uiterlijk in den Damiddag van den lOden Julij aan het Nieuwediep aangekomen tezijn > 's Gravenhage , den 7den Julij 1874. De Minister voornoemd, VAN DELDEN. Telegrafie. Met ingang van den 12den dezer zal het Rijkstelegraafkantoor te de Rijp op Zon- en feestdagen open zijn van 8 tot 12 ure voormiddags. De diensttijd op werkdagen blijft onveranderd. 's Gravenhage, den 9den Julij 1874. Namens den Minister van Finantien, De Secretaris-Oeneraal, Bartstra. MINISTERIE VAN KOLONIËN. Voor de dienst van den waterstaat en de burgerlijke openbare werken in Nederlandsch Indie zijn benoodigd vijf en twintig praktisch ervaren opzigters der 3de klasse. Nederlanders van geboorte of door naturalisatie, die genegen zijn zich op den voet — onder genot der voordeelen — en onder de verpligtingen omschreven in het hieronder volgende Koninklijk besluit van 22 Augustus 1873, n°. 44, als opzigter der 3de klasse by den waterstaat en de burgerlijke openbare werken in Nederlandsch Indie te verbinden, kunnen zich tot en met 25 Julij 1874, tot het deel nemen aan een vergelijkend examen bij gezegeld request tot het Departement van Koloniën wenden, onder overlegging van: a. een bewijs van zedelijk gedrag, afgegeven nè, dagteekening dezer bekendmaking, door burgemeester en wethouders der gemeente van inwoning van den verzoeker; b. een, door den Commissaris dos Konings in de betrokken provincie afgegeven certificaat van voldoening aan de wet op de nationale militie; c. bewijzen van praktische bekwaamheid. De belanghebbenden behooren zich op nader aan hen op te geven tijd en plaats te onderwerpen aan het examen , waarvan het programma hieronder wordt medegedeeld , af te nemen door esno door den Minister van Koloniën te benoemen commissie. Bij gelijke geschiktheid wordt de voorkeur gegeven aan ongehuwden. Er zijn drie nota's van bekwaamheid. Met de derde nota kan men in Indie worden benoemd tot opzigter der 3de klasse en eventueel worden bevorderd tot opzigter der 2de klasse; het bezit van de tweede nota is een vereischte voor bevordering tot opzigter der 1ste klasse, en het bezit van de eerste nota een vereischte voor bevordering tot architect. Bij hun request behooren de belanghebbenden mitsdien op te geven voor welke nota van bekwaamheid zij het bedoeld examen hier te lande verlangen af te leggen, en of zij, ingevolge artikel 8 van het Koninklijk besluit van 22 Augustus 1873, n°. 44, het examen in de vakken vermeld in de artikelen 1, lit. b, 7, lit. f, 10, lit. c en 13 van het hieronder omschreven Programma, vastgesteld bij Indisch besluit dd. 3 November 1857, n°. 2 ( Indisch Staatsblad n°. 101), nader in Indie wenschen af te leggen; wordende hun voor dat geval herinnerd dat bedoeld gedeelte van het examen in Indie zal moeten zijn
afgelegd, alvorens zij voor bevordering tot hoogeren rang in aanmerking kunnen komen. Zij die in aanmerking komen voor de betrekking van opzigter der 3de klasse, worden vooraf onderworpen aan een geneeskundig onderzoek van wege den inspecteur van de geneeskundige dienst der landmagt, ten blijke dat zij zijn van een gezond ligchaamsgestel en vrij van voor de burgerlijke dienst in Nederlandsch Indie hinderlijke gebreken. Ten opzigte der bepalingen omtrent verlof, pensioen, enz. ook wat hunne echtgunooten en kinderen betreft, staan de opzigters van den waterstaat en de burgerlijke openbare werken in Nederlandsch Indie in allen deele gelijk met de overige burgerlijke landsdienaren daar te lande. 's Gravenhage, den 2den Julij 1874. De Minister van Koloniën . Voor den Minister, De Secretaris-Generaal, Henny. 22 Augustus 1873, Wij WILLEM III, bij de gratie Gods, Koning n°. 44. der Nederlanden, Prins van Oranje-Nassaü, Groot-Hertog van Luxemburg, enz., enz., enz. Op de voordragt van Onzen Minister van Koloniën van den 14den Augustus J873, lit. A*z., n°. 85; i Gozien art. 7 van Ons besluit van den lOden September 1864 [Staatsblad n°. 93); Gezien Ons besluit van den 26sten December 1864, n°. 70 ( Indisch Staatsblad 1865 , n°. 30); Gelet op Onze besluiten van den 14den en den 28sten Januarij 1873, n°. 30 en n°. 25; Hebben goedgevonden verstaan: met wijziging in zooverre van Ons besluit van 26 December 1864 n°. 70 (Indisch Staatsblad 1865, n°. 30) en met intrekking van Ons besluit van 28 September 1865 , n°. 37 ( Indisch Staatsblad 1866, n°. 10), vast te stellen de ondervolgende organisatie van het personeel van den waterstaat en 's lands burgerlijke openbare werken in Nederlandsch Indie en van hetgeen daarmede in verband staat. Artikel 1. De leiding van en het toezigt over de dienst van den waterstaat en 's lands burgerlijke openbare werken in Nederlandsch Indie zijn opgedragen aan den directeur der burgerlijke openbare werken. Artikel 2. Het corps ambtenaren van den waterstaat en de burgerlijke openbare werken in Nederlandsch Indie (technisch personeel) is zamengesteld als volgt: 5 hoofdingenieurs der 1ste klasse, ieder op een jaarlijksch tractement van f14,400; 5 hoofdingenieurs der 2de klasse, ieder op een jaarlijksch tractement van f 12,000; 15 ingenieurs der 1ste klasse, ieder op een jaarlijksch tractement van f 9000; 25 ingenieurs der 2de klasse, ieder op een jaarlijksch tractement van f 6000; 15 ingenieurs der 3de klasse, ieder op een jaarlijksch tractement van f 4200; 10 adspirant-ingenieurs, ieder op een jaarlijksch tractement van f3000; 10 architecten der 1ste klasse , ieder op een jaarlijksch tractement van f 5400 (1) tot f 7200; (2) 10 architecten der 2de klasse, ieder op een jaarlijksch tractement van f 3600 (1) tot f 5400; (2) 43 opzigters der 1ste klasse, op een jaarlijksch tractement van f3000 ; 60 idem der 2de klasse, op een jaarlijksch tractement van f 2400; 43 idem der 3de klasse, op een jaarlijksch tractement van f 1800; Artikel 3. De Gouverneur-Generaal wijst drie hoofdingenieurs van de 1ste of 2de klasse aan, om als inspecteurs dienst te doen; dezen genieten als zoodanig vaste reiskosten tot een bedrag van f 300 's maands ieder. Artikel 4. Aan elk der eerstaanwezende ingenieurs te Batavia, Samarang en Soerabaija worden toegevoegd : een boekhouder op een tractement van f 300 'smaands; een commies op een tractement van f 200 's maands. Artikel 5. Ter bezoldiging van klerken en kantoorbedienden en voor schrijf-, teeken- en bureaubehoeften , ten behoeve van de eerstaanwezende ambtenaren vari de burgerlijke openbare werken, worden toegestaan de sommen uitgetrokken in den bij dit besluit gevoegden staat; met vrijlating om, wanneer de gelegenheid niet mogt bestaan tot de aanstelling van klerken op de bij den staat uitgetrokken bezoldigingen, de daarvoor bestemde sommen aan te wenden voor loonen, voor stuks- of taaksgewijze te verrigten schrijfwerk. Artikel 6. Naar gelang van de behoefte wordt door den Minister van Koloniën het noodige personeel ten dienste van den waterstaat en de burgerlijke openbare werken in Nederlandsch Indie ter beschikking gesteld van den Gouverneur-Generaal. Artikel 7. Om tot adspirant-ingenieur, architect of opzigter te kunnen worden benoemd, moet zijn voldaan aan een examen in Nederland of Nederlandsch Indie af te leggen, voor de betrekking van: adspirant-ingenieur overeenkomstiL' het programma, vastgesteld bij de wet van 2 Mei 1863 (Staatsblad n°. 50), voor civiel ingenieur; architect en opzigter overeenkomstig het programma vastgesteld bij besluit van den Gouverneur-Generaal dd. 3 November 1857, n°. 2 (Indisch Staatsblad n*. 101). Commissien voor het afnemen van dat examen worden benoemd : in Nederland door den Minister van Koloniën; in Nederlandsch Indie door den Gouverneur-Generaal. Van het afleggen van examen zijn vrijgesteld zij, die in aanmerking wenschen te komen voor de betrekking van : adspirant-ingenieur: a. wanneer zij zijn in het bezit van een diploma van civiel ingenieur, verkregen aan eene van 's Rijks instellingen; b. wanneer zij tijdens de afkondiging van dit besluit reeds in het bezit waren eener acte van bekwaamheid als ingenieur van de burger(1) Minimum. (2) Maximum, te verkrijgen door periodieke verhoogingen , te regelen door den Gouverneur-Generaal van Nederlandsch Indie.
lijke openbare werken , verkregen krachtens vroeger in Nederland en Nederlandsch Indie geldende bepalingen ; architect en opzigter, wanneer zij in het bezit zijn van een diploma van civiel ingenieur, dan wel van architect of bouwkundig ingenieur, verkregen aan eene van 's Rijks instellingen Artikel 8. Het in Nederland af te leggen examen door hen . die verlangen te worden gesteld ter beschikking van den GouverneurGeneraal van Nederlandsch Indie, om te worden benoemd tot opzigter der 3de klasse bij den waterstaat en bij de burgerlijke openbare werken daar te lande, wordt, voor hen die dit verlanpen , gesplitst in twee gedeelten, in dier voege dat het examen in de vakken vermeld in de artikelen 1, lit. b, 7, lit. f , 10, lit. e, en 13 van het programma vastgesteld bij besluit van den Gouverneur-Generaal dd. 3 November 1857, n°. 2 ( Indisch Staatsblad n°. 101), nader in Indie moet zijn afgelegd om voor bevordering tot hoogoven rang in aanmerking te kunnen komen. Artikel 9. Aan de uitzending uit Nederland zijn verbonden de volgende voordeelen : a. voor hen, die zijn bestemd om te worden benoemd tot adspirantingenieur: 1°. een voorloopig tractement van f 100 's maands, ingaande met den dag van inscheping in een der zeehavens in Nederland, voor de reis naar Batavia, waarop vóór het vertrek een vorschot van twee maanden wordt uitgekeerd; 2°. eene gratificatie voor uitrusting ten bedrage van f 1500; en 3°. overtogt naar Batavia als gouvernementspussagier der eerste klasse. Aan hen, die na ter beschikking van den Gouverneur-Generaal te zijn gesteld voorloopig in Nederland of elders in Europa door den Minister van Koloniën voor den tijd van minstens één jaar worden te werk gesteld, wordt in stede van sub 1°. bedoeld voorloopig tractement en de sub 2°. bedoelde gratificatie, terstond een voorloopig tractement van f 150 's maands toegekend, met behoud overigens der bovengenoemde voordeelen. Zij die in Indie door den Gouverneur-Generaal tot adspirant-ingenieur worden benoemd en niet minstens twee jaren in Nederland of elders in Europa praktische opleiding hebben genote n, worden voorloopig voor minstens één jaar in Nederland of elders in Europa te werk gesteld onder genot, gedurende dien tijd, van een tractement van f 150 's maands, waarop bij de heen- en terugreis een voorschot van twee maanden wordt uitgekeerd en van overtogt naar Nederland en terug als gouvernements-passagier der eerste klasse; b. voor hen, die zijn bestemd om te worden benoemd tot architect •der tweede klasse: / 1°. een voorloopig tractement van f 100 's maands, ingaande met den dag van inscheping in een der zeehavens in Nederland voor de reis naar Batavia, waarop vóór het vertrek een voorschot van twee maanden wordt uitgekeerd; 2°. eene gratificatie voor uitrusting ten bedrage van f 1000 , en 3". overtogt naar Batavia als gouvernementspassagier der eerste Idasse ; c. voor hen die zijn bestemd om te worden benoemd tot opzigter der derde klasse ; 1°. een voorloopig tractement van f 40 's maands , ingaande met den dag van inscheping in eei.e der zeehavens in Nederland voor de reis naar Batavia, waarop vóór het vertrek een voorschot van twee maanden wordt uitgekeerd ; 2°. eene gratificatie voor uitrusting ten bedrage van f 500, on 3 3 . overtogt naar Batavia als gouvernementspassagier der tweede klasse op verbeterden voet. Gehuwden genieten vrijen overtogt op den boven omschreven voet voor hunne echtgenooten en kinderen , wanneer deze hen op de reis vergezellen. Artikel 10. De door den Minister van Koloniën voor de dienst van den waterstaat en de burgerlijke openbare werken ter beschikking van den Gouverneur-Generaal te stellen personen , en zij die na hunne benoeming in Indie naar Nederland worden gezonden om aldaar of elders in Europa te worden te werk gesteld, moeten zich schriftelijk verbinden tot de onverwijlde teruggave aan 's lands kas in Nederlandsch Indie van alle gelden , welke aan hen en te hunnen behoeve zijn voldaan, zoo wegens gratificatie voor uitrusting die ze genoten hebben, als voor overtogt naar Nederland en terug, bijaldien zij binnen den tijd van vijf jaren , gerekend van af het tijdstip dat zij zich aan 's lands dienst verbonden hebben , anders dan ten gevolge van wel bewezen ziels- of ligchaamsgebreken buiten eigen toedoen ontstaan uit 's Gouvernements dienst worden ontslagen. Artikel 11. De bepalingen van dit besluit treden in werking met de afkondiging in Nederland door plaatsing in de Néderlandsche Staatscourant en in Nederlandsch Indie door opname in het Staatsblad van Nederlandsch Indie. Onze Minister van Koloniën is belast met de uitvoering dezes , waarvan tot kennisneming afschrift zal worden gezonden aan Onzen Minister van Binnenlandsche Zaken en aan de Algemeene Rekenkamer, 's Gravenhage, den 22sten Augustus 1873. WILLEM. De Minister van Koloniën , Fransen van de Putte. Accordeert met deszelfs origineel, De Secretaris-Generaal bij het Ministerie van Koloniën, Henny. PROGRAMMA der kundigheden, welke gevorderd worden , om, na eenen driejarigen diensttijd van éleve-opzigter tot opzigter der 3 de klasse bij den waterstaat en de burgerlijke openbare werken te kunnen worden bevorderd en om tot eene benoeming tot den laatst bedoelden rang, bij eerste indiensttreding, mitsgaders voor eene latere bevordering tot opzigter 2de en lste klasse en architect in aanmerking te worden gebragt. Art. 1. o. De Hollandsche taal, zoodat de candidaat zich naar behooren daarin kan uitdrukken, en schrijven zonder taal en zinstorende fouten. Zijne vaardigheid hierin doet hij kennen door het opmaken van rapporten, het stellen van brieven over eenig gegeven onderwerp, enz. b. De Inlandsche talen. De candidaat zal zich in het maleisch aan den inlandschen werkman goed kunnen doen verstaan. De kennis der Javaansche of andere Inlandsche talen, en het lezen en schrijven der Maleische taal zal den candidaat tot gunstige aanbeveling strekken.
Art. 2. Het schrijven van eene goede leesbare hand. Netheid strekt tot aanbeveling. Art. 3. De cijferkunst , bijzonderlijk: a. de vier hoofdregels in geheele getallen, in gewone en tiendeelige breuken; b. het nieuw stelsel van maten en gewigten, en het herleiden van deze tot oude maten en gewigten, en omgekeerd; c. de leer der evenredigheden, en derzelver toepassing ter oplossing, met den zoogenaamden regel van driëen , van eenige in het dagelijksche leven of de betrekking van opzigter voorkomende vraagstukken. Art. 4. De lagere meetkunst , voornamelijk: a. de kennis van de regte lijn, de evenwijdigheid, den loodregten en schuinen stand der lijnen, het meten van hoeken door middel van cirkelbogen en den transporteur, alsmede de berekening van de oppervlakte van eenvoudige vlakke figuren, als: van den driehoek, het vierkant, den regthoek, het parallelogram, de ruit, het trapezium, regelmatige en onregelmatige veelhoeken besloten door regte lijnen, zoomede het vinden van den omtrek en den inhoud van den cirkel; b. het berekenen van den inhoud en de oppervlakte van eenige eenvoudige ligchamen , als: van den kubus, het prisma, de piramide, den kegel, den afgeknotten kegel, den cylinder en den bol. Art. 5. De werkdadige meetkunst, voornamelijk : a. eenige bedrevenheid in het opmeten van een klein stuk terrein of de situatie van gebouwen, bruggen of andere werken, door middel van baken , den meetketting en de boussole of het handplanchet, zoomede het in teekening brengen der opname op eene bepaalde schaal; b. de kennis van het gewone timmermans-waterpas , het fleschjeswaterpas en de waterpas-baken, en derzelver gebruik bij de uitvoering van werken of bij het nemen van profilen, en het doen van waterpassingen van kleine stukken terrein; c. de kennis en het gebruik van den theodoliet en van de thans meest in gebruik zijnde waterpas-instrumenten, met name die van Bekker en Lenoir. Art. 6. Het regtlijnig teekenen, voornamelijk: 0. een duidelijk begrip van de project-teekeningen , bevattende de platte gronden, opstanden en doorsneden van bouwwerken, welker uitvoering aan den opzigter wordt opgedragen. b. het copieren van project-teekeningen,het verkleinen of vergrooten van eene teekening naar eene gegevene schaal, het teekenen op eene gegevene schaal van gebouwen en andere werken door hen op te nemen; c. het opmaken van kleine ontwerpen van werken, waarmede de opzigter bekend moet zijn. Art. 7. De bouwstoffen. De kennis der voornaamste bouwstoffen, als, a. de natuurlijke en door kunst gevormde steenen , tegels, dakpannen, enz. bij bouwwerken in gebruik. b. de metselspecien en de verhoudingen van derzelver zamenstellende deelen; c. de houtsoorten en het onderkennen van derzelver goede hoedanigheden of gebreken; d. de metalen bij bouwwerken gebruikelijk; e. het glas en de verwstoffen, en de vermenging der laatsten; f. de bamboe, rottan en indekkingsmaterialen, in Indie te huis behoorende. Art. 8. De gereedschappen. De bekendheid met de in de bouwkunst meest gebruikelijke gereedschappen, als: a. voor de uitvoering van aardenwerken; b. voor het droogmaken en zoodanig houden van funderingputten; c. bij het heijen ; d. voor metsel- en pleisterwerk; e. voor timmerwerk; f. voor smidswerk; g. voor steenhouwerswerk; h. voor glazenmakers- en verwerswerk; 1. voor loodgieterswerk; j. voor steen- en pannenbakkers werk ; k. kennis der voornaamste werktuigen tot het heffen en verplaatsen van lasten. Art. 9. De praktische uitoefening van ambachten. De candidaten zullen blijken moeten geven van eenige ervarenheid in een der vier na te noemen ambachten, als: a. van den timmerman of schrijnwerker; b. van den metselaar; c. van den smid; d. van den steenhouwer. Bij voorkeur wordt de praktische ervarenheid in het timmeren en smeden op prijs gesteld. De uitoefening van meer dan één ambacht dient tot aanbeveling. Art. 10. De praktische bouwkunde: a. de bekendheid om naar eene gegevene project-teekening een werk te kunnen aanvangen en uitvoeren; b. de kennis der verschillende metselverbanden in muren , rollagen en gewelven; c. de kennis der voornaamste hout verbindingen, welke in den huisen sluizenbouw worden toegepast: zoomede op hoedanige wijze de verschillende houten deelen van een gebouw worden te zamen gevoegd ; d. de bekendheid met het uitslaan en afschrijven van eenvoudige kappen en trappen , van deur- en vensterkozijnen met derzelver sluitingen , de bewerking van vloeren, wanden en zolderingen , het leggen der balklagen en derzelver verankeringen; e. de toepassing en verwerking van de bamboe , rottan , en inlandsche bouwmaterialen voor werken van min duurzamen aard ; f. de bekendheid met de meest gebruikelijke dakbedekkingen en gootbekleedingen ; g. de kennis van de verschillende benoodigde hang- en sluitwerken. Art. 11. Het maken van projecten zal zich bepalen tot het ontwerpen van gewone woonhuizen, bijgebouwen tot dezelve, pakhuizen, van vaste houten bruggen met steenen en houten landhoofden , kleine steenen bruggen en duikers, kaaimuren, beschoeiingen, en in het algemeen van alle minder belangrijke bouw- en waterwerken. Meerdere kennis in deze strekt tot aanbeveling. Art. 12. Het maken van begrootingen zal zich moeten uitstrekken tot het berekenen van de hoeveelheden aarden-, metsel-, timmer-, smids-, glazenmakers-, verwers- en pleisterwerk van de door hen ontworpen wordende bouw- en waterwerken, en van alle te onderhouden gebouwen, wegen, sluizen, bruggen, enz., enz., zoomede tot het
"berekenen van de hoeveelheden materialen en werklieden voor de uitvoering benoodigd , en van het kostende er van naar vaste analysen en gegeven prijzen. Art. 13. De kennis der reglementen en bepalingen , nopens het beheer en toezigt, en de verantwoording der burgerlijke landsgebouwen en werken, werkplaatsen, gereedschappen en instrumenten. Art. 14. De praktische en theoretische burgerlijke bouwkunde. a. het onderzoek der gronden en de naar bevind van zaken te maken inrigting der funderingen, alsmede op hoedanige wijze het draagvermogen van eene paal-fundering berekend en door proefpalen van te voren bepaald kan worden; b. de kennis der vijf bouworden en hare toepassing, bij de zoogenaamde schoone bouwkunde. Art. 15. Praktische en theoretische waterbouwkunde: a. de zamenstelling van kaaimuren en beschoeijingen voor verschillende gronden; b. de kennis van het aanleggen van wegen en de profilen aan dezelve te geven; c. de kennis der verschillende soorten van duikers, vaste bruggen, en eenige eenvoudige beweegbare bruggen; d. de kennis van eenvoudige stuwen en sluizen , en derzelver deuren, stoven, schotbalken of' andere waterkeeringen. Art. 16. De kennis van de beginselen der stelkunst, meetkunst en beschrijvende meetkunst , terwijl nog tot aanbeveling strekt, indien de candidaat daarenboven bekend is met de hoogere deelen van de in de vorige artikelen genoemde wetenschappen; vooral die regtstreeks in betrekking staan tot het vak van den burgerlijken en waterbouwkundigen ingenieur, en zich vreemde Europesche talen heeft eigen gemaakt. Art. 17. De goede beantwoording aan het voorkomende in de artt. 1,2,3, 4, 5 § a en b, 6 §aen b, 7, 8,9, 10, 11, 12 en 13, is verpligtend, en doet den candidaat de 3 de nota toekennen; bij voldoening tevens aan het voorkomende in de artt. 5 §c, 6 §c, 14 en 15, doet den candidaat de '1de nota toekennen; bij voldoening tevens aan het voorkomende in art. 16, en bij zeer loffelijke beantwoording van al het omschrevene bij de overige artikelen, doet den candidaat de 1ste nota toekennen. Art. 18. De 3 de nota geeft aan de in dienst zijnde élève-opzigters en opzigters 3de klasse aanspraak op benoeming tot opzigter 3de klasse en bevordering tot opzigter 2de klasse, mits overigens wordt voldaan aan het bepaalde bij art. 1, §§VIII, IX en XI van het besluit van den 12den Maart 1855, n°. 6 ( Staatsblad n°. 17); de 2 de nota geeft in gelijke voege aanspraak op bevordering tot opzigter lste klasse; de Xste nota wordt vereischt om te eeniger tijd te kunnen deelen in het voorregt omschreven bij art. 1, § X, van het besluit van 12 Maart 1855, n c . 6 (Staatsblad n°. 17).
---

