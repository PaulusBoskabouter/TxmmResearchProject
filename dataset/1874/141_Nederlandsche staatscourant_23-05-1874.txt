NEDERLANDEN. 's GRAVENHAGE, den 22sten Mei 1874.
11 Mei 1874, Wij WILLEM III, bij de gratie Gods, Koning n°. 9. der Nederlanden, Prins van Oranje-Nassau , Groot-Hertog van Luxemburg, enz., enz , enz. Op de voordragt van Onze Ministers van Binnenlandsche Zaken en van Oorlog, van 2 Mei 1874, n". 224, 4de afdeeling, en van den 8sten daaraanvolgende, n°. 21 P., betreffende een verzoek van Jan van Dalsen , te Scherpenisse , om ontheffing van de werkelijke dienst voor een der lotelingen van de ligting der nationale militie van dit jaar Johannes Willem van Dalsen of Magchiel Donkersloot; Overwegende : dat Johannes Willem van Dalsen is de eeDÏge zoon uit het vroeger huwelijk van den adressant, en Magchiel Donkersloot de eenige zoon uit het vroeger huwelijk van des adressants vronw; dat, daar tusschen genoemde jongelingen geen verwantschap bestaat, zij geregtigd zouden zijn geweest tot de vrijstelling aan eenige wettige zoons toegekend , zoo niet uit het huwelijk van des eersten vader met demoeder des tweeden, twee zoons geboren waren, ten gevolge waarvan zij, in het bezit van halve broeders gekomen, het bewijs van eenige wettige zoon te zijn niet meer konden overleggen ; dat zij daarentegen , wegens het niet bestaan van verwantschap tusschen hen beiden, geen regt hadden op de vrijstelling bij art. 52 der wet toegestaan ingeval twee of meer broeders in hetzelfde jaar dienstpligtig worden ; dat zij beiden voor de dienst werden aangewezen; dat zij alzoo dienstpligtig werden wegens het bestaan van een band , terwijl zij geen reden van vrijstelling konden doen gelden wegens het ontbreken van dienzelfden band ; dat het in dit bijzonder geval niet billijk zou zijn , beiden tot de dienst te verpligten ; Gezien art. 49 , 3° , en art. 127 tweede zinsnede der wet van 19 Augustus 1861 (Staatsblad n°. 72), Hebben goedgevonden en verstaan: 1". aan Johannes Willem van Dalsen , loteling der nationale militie van de ligting van dit jaar , uit de gemeente Scherpenisse , ontheffing van de werkelijke dienst voor zijn geheelen diensttijd te verleenen; 2'. te bepalen, dat genoemde loteling niet in persoon aan de militaire autoriteit zal worden overgeleverd, maar dat zijne inlijving op overgif'te van den staat model n°. 19, voorgeschreven bij art. 45 van Ons besluit van 8 Mei 1862 (Staatsblad n°. 46), zal geschieden. Onze Ministers van Binnenlandsche Zaken en van Oorlog zijn belast met de uitvoering van dit besluit, dat in de Staatscourant zal worden geplaatst 's Gravenhage, 11 Mei 1874. WILLEM. De Minister van Binnenlandsche Zaken, Geertsema. De Minister van Oorlog, Weitzël.
MINISTERIE VAN BINNENLANDSCHE ZAKEN. De Minister van Binnenlandsche Zaken brengt ter algemeene kennis, dat in den loop der maand Julij e. k. gelegenheid zal gegeven worden tot het afleggen der examens, vermeld in art. 7 der wet van 1 Junij 1865 (Staatsblad n°. 59), ter verkrijging van acten van bevoegdheid als leerling-apotheker (apothekers-bediende). Zij zullen worden afgenomen te Leeuwarden en te 's Hertogenbosch. Zij, die tot die examens wenschen te worden toegelaten, onverschillig waar zij met der woon gevestigd zijn, worden uitgenoodigd daarvan vóór 25 Junij e. k. schriftelijk opgave te doen aan den inspecteur voor het geneeskundig Staatstoezigt voor die provincie, waarin de plaats gelegen is waar zij het examen wenschen af te leggen ; zij, die te Leeuwarden wenschen geëxamineerd te worden, behooren zich te wenden tot den inspecteur voor het geneeskundig Staatstoezigt voor Friesland en Groningen (dr. Ali Cohen) te Groningen, en zij die'sHertogenbosch verkiezen, tot den inspecteur voor het geneeskundig Staatstoezigt voor Noordbrabant en Limburg (dr. Ingenhousz) te Breda. 's Gravenhage , 21 Mei 1874. Voor den Minister, De Secretaris-Generaal, Hubrecht. De Minister van Binnenlandsche Zaken brengt ter algemeene kennis , dat in den loop der maand Julij e. k. gelegenheid zal worden
gegeven tot het afleggen der examens, vermeld in art. 11, b, der wet van 1 .Tunij 1865 (Staatsblad n°. 59), ter verkrijging van acten van bevoegdheid als vroedvrouw. Zij zullen worden afgenomen te Rotterdam. Zij , die tot die examens wenschen te worden toegelaten , worden uitgenoodigd daarvan vóór 25 Junij e. k. schriftelijk opgave te doen aan den inspecteur voor het geneeskundig Staatstoezigt voor de provincie Zuidholland dr. L. J. Egeling, te 's Gravenhage, en bij het verzoek om toelating het bewijs over te leggen dat zij als leerlingen in de verloskunde bij eenen geneeskundigen inspecteur zijn ingeschreven, onder de voorwaarden, vastgesteld bij Koninklijk besluit van 19 Mei 1866, n°. 44 , en minstens tien gewone verlossingen in tegenwoordigheid van eenen verloskundige of van eene vroedvrouw hebben verrigt. 's Gravenhage, 21 Mei 1874. Voor den Minister, De Secretaris-Generaal, Hubrecht. MINISTERIE VAN FINANT1EN. Telegrafie. Op verzoek van de Oostenrijk-Hongaarsche Regering wordt, ter voorkoming van moeijelijkheden en vergissingen in het algemeen verkeer, aan belanghebbenden berigt, dat de steden Pest en Ofen (Buda) en de gemeente Alt-Ofen tot eene enkele stad, hoofdstad van het Koningrijk Hongarije, zijn vereenigd, welke den naam Buda Pest of Budapest zal dragen. 's Gravenhage , den 21sten Mei 1874. Namens den Minister, De Secretaris-Generaal Bartstra. Er bestaat gelegenheid door middel der pakketbooten tusschen Bombay en Bassora , de correspondentie voor Perzie, inzonderheid voor plaatsen gelegen aan de Perzische golf, door tusschenkomst der Britsche Postadministratie te verzenden, op denzelfden voet en dezelfde voorwaarden als die voor de Britsche bezittingen in Voor-Indie. De brieven zullen alzoo tegen een port van 55 cent per 15 gram en de gedrukte stukken en monsters tegen een port van 10 cent per 40 giam ter verzending kunnen worden toegelaten. De correspondentie behoort op het adres met de aanwijzing » via Engeland en Bombay " voorzien te zijn. Het bepaalde dat brieven voor Perzie , bij verzending over Frankrijk of Duitschland aan een handelshuis te Samsonn of Trebisonde moeten geadresseerd zijn , is niet van toepassing op de brieven enz. die over Engel ,nd en verder met de bovengemelde pakketbooten worden verzonden. 's Gravenhage, den 19den Mei 1874. De Minister van Finantien, van Delden. RAAD VAN STATE. Openbare vergadering van den Raad van State, Afdeeling voor de gescnillen van bestuur, op Woensdag den 27sten Mei 1874, des voormiddags ten elf ure.
---

BUITENLANDSCHE BERIGTEN. FRANKRIJK.
Uit de tot gisteren namiddag 3 ure loopende berigten uit Parys in de Fransche dagbladen, was de bijna gereed gekomen ministeriele combinatie, welke men hoopte reeds in de zitting van de Nationale Vergadering te kunnen mededeelen, op eens afgesprongen. Daarin zouden vertegenwoordigd worden : het regter centrum door drie leden, de heeren d'Audiffret Pasquier (minister zonder portefeuille) , Decazes (buitenlandsche zaken) en Léonce de Lavergne (koophandel en landbouw) ; de gematigde regter zijde door drie leden, de heeren Tailhand (justitie), de Cumont (onderwijs en eeredienst) en de Montaignac (marine); het linker centrum door drie leden , de heeren de Gonlard (binnenlandsche zaken), Cézanne (openbare werken) en Mathieu Bodet (finantien). Ook het tiende lid van het ministerie, de generaal de Cissey, wordt mede tot het linker centrum gerekend. Aan het Journal des Débats wordt uit Versailles gemeld dat deze formatie afgesprongen is op de quaestie der. afscheiding van het zevenjarige presidentschap van den persoon des maarschalks Mac-Mahon. De heeren Mathieu-Bodet en Cézanne, de eenigen der vier laatstgenoemden, welke eigenlijk kunnen gerekend worden tot het linker centrum te behooren , zouden gewenscht hebben dat men in het ministeriele programma die afscheiding meer op den voorgrond deed komen.
Gelijk uit het bovenstaande blijkt, zou geen enkel legitimist noch Bonapartist in het kabinet worden opgenomen; alle genoemde personen stemden in de zitting van jl. Zaturdag in den geest der regering. — In de zitting der Nationale Vergadering van 20 Mei had de derde behandeling plaats van het wets-ontwerp tot wederinvoering van de sedert een vijf en twintigtal jaren niet meer bestaande aalmoezeniers bij het leger. Door den generaal Guillemaut werd het met zeer veel warmte bestreden , door den bisschop van Orleans verdedigd en ten slotte met 376 tegen 228 stemmen aangenomen. Daarna werd na eenige discussie de wet tot vaststelling der rekening over het dienstjaar 1867 aangenomen. Bij die wet worden de ontvangsten van het gewone budget vastgesteld op fr. 1,692,176,028.93 en de uitgaven op fr. 1,539,123,125; van het budget voor speciale diensten de ontvangsten en uitgaven op fr. 264,3- : >8,602.54; van het buitengewone budget de ontvangsten en uitgaven op fr. 366,282,844.14; van het budget van de amortisatiekas de ontvangsten en uitgaven op fr. 69,074,007.98; van de speciale instellingen des Rijks en afzonderlijke diensten, als: landsdrukkerij, munt, invalidenfonds van de marine, legioen van eer, consulaire kanselarijen en dotatiefonds van het leger, de ontvangsten en uitgaven op fr. 125,336,150 20. Verder werd het marine-materieel, aan de werven en de militaire etablissementen op 31 December 1867 aanwezig, bij de wet gesteld op eene waarde van fr. 262,112,857.89 , en vergunning gegeven tot het afschrijven als onminbaar van sommige restanten van vroegere dienstjaren waaronder fr. 28,569,700 wegens door den Staat in 1864 en 1865 aangekochte , doch waardeloos geworden obligatien van het Keizerrijk Mexico. Er werd eenige discussie gevoerd over gepleegde onregelmatigheden, welke in 1867 hadden plaats gehad bij het departement van marine, waardoor buitengewone credieten , verleend om nieuw geschut voor de marine aan te schaffen met het oog op het destijds dreigende oorlogsgevaar, waren gebezigd voor allerlei minder dringende uitgaven, terwijl eene som van 147 4 millioen francs besteed was voor het aan koopen van twee gopantserde oorlogsschepen van de Vereenigde Staten, waarvan het eene, de Donderberg , in Frankrijk Rochambeau gedoopt, waarvoor 12 miliioen was betaald geworden, terstond bij de aankomst te Cherbourg als onzeewaardig afgekeurd en als onbruikbaar gesloopt was geworden. De minister van marine gaf daaromtrent eenige inlichtingen, waaruit bleek dat de Keizer Napoleon, uit Amerika vernemende dat de regering van den Noordduitschen Bond onderhandelingen over het aankoopen van den Donderberg , destijds bekend als het zwaarste pantserschip en vervaarlijkste oorlogstuig, zonder daarin den minister van marine te kennen door den minister van buitenlandsche zaken onderhandelingen was begonnen welke tot de aankoop van het schip hadden geleid. Toen het vaartuig te Cherbourg aankwam bleek het echter dat de inhouten in slechten toestand verkeerden en men achtte het daarom beter, ook omdat de wetenschap sedert den aanbouw van den Donderberg grooten vooruitgang had gemaakt, het schip te sloopen en het materieel voor andere oorlogsschepen te bezigen. Van de andere beweerde onregelmatigheden , onder anderen dat voor de tot verbetering der artillerie bewilligde sommen reparatien aan de jagten der keizerlijke familie waren bekostigd en het onderhoud der muzijkinstrumenten van de muzijkcorpsen van marine was bestreden , zeide de minister dat de eenige onregelmatigheid hierin bestond dat de bedoelde uitgaven op het buitengewone budget in plaats van op den gewonen dienst waren geaffecteerd, en dus eenvoudig het af- en overschrijven verzuimd was. Hij meende in het gebeurde geene reden te zien om een voorgesteld amendement aan te nemen, waarbij de rekening alleen werd goedgekeurd onder voorbehoud van de regten van den staat tegen allen, door wie zij geschonden mogten blijken te zijn. Het amendement werd dan ook verworpen, en de wet aangenomen met 456 tegen 20 stemmen. ENGELAND. In het Britsche Lagerhuis werd Woensdag de door den afgevaardigde uit Limerick , P. J. Smyth , ingediende bill behandeld , tot intrekking eener oude wet, van 1793, waarbij aan de uitoefening van het regt van vereeniging en vergadering in Ierland eenige beperkingen gesteld, en met name vergaderingen verboden werden , welke zich tot eene zekere hoogte opwierpen als vertegenwoordigers van de publieke opinie. De voorstanders van de bill voerden aan dat zij ingediend was geworden in antwoord op de uitdaging van de Engelsche bladen dat de Iersche parlementsleden met stellige bezwaren voor den dag moesten komen in plaats van zich in algemeene beschouwingen over achteruitstelling van Ierland te verdiepen , en op de beloften , welke meermalen in het parlement waren afgelegd geworden, dat de Engelsche en Schotsche leden volkomen bereid zouden gevonden worden om mede te werken tot opheffing van de onbillijkheden, waarover Ierland met grond te klagen had. Dit nu, oordeelden zij, was ongetwijfeld het geval met de wet, welker afschaffing zij voorstelden; er bestond, naar hunne meening, niet do minste reden, waarom de uitoefening van het regt van vereeniging en vergadering in Ierland aan andere bepalingen zou gebonden zijn dan in Engeland en Schotland bestonden, en handelingen, welke in die beide landen volkomen wettig waren, zoo ze gepleegd werden in Ierland, den dader aan eene gevangenisstraf van twee jaren zouden bloot stellen. Zij betoogden dat, volgens de bewoordingen der wet, zelfs de synode van de Presbyteriaansche kerk in Ierland eene onwettige vergadering was, en dat bij voorbeeld bijeenkomsten van afgevaardigden van arbeidersvereenigingen om over de werking der wetgeving op de fabrieksnijverheid te raadplegen, gelijk die in Engeland bijna dagelijks voorvielen, in Ierland niet mogten gehouden worden. De attorney-general voor Ierland bestreed de bill, als onnoodig en ontijdig. Onnoodig omdat do wetgeving, welker afschaffing beoogd werd, in niets het regt der Ieren te kort deed om over zaken van publiek belang hunne wenschen en belangen gemeenschappelijk aan het Parlement on aan de Kroon te dnen kennen; ontijdig om den toestand van spanning, waarin Ierland verkeerde, en welke ongetwijfeld zou te weeg brengen dat , onmiddellijk na het wet worden der voorgestelde bill er te Dublin een onwettig Iersch parlement zou worden ingesteld. Een paar andere sprekers sloten zich bij deze redenering aan , waarna de bill met 216 tegen 84 stemmen verworpen werd. — In de vier eerste maanden van 1874 zijn van de scheepswerven aan de Clyde 56 schepen te water gelaten van 75,700 tonnen inhoud.
Hiervan liepen er in April af 12 met 13,050 tonnen, waaronder er 4 waren van meer dan 2,000 tonnen, stoomschepen van 300 a 500 paardenkrachten voor verschillende transatlantische stoomvaartondernemingen. Onder al de hier vermelde nieuwe schepen, bevond zich slechts een enkel zeilschip. DUITSCHLAND. In de Norddeutsclie Allgemeine Zeitung van heden vindt men de volgende officieuse mededeeling: » Uit sommige uitdrukkingen van Rhii'nlandsche bladen blijkt, dat de ultramontaansche partij van agitatie het voornemen koestert om, na de niet onwaarschijnlijke uitzetting van weerspannige geestelijken , een hoofdkwartier van clericale woelingen aan de Luxemburgsche grenzen op te rigten , en dat het stadje Echternach daartoe verkozen is. Ongetwijfeld zullen de gepaste middelen gevonden worden om dit plan , zoo men de uitvoering daarvan mogt beproeven, met nadruk tegen te gaan." 0 0 S T E N R IJ K. De Wiener Zeitung geeft in haar nummer van 18 Mei een breedvoerig overzigt van den stand der Oostenrijk-che staatsschuld bij het einde van het jaar 1873. De som der niet aflosbare staatsschuld (renten) bedraagt 2,094,687,172 fl.; die der aflosbare staatsschuld 49-3,456,577 fl. Over het geheel heeft de stand der geconsolideerde schuld gedurende het vorige jaar slechts geringe verandering ondergaan. Des te belangrijker is de beweging op het gebied der vlottende schuld. De gemeenschappelijke vlottende schuld (staatsnoten) bedroeg met het einde van Junij des vorigen jaars 376,88^,873 fl. en was den laatsten December van dat jaar tot 344,033,270 fl. verminderd , dus met omstreeks 33 millioen. Daarentegen is de cisleithaansche vlottende schuld (de dusgenoemde Salinen-scheine) met ongeveer hetzelfde bedrag vermeerderd , daar zij in December 1872 ruim 41% millioen bedroeg en den laatsten December 1873 tot 73,309,498 fl. geklommen was. ZWEDEN EN NOORWEGEN. De bevolking van Zweden heeft, blijkens eene ofSciele statistiek , in de jaren 1871 en 1872 eene niet onaanzienlijke vermeerdering ondergaan. Terwijl zij den 31sten December 1868 iets meer dan 4,195,000 zielen bedroeg, in 1869 tot 4,158,000 verminderd, en daarop in 1871 slechts met 10.000 zielen toegenomen was, is zij in 1871 met ruim 35.000 en in 1872 met ruim 46,000 zielen toegenomen, zoodat zij aan het einde van 1872 tot 4,250,000 zielen geklommen was. Van de geheele bevolking bedroeg die der provinciale steden slechts iets meer dan 15 per cent, terwijl dit cijfer in Denemarken omstreeks 24 per cent bedroeg. Intusschen is het aantal inwoners in sommige steden in de laatste jaren toegenomen; zoo bijv. die van Gothenburg in 1862—1872 van 39,900 tot 59,300; die van Stockholm van 119,000 tot 143,000; die van Malmoe van 21,000 tot 27,400. Zweden telt thans zes steden met meer dan 15,000 inwoners, te weten, behalve de drie even genoemde, Norrkiöping met 26,000, Karlskrona met 16,300, en Gefle met 15,600 ingezetenen. Volgens eene officiële opgave heeft het getal uit Noorwegen vertrokken landverhuizers in 1873 in het geheel 11,205 bedragen , waaronder echter 833 vreemdelingen, meerendeels Zweden, zoodat de eigenlijke Noorwegers die hun vaderland verlieten 10,372 in getal waren. Dit cijfer toont eene verbetering aan in vergelijking met de vorige jaren, gedurende welke het aantal landverhuizers doorgaans 12 a 14,000 bedroeg. Naar Amerika begaven zich 9979 Noorwegers; naar Australië 354 en naar Finland 39. VEREENIGDE STATEN. Aangaande den wijnbouw in de Vereenigde Staten , waarvan eerst sedert een tiental jaren meer bepaaldelijk een tak van industrie wordt gemaakt, worden de volgende opgaven gedaan. De oogst wordt geschat eene jaarlijksche opbrengst te leveren van 20 millioen gallons (het gallon 4,543 1.), ter waarde van 14 millioen dollars. De wijnbouw is het uitgebreidst in den staat California, waar de opbrengst 5 millioen gall. bedraagt; daarop volgen Ohio met 3'/ 2 , New York met 3, Missouri en Illinois ieder met 2'/ 2 , Pennsylvania met 2 , Iowa met 7j millioen gallons, enz. ZUID-AMERIKA. Berigten uit Buenos-Ayres van 15 April melden dat de verwikkelingen met Paraguay, Brazilië en Chili nog niet vereffend waren. Een sterk Braziliaansch eskader was op de Plata-rivier verschenen , hetwelk sommigen voor eene op handen zijnde breuk had doen vreezen ; maar over het algemeen was men voor geenen oorlog beducht en verwachtte men stellig dat alle geschillen langs den diplomatieken weg geregeld zouden worden. In de Banda Oriental was het rustig. Uit Rio-Janeiro zijn berigten tot 22 April ontvangen. De zitting der wetgevende kamers zou den 3den Mei geopend worden. Bij een Keizerlijk besluit was bepaald dat het nieuwe tarief den lsten Julij in werking zal komen. De gele koorts sleepte in Rio nog steeds dagelijks een tiental slagtoffers weg en was ook in de haven van Paraïbo uitgebarsten. Uit Centraal-Amerika wordt berigt dat de verwachte zamenkomst van de presidenten der vijf midden-Amerikaansche Staten te Guatemala waarschijnlijk niet tot stand zou komen. TELEGRAPHISCHE BERIGTEN. Londen , 21 Mei. De Keizer van Rusland en de grootvorst Alexis zijn met den prins on de prinses van Wales en den hertog en de hertogin van Edinburg op den middag van Londen naar Gravesend vertrokken , alwaar de Keizer zich naar Vlissingen heeft ingescheept. De Daily-Telegraph verklaart het berigt van den Standard , dat de Koningin aan den Keizer van Rusland een tegenbezoek te St. Petersburg zou brengen, voor ongegrond.
Parys , 21 Mei. De volgende ministeriele combinatie wordt beschouwd als waarschijnlijk tot stand zullende komen: Decazes, buitenlandsche zaken en vice-president van den raad; d'Audiffret-Pasquier, minister zonder portefeuille; de Goulard, binnenlandsche zaken; Tailhand, justitie; Bonet, koophandel; Lavergne, finantien; Cezanne, openbare werken; de Cumont, onderwijs; de Cissey, oorlog; de Montaignac, marine. Versailles, 21 Mei, des avonds. Het ministerie is nog niet definitief zamengesteld. De heeren die hetzelve zouden uitmaken zijn op dit oogenblik bij den hertog Decazes vereenigd. Men spreekt van het ontstaan van nieuwe moeijelijkheden. Parys , 21 Mei, des avonds De laatstvermelde ministeriele combinatie is niet tot stand gekomen. De heeren Buffet, Decazes en verscheiden afgevaardigden zijn in conferentie met den President MacMahon. De krisis duurt voort. Berlyn, 21 Mei. Heden namiddag is in eene vereenigde zitting der beide Kamers door den minister van finantien Camphausen voorlezing gedaan van de Koninklijke boodschap, waarbij de zitting des Landdags voor gesloten wordt verklaard. Pest, 21 Mei. In de Hongaarsche delegatie heeft bij de beraadslaging over de begrooting van buitenlandsche zaken de heer Szedenyi, onder hevige uitvallen tegen den graaf von Beust, den minister van buitenlandsche zaken gevraagd, of er geene mogelijkheid bestond, dat de onlangs geschiede openbaarmaking der bekende depêche van von Beust stoornis te weeg bragt in de vriendschappelijke betrekkingen met Rusland. De graaf Andrassy stelde den interpellant gerust, en zeide dat het bekend worden der bedoelde depêche geenerlei verandering in de betrekkingen met buitenlandsche mogendheden gebragt had , en dat dit ook niet door eventuele verdere openbaarmaking van soortgelijke documenten zou kunnen geschieden. Rome , 21 Mei. De heer Minghetti heeft heden verklaart eene kabinetsquaestie te maken van het besluit hetwelk de Kamer zou nemen , omtrent het overgaan tot de behandeling der artikelen van de wet tot nietigverklaring der niet geregisireerde acten. De Kamer heeft daarop met 190 tegen 179 stemmen besloten op morgen een begin te maken met de beraadslaging over de artikelen der genoemde wet. New York, 22 Moi. De heer Rochefort is behouden te San Francisco aangekomen. Washington, 22 Mei. Het Huis van Vertegenwoordigers heeft eene bill goedgekeurd, waarbij Nieuw-Mexico als staat in de Unie opgenomen wordt. Brussel , 22 Mei. De Keizer van Rusland is met onzen Koning ten 12 1 / 4 hier aangekomen. De beide Vorsten hebben zich naar het paleis begeven, waar een dejeuner van 125 couverts is aangeregt. Over een uur vertrekt de Keizer weder, om zijne reis voort te zetten.
---

