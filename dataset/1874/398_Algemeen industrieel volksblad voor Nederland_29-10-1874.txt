Weener Wereld-Tentoonstelling.
Bij den boekhandelaar E. J. Brill, te Leiden, is verschenen : „’t Verslag aan den Minister van Binnenl. Zaken, uitgebracht door de hoofd-comraissie voor de Weener WereldTentoonstelliug.” Dit verslag (een catalogus van bekroningen) met een voorrede, meestal beschouwingen bevattende, is ons tegengevallen. Het feitelijk en historisch element wordt in dit verslag bijna geheel opgeofferd aan de bespiegeling van onze eigenwaarde, of liever van die der Hoofd-Commissie, welke de Landsregeeriug en hare Industrieëlen vertegenwoordigde. De Nederlandsche Hoofd-Commissie voor de WereldTentoonstelling te Weenen heeft in haar verslag aan den Minister van Binn. Zaken een paar stellingen voorop gezet, die wij niet beamen: De commissie zegt: „op Blz. B : De Wereld-Tentoonstelling te Parijs, in 1867 gehouden, is een schitterende reclame, en dus een heftige vonken spattende opflikkering van ’t kwijnend leven, dat hoogstwaarschijnlijk door een spoedigen dood zou gevolgd worden, enz.;” op Blz. 46. «Bij Wereid-Tentoonstellingen kunnen niet anders dan de Landsregeeringen optreden met hare industriëelen. Protectionisme is in zulke gevallen noodzakelijk.” Maar hoe dan de Wereld-Tentoonstelling te Philadelphia, die geene Regeeringszaak is, en die voornamelijk aangelegd wordt om te strekken als universeel advertentiemiddel voor de Industrieëlen die er aan deel nemen?
---

Over de vleeschpriizen.
Naar aanleiding van het verslag in uw blad van 22 dezer, omtrent de gehouden meeting in het Paleis voor Volksvlijt, tot oprichting eener coöperatieve slachterij ter verkrijging van best vleesch tot marktprijzen, acht ik ’t gewenscht rog eens in herinnering te brengen, dat in die meeting ter verklaring van ’t groot verschil der prijzen wel had behooren op den voorgrond te worden gesteld net verband tusschen de kwaliteit van het vee en de vleesch prijzen. [ede eenigszins met de zaak bekend, weet dat le kw. slacb e, dat hier te Amsterdam maar zeer weinig geslacht wordt, nimmer te verkrijgen is onder den prijs die de Engelsche Agenten kunnen besteden. Dat de prijzen der 2e, 3e en 4e kw., in ’t verslag aangewezen als hier geconsumeerd wordend, tegenwoordig eenigs: ’ns dalende zijn, is een verschijnsel dat alle jaren
bij het eindigen van den teeltijd terugkeerd, en ’t gevolg is van zeer natuurlijke oorzaken. Het groot getal vee, dat in de weide niet geheel vet is geworden, m. a. w. niet heeft willen groeien, kan den vetweider de kosten voor hernieuwd opstallen niet vergoeden en daarom zet hij zulk vee om dezen tijd van ’t jaar gaarne tegen redelijke prijzen af. Hoewel deze 2e, 3e en 4e kwaliteiten nu wel goed en gezond vee kunnen zijn, komt die kw. toch nimmer in vergelijking met de Ie kw., de oplettende huismoeder zal dit zelf wel ondervinden, en vooral de kleine burger en de werkman ondervinden, dat zulk vleesch de pot niet smeert. Het vleesch dat thans door enkele slagers hier terstedetegen den prijs van 40 ct. per | kilo als best wordt aangekondigd, is niet meer dan 2e of 3e kwaliteit. Wanneer men dus meent door de oprichting eener coöperatieve slachterij best en goedkoop vleesch te verkrijgen zal men zich zeer teleurgesteld vinden. Wel kan men door eene kundige en eerlijke directie in zoodanige slachterij gevrijwaard worden tegen de melange van het vleesch, en door, zooals in Engeland geschiedt de beste stukken hooger in prijs te stellen, kan de kleine burger eenigszins gebaat worden, wanneer hij zich met het minder waardige vleesch van het vee vergenoegen wil. Overigens vermeen ik dat teleurstellingen, ofschoon men een goed doel beoogt, niet uitblijvenfzullen. In deze zaak zal de selfhelp niet afdoende zijn. Oïn voor het algemeen belang krachtige, maatregelen in deze te nemen behoorden rijks- en gemeentebesturen tusschenbeiden te treden. Wij vermeenen dat tot die krachtige maatregelen zouden behooren in de eerste plaats: de afschaffing van den accijns op het geslacht, die althans ten deele kan worden beschouwd als premie op den uitvoer, als privilegie, den Engelschman ten laste der Nederlanders toegekend. In Engeland wordt geen accijns op het geslacht geheven. In de tweede plaats het oprichten van openbare slachthuizen met strenge keuring en kwalificatie van het vee, openbare verkoophuizen in den vorm onzer vroegere hallen, en prijsvorming naar kwaliteit der deelen van het geslacht vee. Als aequivalent voor de afschaffing der accijns zou men gevoegelijk een fiscaal klein recht op den uitvoer heffen kunnen, de Engelschman zou er geen kalf minder om eten, en de fraude zou er geheel door geweerd worden, zoowel de geheele fraude van slachtingen zonder aangifte, als de gedeeltelijke door onjuiste aangifte der waarde, terwijl toch nu een groot deel van den accijns door fraude voor de schatkist verloren gaat.
---

Goede tijding.
Noordzee-kanaal, havenhoofden, golfbreker. De Ministers van Binnenl. Zaken en van Financiën hebben den gemeentoraad van Amst. op hun bekend adres geantwoord, geen gevolg te kunnen geven aan den wensch
tot overneming van het werk door den Staat. De Ministers erkennen echter dat spoedige voltooiing van een goeden waterweg zeer wenschelijk is, willen daartoe zooveel mogelijk medewerken, en verzoeken het Raadsbesluit van 26 Febr. 1868 in dien zin te wijzigen dat de 3 millioen ook dan aan den Staat zal worden uitgekeerd als de werken op 31 Dec. 1877 geheel voltooid zullen zijn, behoudens het geval van overmacht. Zooals onze lezers weten, was bij ’t zoo evengenoemd raadsbesluit het subsidie v'erleend onder voorwaarde o. a. dat het kanaal op I Augustus 1876 voor het verkeer geopend zij. Die opening is dus thans nog slechts afhankelijk, van de samenwerking tusschen de Kanaalmaatschappij, het Rijk en den Raad van Amsterdam. De maatschappij wil zich verbinden den len October 1875 in de haven eene geul te leveren ter diepte van 5.50 meter — A. P., bij een minimum breedte van 80 Meter, en alle verdere werken in zoover gevorderden staat te hebben, dat het kanaal geopend kan worden op dat tijdstip voor die schepen, welke met de zooeven genoemde diepte de haven kunnen binnenkomen. Deze geui zal met 1 Augustus 1876 op de volle, bij de concessie en de bestekken, bepaalde diepte moeten zijn gebracht, zoodat op dit tijdstip het kanaal met de haven toch voor groote scheepvaart bruikbaar zijn zal. Aan den billijken wensch van handel en nijverheid, dat zij de vruchten van het kanaal mogen gaan plukken, wordt dus te gemoet gekomen. De vermeerdering van werk aan de haven, voortvloeiend uit de voorziening welke de havenhoofden blijkens de ondervinding tijdens de stormen der laatste jaren opgedaan, vereischen; maken den aanleg van een golfbreker aan de zeezijde der beide havenhoofden noodzakelijk. De Regeering is bereid voor den aanleg van den golfbreker de noodige middelen bij de wetgevende macht aan te vragen, en de directie der kanaal-maatschappij zal ten gevolge daarvan door wijziging der concessie in plaats van 1 Augs. 1876 den 31 Dec. 1877 geheel voltooid moeten opleveren, dien golfbreker, het Noorderhoofd te rekenen van 650 meter . en het Zuiderhoofd te rekenen van 750 meter uit den duinvoet ter volle zwaarte tot de hoogte van den bovenkant opgetrokken. Het belang van de kanaal-maatschappij zoowel als dat van de gemeente Amsterdam en van het Rijk is bij deze schikking ten beste verzorgd, tenzij aaunemende dat het Rijk beter dan de kanaal-maatschappij dit werk voltooien kon. Eene onderstelling trouwens, die niet bewijsbaar is, waar van den aanleg eener golfbreker sprake is. De heeren D. Van Ketwich, F. C. Jaski, J. Vos Van Marken, J. Van Loenen, L. Tuk en J. C. Ceuvel, allen erkende deskundigen, kennis genomen hebbende van het verslag der Amsterdamsche Kanaalmaatschappij, in de Algemeene vergadering van 29 Mei 11. uitgebracht, en bewogen door de uitgestrooide onrustbarende berichten omtrent den staat van het groote werk, en het met ophef vermeld adres aan Z. M. dientengevolge in de wereld gezonden, hadden beslo-
ten zich te overtuigen door met eigen oogen al de werken te inspecteeren, ten einde zich zelven als belangstellenden op de ware hoogte te brengen en vervolgens mede-belangstellenden en aandeelhouders naar waarheid, zonder overdrijving ter eener of andere zijde, in te lichten. Aan dat voornemen hebben zij gevolg gegeven, beginnende aan de Oranjesluizen, vervolgens geheel den loop van het kanaal, zijn zjjkanalen en eindelijk de werken aan zee, niets van eenig belang ter zijde latende. Als eindresultaat hunner bevinding geven zij thans op: «Dat, hoezeer de ondervinding nu bewezen heeft dat de hoofden te zwak gemaakt werden, die op de voorgestelde wijze zeer afdoend kunnen versterkt worden; (d. i. door uitvoering van het denkbeeld der directie: aan de buitenzijde der hoofden een golf- of zeebreker van bazalt en zwaren beton — welk werk, volgens de concessie door de maatschappij ware uit te voeren, maar haar te vergoeden.) „Dat de verzanding slechts tijdelijk is (bij de uitbrenging der hoofden op gelijke lengte zal ophouden), en voor verzwakking geen vrees behoeft gekoesterd te worden; en zij besluiten daaruit: dat, behoudens de voorgestelde versterkingen, de Noordzeehaven zeer goed, deugdelijk en duurzaam kan worden.”
---

JURANCON.
De schrandere smid
In koortsachtige onrust dwaalde het jonge meisje uit het huis in den tuin en weer in het huis terug, blikte den dorpsweg af, den weg door de weiden op, luisterde naar het minste geruisch en putte zich uit in verschrikkelijke vermoedens. Mathurin was gewoonlijk het geduld en de lankmoedigheid zelf; maar als hij eindelijk uit zijn bedaardheid werd geschud, dan kende hij zich zelf niet meer. Wie kon zeggen, hoezeer zijne verwanten hem gepijnigd en getergd hadden! Misschien was het tot handtastelijkheden gekomen; misschien, Mathurin’s hand was zoo zwaar en een ongeluk is zoo licht gekomen — sidderend bedekte zij haar aangezicht. Ze waagde het niet uit te spreken, wat ze vreesde, maar de verbeelding schilderde verder voort. Men had Mathurin gevangen genomen; of hij was gevlucht en dwaalde als een gejaagd
wild dier in woud en bergen om; of hij had in zijne vertwijfeling de handen aaD zich zelf geslagen ; of hij was plotseling naar beneden gestort, en lag hij hulpeloos in de eeD of andere rotsspleet. Bij deze voorstelling brak Perrine in tranen uit. „O, tante Cadette, als u me lief hebt, kom dan, laat ons Mathurin gaan zoeken, ik sterf van angst,” smeekte zij; maar Cadette schudde het hoofd. „Het gaat niet, het gaat inderdaad niet,” gaf zij ten antwoord. „Moeten de menschen zeggen, dat je Mathurin bent nageloopen ? Bedenk, kleine, dat hij, als hij wilde, den weg naar jou al lang gevonden zou hebben, en als hem een ongeluk belet had te komen, dan zouden we ’t weten; slechte berichten hebben snelle voeten. Geloof mijn ondervinding, kind. Mathurin wil niet komen ; de mannen zijn nu eens een ondeugend geslacht. Laat daarom den jongen loopeu en toon den trots, die iemand van onzen stand moet nebben.” Maar in plaats daarvan bedekte Perrine op nieuw haar aangezicht, en snikte luid. Cadette kwam naar haar toe. „Kind, wees bedaard!” vermaande zij ; het weenen kan niets helpen en . .. en ik ben zelf ongelukkig genoeg,
wanneer ik je in zulk eene vertwijfeling zie en tot mij zelve moet zeggen, dat ik... dat het mijn schuld is!’ Bij deze woorden brak ook zij in tranen Juit en zonk naast Perrine op de bank neer. Eenigen tijd weenden zij te zamen. Eindelijk toen Cadette herhaaldelijk op hare zelfbeschuldiging terugkwam, bedwong zich Perrine ter wille van hare tante. „Laat het zoo dan maar zijn,” zei ze, terwijl ze de oogen droogde: „de heiligen hebben het zoo gewild, wij moeten er ons in schikken.” Cadette herademde; de kleine had gelijk: de heiligen hadden het gewild — zij was in den grond slechts het werktuig geweest. „Zeker de heiligen hadden het gewild!” herhaalde zij. „ Als je dat inziet, ,mag je ook niet langer treurig zijn. En wie weet, waai- het goed voor is. .. er zijn mannen genoeg, die schooner, rijker en verstandiger zijn, dan Mathurin, en als je maar wilt, kleine, zal het je aan vrijers niet ontbreken.” „O tante Cadette, ik trouw in het geheel niet!” riep Perrine. 1 „Dat is het beste, kind! Het allerbeste!” verzekerde Cadette. „Je zult het hoe langer hoe meer ondervinden,
zooals ik dat heb ondervonden. Of zou je misschien denken, dat ik niet had kunnen trouwen ? Vraag dat maar eens aan hen, die met mij jong zijn geweest, dan zal je ’t hooren. Jaren lang heeft mij de molenaar Michel nageloopen, en mijn neef, Antoine Vidal, en Pierre Saroux en Cadet Caduchon; maar ik kon er niet toe besluiten. Het is veel te mooi, met een krans van oranjebloesem te worden begraven en te weten, dat de broederschap van het heilige hart van Maria onze kist volgen zal, en nog wel met brandende kaarsen. Bedenk dat, kleine, en laat het manvolk loopen.” Perrine zuchtte. Ze was dwaas genoeg ; een gelukkig leven met Mathurin boven alle eer na den dood te verkiezen ; maar terwijl ze anders bij zulke redeneringen van hare tante met beslistheid hare meening daarover had gezegd, zweeg ze heden, en trad aan de deur, om zich aan verdere uitleggingen te onttrekken. De zon was op het punt onder te gaan; de horizon was purperrood gekleurd ; de met hout begroeide kruinen, de rotskegels en sneeuwkronen van het hoog gebergte, de wijnbergen op den voorgrond, do boschjes en weiden waren met goudachtigen tint overtogeu, terwijl aan de verafgelegen hellingen donkerblauwe schaduwen
gelegerd waren, die hier violet getint, daar in gloeiend purper overgingen. De krekels zongen; op den top van den populier bij den vlonder floot een meerle in het hel avondgoud; de beek ruischte; de frissche reuk van het water vermengde zich met de welriekende lucht, die uit blad en kruid opsteeg; dat alles was zoo als Perrine het zich in den vreemde duizendmaal vol verlangen had voorgesteld. Toen geloofde zij, dat het weerzien van de bekende bergen, het ademen van de lucht van haar geboortegrond genoeg zou zijn, om haar gelukkig te maken, nu zou ze het liefst weer weg zijn gegaan. Wat was haar het te huis, als ze van Mathurin gescheiden bleef! Tante meende wel, dat ze zich daaraan zou wennen, maar wat wist tante van hartzaken. Gewennen ; — hoe was dat mogelijk? Al gingen de door de weeksche dagen bij het werk dragelijk voorbij, hoe zou Perrine de lange Zondagmiddagen doorkomen, terwijl hare gelukkige speelnooten onder de eiken van de dorpsplaats dansten ? Waarom kon ze niet op het oogenblik met den krans van oranjebloesem begraven worden, opdat de heiligen en tante Cadette hun wil zouden hebben! Intusschen gaf Cadette, die niet het minste denkbeeld had van de onchristelijke gemoedstemming van het jonge
meisje, zich aan de beste hoop over. „De kleine komt tot inzien, inderdaad, ze komt tot inzien!” zeï ze tot zich zelve. „Daar ziet men al weer dat er geen ongeluk is, dat niet tot iets goeds is. Heilige moeder Gods, wie zou mij gezegd hebben, dat mijn overijlde gelofte zulke goede gevolgen zou hebben! Zou het dan een geluk voor de kleine zijn, wanneer ze getrouwd was ? Een mooi geluk ! Een man te hebben, dien men moet gehoorzamen, en een hoop kinderen om wie men altijd in zorg leeft. Het eene wordt ziek, het andere valt in ’t water, stout zijn ze allemaal, en van rust is voor een arme moeder dag en nacht geen sprake. En daarnaar moet men verlangen ? Neen, ongetrouwd blijven is duizendmaal beter; zonder nog te bedenken, dat wij, jonge dochters in den hemel de eereplaats krijgen. Hoe heerlijk is het te denken, dat nu Perrine en ik bij elkaar zullen zitten !” Maar of de heiligen waren over Perrine’s kleinmoedigheid vertoornd, of ze vonden het vermetel, dat Cadette op zulk een manier over de eeuwige zaligheid beschikte, zeker is het, dat ze het hemelsche luchtkasteel onbarmhartig overhoop wierpen. (Wordt vervolgd.)
---

