De Zondagswet.
Aangezien de groote vraagstukken van den dag ontegenzeggelijk van invloed zijn op den toestand der Nijverheid, kunnen die niet onbesproken blijven in het Volksblad, dat ten doel heeft de bevordering der Nijverheidsbelangen. Wij plaatsen daarom ook opstellen van medewerkers, maar met bijvoeging van initialen, wanneer de inhoud voor hunne rekening blijft. de Redactie.
Er heeft zich in den laatsten tijd in Amsterdam eene beweging geopenbaard, waarmede wij volkomen sympathiseeren. Wij bedoelen den maatregel door de vleeschbouwers genomen om des Zondags niet te verkoopen, die weldra door de kruideniers, hetzij geheel of ten deele werd gevolgd. Wij juichen dit toe en vleien ons dat dit goede voorbeeld navolging zal vinden, zoodat de Zondag meer en meer aan zijn doel beantwoorde en rustdag worde. Wij achten dit in het belang van de maatschappij gebiedend noodzakelijk. De viering van een gezetten rustdag, bestemd om het dagelijkscb gewoel van den arbeid voor eene poos af te breken, de aanhoudende inspanning verademing te geven, de gedachten op iets anders te vestigen als op de beslommeringen des levens, is even nuttig als noodig. ’t Is der meuschelijke natuur eene dringende behoefte te slapen om de afgematte spierkracht te herstellen en even zoo is haar die verpoozing van het jagen en zorgen van het dagelijksch leven eene behoefte. Men heeft wel eens beweerd dat men den breeden zoom der maatschappij eene onverantwoordelijke schade berokkende door aan te dringen om den zevenden dag der weke in ruste door te brengen; maar wij gelooven dat het betoog op goede gronden rust, dat de maatschappij niet meer zou voortbrengen, dat de toestand der bevolking niet beter zou worden als men het wijze voorschrift niet meer volgde: Zes dagen zult gij arbeiden, den zevenden zult gij rusten. ’tValt niet te ontkennen dat, indien het menschelijk lichaam er tegen bestand was om van den eersten Januari totden31sten December jaar in jaar uit te arbeiden, de natie, die den zondag zou afschaffen, een zevende meer zou kunnen vóórtbrengen dan het volk dat het Hebraïsch voorschrift zou betrachten. Het is echter volkomen overbodig woorden te spillen voor het betoog, dat op eene zoodanige inspanning eene algeheele uitputting zou volgen bij die werklieden, die geheel de maatschappij den oorlog zouden hebben verklaard. Een andere vraag is of de wet in deze de maatschappij tot haar plicht moet brengen; met andere woorden of
een wet noodzakelijk is, als die van 1 Maart 1815 „houdende voorschriften ter viering der dagen aan den openbaren Christelijk n Godsdienst toegewijd.” (Staatsblad no. 21). Wij gel oven in gemoede dat onze Zondagswet die, naar ’theet, bestemd is om „de plechtrnatige viering van den dag des Heeren te verzekeren” een onding is op wetgevend gebied, dat hoe eerder hoe beter een plaats verdiende te midden dier wetten, die niet meer van onzen tijd zijn. Niets oefent een nadeeliger invloed op het gezag der wet dan dat er wetten bestaan die niet worden of niet kannen worden gehandhaafd, en dit is vooral met de Zondagswet het geval. Er werd en er wordt steeds openlijk tegen gezondigd; zij is een nul in ’t cijfer, men kent haar zelfs minder dan eenige andere wet — en zij strekt alleen nog om Eet volk tot een vertoon van godsdienstigheid te dwingen, en de vroomheid aan te moedigen door onschuldige uitspanningen te verbieden Wil men he’t volk braaf maken door de wet, — wij hebben er volkomen vrede mede, mits men bepaald consequent handele. Naar ons inzien moet echter de Staat er zicli bij bepalen den Zondag als een alge. meenen rustdag te erkennen, zooals trouwens krachtens art 154. 179. 422 van het Wetboek van koophandel en artt. 14 van het Wetboek van Burgerl. Rechtsvordering geschiedt. Verder mag de Regeering niet gaan met hare
verordeningen; allerminst in een Eijk waar Kerk en Staat volkomen gescheiden zijn. Wij juichen de maatschappelijke beweging van harte toe, we vleien ons zelf dat de Kerk haar krachtig bevordere. 't Drijven vau handel op den Zondag is veelal toe te schrijven aan dwaze concurrentie — de een houdt den winkel geopend omdat de ander ’t doet en belden zouden ’t des Zaterdag’s avonds ietwat drukker hebben dan thans, indien ze ’t stelsel in praktijk brachten: Zes dagen zult ge arbeiden en den zevenden rusten. De winkelier getroost zich moeite ter wille van de gemakzucht van het publiek. Dit „gebod” behoeft echter geenszins door de wet gehandhaafd worden; de noodzakelijkheid moet eene gevestigde volksovertuiging worden. Een wet, die de autoriteit dwingt tot transigeeren is hoogst afkèuringswaardig en in deze categorie valt in de eerste plaats de Zondagswet. ’t Schijnt dat men er zich boven verheven acht om haar van nul en genei- waarde te verklaren. 1
---

Binnenland.
De WttL
Naar ouder gewoonde heeft de Tweede Kamer op de laatsten dag vóór haar reces nog tal van kleine wetsontwerpen afgehandeld. De Regeering werd daarbij en wel in den persoon van den Minister van Koloniën aangevallen. Do heeren Nierstrasz en Insinger namen een credietwet
voor het dienstjaar 1871 te baat om in het breede te betoogen, dat naar hun meening het financiëele belang van den lande bij de bestelling der stoombarkassen van Atsjin in Engeland niet was behartigd, terwijl de buitenlandsche industrie naar hun meening zonder grond met het maken der machinerieën zou zijn bevoorrecht. Na dit praelud.ium kwam bij de behandeling van een dergelijke credietwet voor het dienstjaar 1873 de heer Yan Zuylen terug op de Atsjingeschiedenis. Deze afgevaardigde verweet de Regeering dat zij door mededeeling van een aantal geheime stukken haar verantwoordelijkheid voor het veranderen van haar gedragslijn voor een deel op de Kamer wilde overdragen. Vooral werd door den spreker afgekeurd dat door bepaaldelijk te verklaren dat „van vrede sluiten nu of later geen sprake meer kon zijn,” de Regeering zich een uitweg had afgesneden om tot een mogelijk oplossing te geraken. Het was z. i. een eerste vereischte van goed diplomatiek overleg om zich in niets te binden. Wel voerde de Minister daartegen aan dat de Regeering de verantwoordelijkheid bleef dragen en haar plicht, zooals zij dien opnam, zou blijven doen ; wel verwees hij den hèer Van Zuylen naar een telegram van den GouverneurGeneraal van 2 Eebruari, op welks inhoud de verandering van gedragslijn voornamelijk schijnt gegrond, — doch duidelijk bleek dat door die wederlegging de oppositie niet bevredigd was, en alleen omdat al de leden de geheime stukken nog niet kenden, ontlastte zich de storm nu nog niet. Want dat het Ministerie een storm boven het hoofd hangt, werd door den heer Storm misschien onwillekeurig te verstaan gegeven, toen hij zich bij de discussie over het bepalen van den dag waarop de beraadslagingen zouden worden hervat, het een en ander liet ontvallen over het al of 1 niet uitstellen van een executie van het Ministerie. De meerderheid der Kamer wenschte de voortzetting der inter, pellatie van den heer Messchert van Vollenhoven over de Atsjin-quaestie niet verder te verdagen dan tot 16 April des morgens te 11 uren.
---

Buitenland.
Een telegram uit Spanje meldt: „De troepen hebben Abanto bezet, de Carlisten zijn tot achter Santa Juliana ternggedreven.” Zeer duidelijk is dit niet en nadere toelichting hebben wij nog niet ontvangen. De naam Abanto wordt door een berg en drie dorpen of gehuchten gedragen. Waarschijnlijk zal echter wel San Pedro de Abanto, de hoofdpositie der Carlisten bedoeld zijn, niet ver van Nocedal gelegen, waar de weg, die Serrano’s hoofdmacht volgt, uitloopt op den weg van Portugalete naar Bilbao. In verband met andere berichten schjjnt het, dat niet Serrano’s hoofdmacht de Carlisten in het front op den grooteu weg heeft aangetast maar dat zijn rechtervleugel hen in den linkerflank heeft aangevallen. Van de troepen, die aan de Nervion de Carlisten In den rug moesten aantasten, verneemt men niets. Misschien heeft
hierop het bericht der Carlisten, dat zij voor eene landing bezorgd zijn, betrekking. In Frankrijk behaalden bij twee belangrijke verkiezingen voor de Nationale Vergadering de republiekeinen weder de meerderheid. Om geene scheuring in het Kabinet te veroorzaken, daar de twee legitimistische Ministers met hun ontslag dreigden, heeft de hertog de Broglie er in berust, dat de constitueerende wetten, waarop Frankrijk met ongeduld wacht, eerst na de Paaschvacantie zullen ingediend worden. De oudste dochter van den koning van Belgie, Louise Marie Amelie (geb. 19 Febr. 18B8) zal in het huwelijk treden met prins Ferdinand Philips hertog van Saksen, zoon van prins August, hertog van Saksen en prinses Clementine van Örleans. De prins (geb. 1844) behoort tot den katholieken zijtak van Saksen-Coburg-Gotha en is majoor bij de Hongaarsche Honveds. De aanleiding tot de plotseling uitgebroken Ministercrisis in Griekenland is nog onbekend. Van de nieuwe Begeering van Engeland hebben de Fenians niets meer dan van Gladstone te wachten. Voor zoover zij om politieke redenen veroordeeld waren, zijn zij reeds lang vrij gelaten, maar zij, die zich aan gemeene misdaden hebben schuldig gemaakt, hebben ook onder Disraeli’s gouvernement geen genade te wachten. Het Parlement van Duitschland heeft de wet tot invoering van het verplicht burge lijk huwelijk aangenomen. Het is nu de vraag, hoe de Bondsraad er over beslissen zal. In het Huis van Afgevaardigden van Oostenrijk is een door vele leden ondersteund voorstel ingekomen, om den Jezuieten het verblijf in Cisleithanië te ontzeggen.
---

Blanche. III.
Het wereldsche meisje dat nu toe lachend langs ’t levenspad had gedarteld, had voor 'teerst de schaduwzijde van het leven leeren kennen. Er was een jaar verloopen sedert het bovenstaande was voorgevallen. De beide zusters waren alleen. Eene bekoorlijke bruid, wier oogen van geluk straalden, lag in de armen van Blanche. Henriette was te nauwernood één uur gehuwd, — maar reeds had zij haar trouwtoilet tegen een eenvoudig reiscostuum verwisseld. Een krans van viooltjes lag op de tafel naast een snoeperig rond hoedje. — Binnen een half uur zou 'tjonge echtpaar naar Italië vertrekken, ’t Was in de eerste dagen van April — prachtig lenteweder. „Ik wenschte dat ik weder terug en bij u was,” zei 'tjonge vrouwtje op teederen toon. „Liefste Blanche vergeet toch vooral niet om mijn portret boven uwe schrijftafel te hangen. Ge zult toch bepaald hier zijn wanneer ik — als wij terugkomen !” en onder het uiten dezer woorden sloeg zij hare armen om den hals harer zuster. — „Ge weet dat hangt van Eduard’s gezondheid af. De doctor geeft hoop dat hij binnen drie weken naar Scheveningen zal kunnen vertrekken — dan ben ik vrij —”|
„Is de doctor inderdaad van gevoelen dat hij weder zal kunnen loopen?” „Hij hoopt het!” „Ach, Blanche vergeef mij — inaar ik kan niet vertrekken zonder u alles te hebben medegedeeld wat mij op het hart ligt: — hoe lang zult ge hem nog verplegen ? — Zie, ik heb ’t zoo goed begrepen dat gij u tot hem begaaft, toen hij voor een half jaar zulk een zwaren val van ’t paard deed — — maar ze zeggen allen dat hij nimmer weder gezond zal worden en wij, Albert en ik — zouden zoo gaarne zien dat ge bij ons woondet; ik kan u niet missen en ik geloof dat de heer de Eranchimont niet buiten u kan” „Ik blijf bij Hendriksen totdat hij mij niet meer noodig heeft, lieve Henriette; de heer de Eranchimont zal wel iemand anders vinden die schaak met hem speelt en zijn tafel dient.” „Gevoelt ge u dan gelukkiger Dij hem dan bij mij — ?” Blanche lachte en-kuste de lieve vraagster, ’t Was een wondervol lachje dat Henriette echter slechts ten halve verstond. Ei- werd aan de deur geklopt—■ „’t Is Albert, we moeten scheiden, Blanche.” De jonge vrouw viel haje zuster om den hals en kuste haar hartstochtelijk. „God zegene u. Tot weerziens mijn lieveling. Ge ziet er zoo innig gelukkig uit.” «Ik ben ook gelukkig, Blanche. We zijn allen gelukkig. — Er is toch niets dwazers op de wereld dan een zeventienjarig meisje. Eerst geloofde ik te zullen sterven toen Eduard mij die verschrikkelijke geschiedenis verhaalde. Mijn hart dreigde te breken, toen gij mij de geheele waarheid mededeeldet. Langen tijd verkeerde ik in de meening, dat ik leed wegens het verlies van Èduard, totdat ik eindelijk inzag dat ik slechts om uw.entr wil treurde. — En toen kwam die wonderlijke brief van Albert en ten slotte gevoelde ik dat hem eigenlijk inniger beminde dan iemand anders — maar —ja, lach mij maar uit ik gevoelde mij niet gelukkig voordat ik ontwaarde dat hij een bepaald ongelukkige liefde had gelukkig was hij niet verliefd op u, Blanche. —” .:yA| De deur werd zachtkens geopend — en Albert’s van geluk stralend gezicht werd zichtbaar: „Lieve het rijtuig staat voor,” zei de jonge echtgenoot, „sta mij toe dat ook ik van Blanche afscheid neem.” Hij kuste teeder de handen zijner schoonzuster. Ze zag hem ernstig in de oogen en voegde hem toe: „Gij zult u goed houden — mij blijft voor Henriette niets te wenschen over.” De eerste brief van het gelukkig echtpaar, gedagteekend uit Venetie, lag op den schoot van Blanche. Ze zat voor een geopend venster van eene groote zaal, welke uitzicht had op een tuin. Op de tafel stond een prachtige bouquet, omgeven door allerlei boekwerken. In het
vertrek zelf heerschte die wanorde, welke ontegenzeggelijk aanduidt, dat men op reis zal gaan. Zware stappen werden vernomen en weldra zag men Eduard Hendriksen, leunende op den arm van zijn bediende. Wat was hij veranderd — hoe ziekelijk en vervallen zag hij er uit; zijn donker haar was ten deele vergrijsd. Op zijn gelaat lag diepe zwaarmoedigheid te lezen. Zijne oogen blikten onrustig in het rond en om zijne lippen was een smartelijke trek zichtbaar. „Hij treurt om Henriette,” dacht Blanche, als ze hem aanzag. Zijn arm was schier geheel verlamd en* den linkervoet kon hij slechts zeer moeielijk bewegen. De laatste hoop was ’t zeebad, terwijl hij tevens door middel der electro-terapie zou worden behandeld. Het plotseling verbreken van zijn engagement met Henriette had destijds veel stof tot critiek gegeven. Men gaf zich de meest mogelijke moeite om uit te vorschen welke toch wel de beweegredenen daarvan mochten zijn en men laakte natuurlijk de kleine lichtzinnige coquette, die eene schuilplaats had gezocht bij hare zuster, om evenwel na verloop van nog geen zes maanden, tot groote vreugde van hare Coesin. Betsy, de wereld op nieuw te verbazen door hare verlooving met neef Albert. — Eenige weken na deze gebeurtenis stortte majoor Hendriksen, die op zijn verzoek was overgeplaatst, van het paard en werd voor dood van de plaats weggedragen. Gedurende een tal van dagen verkeerde hij tusschen
leven en sterven — — slechts eén naam zweefde hem steeds op de lippen. — Een meisje met een doodsbleek gelaat waakte aan zijne sponde; ’t was Blanche. Natuurlijk vonden de praatzieken ’t in hooge mate ergerlijk dat de zuster van de voormalige bruid van Hendriksen den lijder verpleegde; er werden kransjes belegd om eens bedaard en kalm over deze verregaande ongepastheid te spreken. vHiervan kwam Blanche echter niets ter oore — ze bekommerde zich niet om de wereld en paste onverdroten den gewonde op. De doctor sprak in de meest opgetogen bewoordingen over haar en verklaarde dat hij van zooveel zelfopoffering, van zooveel zorg en geduld nog nimmer getuige was geweest. Tot algemeene geruststelling werd eindelijk aan het schandaal een einde gemaakt door het vertiek van Hendriksen en het gerucht dat Blanche zou terugkeeren. En inderdaad zij zou den volgenden dag vertrekken uit de nieuwe garnizoensplaats van den majoor. „Gelei mij als ik u verzoeken mag naar het venster,” zei Eduard tot den ziekenverpleger, „en draag dan zorg voor onze bagage. Ge, weet dat we morgen zullen vertrekken.” Voorzichtig werd de herstellende naar een easy-chair geleid, aan welks hoofdeinde Blanche zat. „Er is een brief van Henriette uit Venetie — „Zei Blanche zachtkens. „Mag ik hem lezen ? —
„Zal t u geen leed doen Eduard F — ze is zoo gelukkig ’t lieve dartele kind.” „Lees mij den brief voor -r- ik smeek ’t u,” sprak hij terwijl hij melancholisch lachte. Blanche las : „Een groet uit de wonderstad, liefste, waar alles mij in bewondering brengt, alles mij betooverf. Wij hebben onzen intrek genomen in het voormalige paleis Foseari : des avonds zingen de gondeliers onder mijne vensters mij in slaap. De duiven van San Marco zijn over onze hoofden gevlogen en op de Pontï de Sospiri hebben we gestaan en getracht te zuchten. Maar hoe zou ik thans kunnen zuchten? want van alle wonderen, zoo van natuur als kunst, die ik zag, gevoel ik dat het heerlijkste, het meest betooverende is en blijft: de liefde. Hier zweeg Blanche — Zij sloeg hare vochtige wimpers langzaam op en ontmoette de oogen van Eduard. Wat zij er in las— wat deze haar antwoordden P dit staat slechts geschreven in het geheimzinnige boek, waarin de wonderen der liefde staan opgeteekend. Dien dag lazen zij niet verder, maar hij opende voor beiden eene gelukkige toekomst — want nauw waren twee maanden veidoopen of Blanche geleidde Hendriksen, die wondersnel in beterschap was toegenomen, naar het altaar.
---

