NEDERLANDEN. 's GRAVENHAGE , den 4den Julij 1874.
Bij Koninklijk besluit van 16 Junij 1874, n°. 11, is aan mt. Samuel Constant Snellen van Vollenhoven, gewezen conservator bij 's Rijks museum voor natuurlijke historie aan de hoogeschool te Leiden, verleend een pensioen ten laste van den Staat ten bedrage van f 489 'sjaars, op grond van art. 5 en 33, 4de en 5de lid, der wet betreffende de burgerlijke pensioenen, laatstelijk gewijzigd bij die van 21 Mei 1873 (Staatsblad n°. 64). MINISTERIE VAN OORLOG. De Minister van Oorlog; Ontvangen hebbende 's Konings besluit van 24 Junij jl., n°. 44, waarbij o. a.: a. weder in werking is gesteld Hoogstdeszelfs besluit van 29 Julij 1873, n c . 39 ( Staatsblad n°. 119), betreffende het detacheren bij het Oost-Indischo leger van ingelijfden bij de militie te land; b. is bepaald: 1°. dat recruten , die zich voor de militaire dienst in Nederlandsch Indie verbinden , naar verkiezing , een engagement voor den tijd van zes of van vier jaren kunnen aangaan, rekenende van en met den dag van inscheping naar Indie; en 2°. dat het maximum van het handgeld, dat bij dusdanig engagement aan iederen recruut (onverschillig van welken landaard) kan worden uitbetaald, zal bedragen drie honderd gulden (f 300), wanneer de verbindtenis voor zes , en twee honderd gulden (f 200) indien zij voor vier jaren wordt aangegaan ; Heeft de eer, zulks, als een vervolg op do dezerzijdsclie aankondigingen van 26 April, van 5 Mei en van 11 December des vorigen jaars, ter kennis te brengen van het algemeen, onder bijvoeging, dat het vermelde sub b niet wijzigt het bepaalde bij art. 9 der wet betrekkelijk de nationale militie, volgens welk artikel elk, die voor de militie is ingeschreven, en ieder, die daarbij is ingelijfd, tot een militair engagement van minder dan zes jaren niet kan worden toegelaten. Ten slotte zij hierbij opgemerkt, dat aan ieder ingelijfde bij de militie te land, die, op den voet van het bepaalde bij voorschreven besluit van 29 Julij 1873, n°. 39, voor den tijd van minstens twee jaren (gerekend van den dag der ontscheping in Neerlat.dsch Indie) worden gedetacheerd, eene gratificatie van twee honderd gulden (f 200) kan worden uitbetaald. 's Gravenhage, den lsten Julij 1874. Weitzel.
---

BUITENLANDSCHE BERIGTEN. ENGELAND.
Bij de voortzetting der behandeling van het voorstel van den heer Butt in de zitting van Donderdag van het Britsche Lagerhuis werden de eischen en denkbeelden der voorstanders van Ierlands autonomie van regeringswege bestreden door den minister voor de zaken van Ierland, sir Marcus Hicks Beach en den heer Disraeli. De eerste hield eene uitvoerige en merkwaardige redevoering, waarin hij begon met door een tal van cijfers aan te toonen dat de toestand van Ierland in de laatste 25 jaren eene aanmerkelijke verbetering had ondergaan, sedert de bedenkelijke overbevolking, die tot den hongersnood van 1848, eene ramp die niet op rekening van de unie mogt wordon gesteld daar zij uit natuurlyke oorzaken was voortgevloeid , leidde. Hij beweerde dat de eischen der home-rulers als een anachronismus waren aan te merken , vermits de geestverwanten van den heer Butt uit het oog verloren, dat de toestand des lands, behalve de reeds aangewezen verbetering, ook eene groote verandering had ondergaan. Ierland was niet langer uitsluitend het vaderland van de Ieren , maar telde onder zijne bevolking , voornamelijk in het noorden, duizende Engelschen en Schotten, even als er onder de bevolking van de groote Engelsche steden honderd duizende Ieren werden aangetroffen. Na kortelijk te hebben aangetoond dat de klagten der home-rulers voor een groot deel ongegrond waren , daar met name de beperkende wetten, waarover zij zich zoo zeer beklaagden, met de goedkeuring of althans zonder verzet van do Iersche leden van het Parlement waren tot stand gebragt, trad de spreker in eene vergelijking van de tegenwoordige beweging met de voor 40 jaren door O'Connell opgezette beweging tot opheffing der unie. De laatstgenoemde, zeide hij, schoon veel minder voorstanders tellende dan de tegenwoordige, had in het Lagerhuis aanleiding gegeven tot een zeer ernstig en naauwkeurig debat en was van een veel gewigtiger aard ; de voorstanders daarvan wisten wat zij wilden en kwamen onverholen voor hunne wenschen uit. Ie midden der home-rulers daarentegen bestond juist ten aanzien dezer wenschen misverstand en verschil van opvatting, en dat dit
misverstand door de woordvoerders der partij zoo veel mogelijk door het gebruik van groote woorden werd verbloemd, strekte aan de partij schijnbaar tot voordeel, omdat aldus vele onderling verschillende elementen in hare gelederen bleven, doch maakte in werkelijkheid, en zoodra men tot de uitvoering van haar programma mogt komen , hare groote zwakheid uit. Wierden namelijk de betrekkingen tusschen Ierland en het Britsche rijk op een foederatief stelsel gevestigd, dan zou dit stelsel geen ander kunnen zijn dan hetwelk tusschen de Britsche koloniën in Noord-Amerika onderling en het Britsche rijk bestond. De andere voorbeelden van een foederatief stelsel, waarop men zich had beroepen, als dat tusschen Oostenrijk en Hongarye en tusschen de Vereenigde Staten van Noord-Amerika. zou bij eenig nadenken blijken voor de verhouding van Ierland en het Britsche rijk niet te kunnen dienen; de gevallen waren geheel verschillend. Hongarye was een van ouds aan vrijheid en zelfbestuur gewend land, welks vrijheden door een willekeurig gezag waren ontvreemd en later terug gegeven ; alle vrijheden en constitutionele instellingen welke Ierland bezat had het in tegendeel te danken aan de Engelschen, welke die daar te lande sedert de verovering hadden ingevoerd. Wat de Vereenigde Staten van Noord-Amerika betrof, vroeg de minister of het foederative stelsel met do sonvereiniteit der verschillende staten daar te lande wel zoo uitstekend gewerkt had ? Het was de oorzaak geweest van den gruwelijken burgeroorlog, en opmerkelijk was het dat sedert het eindigen van dien oorlog men in de Vereenigde Staten voortdurend verder was gegaan op den weg van centralisatie, van het verleenen van eene grootere magt aan het rijksbestuur ten koste van de souvereiniteit der Staten. üe betrekkingen tusschen Canada en het Britsche rijk dus als grondslag aannemende, deed de Minister uitkomen dat de tusschen de beide landen bestaande band voornamelijk werd gevormd door het regt van veto, hetwelk de door de regering aangestelde gouverneur uitoefende op de besluiten der koloniale staten , binnen de grenzen hunner autonomie genomen. Werd nu ditzelfde stelsel voor Ierland aangenomen , hoe zal het dan gaan, vroeg hij, met twee gewigtige aangelegenheden, waaromtrent in Ierland ontevredenheid heerschte? De vele voorstanders van Ierlands autonomie onder de landbouwers bestonden uit pachters, die lage pachtsommen betaalden en hunne voordeelige positie tegenover de landeigenaars door de wet wilden verzekerd hebben. Een Iersch parlement zou dus waarschijnlijk beginnen met maatregelen in dien geest vast te stellen, doch kon overtuigd zijn dat geene Britsche regering daaraan ooit hare goedkeuring verleenen zou. Een tweede onderwerp was het onderwijs Het ware ligt mogelijk dat het Ierscbe parlement bij de regeling van het volksonderwijs onder den invloed geraakte van de katholieke geestelijkheid. Gesteld nu al eens, zeide de minister, dat dit door de Britsche regering geduld wierd, maar zou dit geduld worden door de protestantsche bevolking van het noorden van Ierland zelf? Zou deze teedere quaestie geene aanleiding geven tot groote verbittering, ja erger nog, en de regering dus niet dwingen oin, zelfs al maakte zij van hare wettige bevoegdheid om verkeerde en partijdige maatregelen te keeren geen gebruik, met geweld tusschen beide te komen ten einde eonen burgeroorlog te verhoeden ? Zonder meer dergelijke voorbeelden aan te halen, drukte de minister de meening uit dat do autonomie van Ierland, gelijk men die zeide te verlangen, de eisclien en wenschen der Ieren niet bevredigen , en aan de ontevredenheid geen einde maken zou Al die eischen konden alleen vervuld worden door eene volkomene afscheiding van Ierland , door het verbreken der banden die het land aan het Britsche rijk verbinden, en dit was . wat men ook zeggen mogt, het eigenlijke doel van de drijvers dier partij. Althans, voegde de heer Beach er bij, toen de Iersche parlementsleden luide tegen deze beschuldiging protesteerden, dit is zeker: zoo er één woordvoerder opstaat om Ierlands autonomie te eischen, hechten 99 van de 100 personen die dezen eisch ondersteunen daaraan geene an lere bedoeling dan het slaken van eiken band tusschen Ierland en Groot-Britannie. Daargelaten nu dat die eisch in de tegenwoordige omstandigheden eene ongerijmdheid is omdat sedert de unie tot stand kwam er eene voortdurende amalgamatie tusschen Engelschen , Schotten en Ieren heeft plaats gevonden, zoodat men, in politieken zin, niet meer spreken kan van eene Engelsche, eene Schotsche of eene Iersche, maar uitsluitend van eene Britsche nationaliteit , verklaarde de minister, en met deze verklaring besloot hij zijne rede voering , dat de tegenwoordige regering zich de plaats onwaardig zou beschouwen , welke zy bekleedde indien zij niet even openhartig en stellig , als zulks Dingsdag door lord Hartington namens de liberale was te kennen gegeven, haar vast besluit mededeelde van . al mogt zij daardoor hare plaats, haar gezag en hare populariteit op het spel zetten , zich op alle wijze te verzetten tegen eischen welke de vernietiging van het vereenigde koningrijk en de verbrokkeling van het Britsche rijk ten doel hadden. Ook de heer Disraeli sprak in denzelfden geest. Hij noemde de meeste klagten der leren ongegrond, onjuist en overdreven, en bestreed zoowel de historische argumenten als de aangevoerde voorbeelden van andere landen, waarmede de voorstanders van het voorstel den ei«ch van autonomie van Ierland hadden trachten te staven. Wanneer eene zaak
van zóó overwegend belang een onderwerp van beraadslaging ia het Britsche parlement moot uitmaken, zeide de minister, wanneer het goheel ontbinden of losser maken der banden tnsschen do integrerende deelen des Britschen rijks moet worden betoogd, dan behoort er niet te worden geschermd met onjuist voorgestelde historische feiten of met afgetrokken beginselen, maar dan behoort duidelijk ea onwederlegbaar te worden bewezen dat de verlangde afscheiding voor het rijk en de deelen des rijks wenschelijk en nuttig is Men zou zich dan bij uitsluiting moeten stellen op het praktische standpunt, hetgeen tot nog toe niet geschied was. De minister gaf zijne overtuiging te kennen dat dit verzuim eene goede reden had, de onmogelijkheid namelijk om de quaestie van Ierlands autonomie praktisch te regelen ; wie zou bij voorbeeld , vroeg hij, de grenzen weten aan te wijzen tusschen de zuiver Iersche belanden die door het Iersche, en de algemeene rijksbelangen, die door het Britsche parlement zouden behandeld moeten worden ? Doch, verklaarde hij, al was dit raadsel opgelost, dan nog bestond het onoverkomelijke bezwaar tegen de verlangde autonomie in de spanning tusschen de kerkelijke partijen, en de onverdraagzaamheid jegens andersdenkenden, die in Ierland bestonden. Het Iersche parlement zou, het leed geen twijfel, onder den invloed der katholieke geestelijkheid staan, maar even zeker was het dat de protestautsche bevolking uit het noorden juist om die redun voortdurend in verzet tegen het Iersche parlement zou zijn; al vloeide uit die spanning en vijandschap al geen onmiddellijke burgeroorlog voort, dat zij van een allernadeeligsten invloed zou zijn op de belangen der Ieren zelve zou, geloofde de heer Disraeli, wel door niemand ontkend worden. De discussie werd verder vooral door afgevaardigden uit Ierland gevoerd, waarvan sommigen vóór, anderen tegen het voorstel spraken. De heer Uoebuck sprak eene korte rede uit, welke een grooteu bijval vond, en waarin hij zich krachtig tegen het voorstel verklaarde. Engeland, Schotland en Ierland, zeide hij, vormden een constitutioneel geheel, eene groote natie, welke grooten invloed uitoefende op de wereldgeschiedenis en op de menschheid. Het Britsche parlement bestond niet uit Engelschen, Schotten en Ieren, die aldaar hadden op te komen elk voor de belangen van zijn eigen land, mmr uitsluitend uit Britten, die de belangen te behartigen, hadden van alle onderdeelen des Britschen rijks. De vraag mogt dus niet zijn voor het Britsche parlement of eene zekere mate van autonomie voor Ierland in Ierland's belang was, maar of zij gevorderd werd in het belang des Britschen rijks. Alleen op dat standpunt kon althans de spreker zich stellen; hij ontkende even zeer het bestaan eener nationaliteit van Ierland als dat eener nationaliteit van Wessex of van een ander der rijken van de oude heptarchie. Hij kende alleen de Britsche nationaliteit en de belangen van het Britsche iijk, op welks integriteit hij geene inbreuk wilde dulden. Met 4f>8 tegen 61 stemmen werd, onder luide toejuichingen, het voorstel van den heer Butt verworpen. FRANKRIJK. Door den telegraaph wordt berigt dat in het legitimistische dagblad VUnion een manifest wordt gelezen van den graaf van Chambord, waarvan de korte inhoud in dezer voege wordt medegedeeld: n De prins verklaart dat hij langen tijd het stilzwijgen heeft bewaard omdat hij den beroemden krijgsman , wiens zwaard Frankrijk beschermt, niet wilde hinderen in de vervulling van zijne taak, doch dat de pligt hem gebiedt tegen vooroordeelen op te komen. i) Ik verzet mij tegen het denkbeeld, zegt hij, dat de Koninklijke magt slechts op een willekeurig en onbeperkt gezag berusten kan. De christelijke Fransche monarchie is een koningschap, door twee kamers getemperd, waarvan de Koning de eene en de natie do andere benoemt. nik verlang oen gezag dat herstelt en krachtig is, en Frankrijk verlangt niets anders. » Alleen de traditionele monarchie kan wezenlijke en bestendige bondgenooten voor Frankrijk verwerven. Ik wensch dat de natie vertegenwoordigers verkiezen zal, om met de regering mede te werken en toezigt op haar te houden , maar onvruchtbare parlementaire gevechten wil ik niet. » Ik verwerp de onware theorie dat do Koning alleen regeert maar niet bestuurt. De zeer groote meerderheid der Fransche natie stemt daarin met mij overeen. «Het manifest eindigt met de volgende woorden: Ik ben heden even bereid als vroeger. De vorsten van het stamhuis van Frankrijk zijn opregt met elkander verzoend. Sluit u bij hen aan. n In het manifest wordt geen gewag gemaakt van de vlag." In de Nationale Vergadering werd Donderdag de behandeling van het wetsontwerp betrekkelijk het kiesregt voor de benoeming der gemeenteraden voortgezet. Nadat een paar amendementen op de artikelen waarbij de inrigting der kiezerslijsten werd geregeld tot onderzoek aan de commissie van rapporteurs verzonden waren , kwam het 5de artikel aan de orde, waarbij de termijn van inwoning wordt vastgesteld , welke aan de inschrijving in de kiezerslijsten moet voorafgaan. De heer Pascal Duprat stelde als amendement voor, dien termijn te bepalen op één jaar in plaats van op drie jaron ; de heer Dufraisse stelde mede den termijn van één jaar voor, met de bepaling dat niet het wettig domicilie maar slechts het werkelijk verblijf door den kiezer gedurende dat jaar in de gemeente moest gehouden zijn om hem in de kiezerslijst te doen inschrijven. De heer Lefèvre-Pontalis, lid der commissie voor de decentralisatie , verdedigde het stelsel van het wetsontwerp , waarover in de zitting van Donderdag nog geene beslissing viel. OOSTENRIJK. De graaf Andrassy heeft den lsten dezer in de groote zittingzaal van het ministerie van binnenlandsche zaken de internationale sanitaire conferentie geopend met de volgende rede: »Mijne heeren! Nadat alle staten aan de uitnoodiging der Oostenrijksch-Hongaarsche regering tot het afvaardigen van gevolmagtigden naar deze conferentie met bereidwilligheid gehoor hebben gegeven, vervul ik een aangenamen pligt door u in den naam van Z. M. den Keizer en Koning, mijnen doorluchtigen meester, alhier te begroeten. » Eene gewigtige taak is u opgedragen. Aan de hand der wetenschap en der ervaring zult gij de middelen hebben te onderzoeken en aan te wijzen tot afwering der gevaren, welke door do uitbreiding van epidemien het leven en de welvaart der volken bedreigen.
»Het programma, hetwelk reeds aan u is medegedeeld, maakt u bekend met de vragen welke in behandeling zullen komen. » Ik ben niet bevoegd om op uwe inzigton en beslissingen in eenigerlei opzigt vooruit te loopen. Gij zult mij intusscheu verschoonen indien ik den wensch uitdruk dat het u gelukken moge om , nevens de vaststelling van een quarantaine-reglement, ook een permanent internationaal orgaan in het leven te roepan, hetwelk op den grondslag van uwe besluiten aan uwen arbeid een duurzaam bestaan verzekeren en denzelven op doelmatige wijze voortzetten kan. »Is het onbetwistbaar, dat de op zich zelf staande krachten der geleorden in de onderscheiden landen reeds zeer veel hebben uitgerigt tot bestrijding der cholera, dan mag men aannemen dat de vereenigde krachten der beschaafde werold tot nog veel gewigtiger resultaten zullen leiden. «Het doel dat wij ons voorstellen is het scheppen van een blijvend internationaal orgaan, bestemd om door zedelijke en stoffelijke middelen de edele toewijding aan te moedigen dergenen , die zich uitsluitend met de studie van het ontstaan en de verspreiding dezer nog in vele opzigten onbekende en raadselachtige ziekte willen belasten. n Met één woord, er zou naar mijne wijze van zien eene wetenschappelijke expeditie georganiseerd moeten worden, bestemd om deze ziekte aan haren oorsprong op te zoeken en door alle phasen van hare ontwikkeling onafgebroken te volgen en na te vorschen. » Het komt mij onmogelijk voor dat de menschelijke geest, geholpen door internationale zamenwerking , niet ten laatste de overwinning zou behalen over dezen goesel des menschdoms , welke tot dus verre alle afzonderlijke aanvallen getrotseerd heeft. » Indien gij er in slaagt, mijne heeren, om in deze rigting als praktisch resultaat van uwe beraadslagingen, ook eene internationale overeenkomst tot stand te brengen, dan zult gij een groot, voor de menschheid gewigtig problema opgelost en een schoon werk volbragt hebben , hetwelk aan de conferentie duurzame aanspraak op de openbare erkentelijkheid verzekert. «Ik wensch u van harte geluk, mijne heeren, met de schoone taak die gij te vervullen hebt, en behoef er ten slotte naauwlijks bij te voegen, dat de meest bereidwillige ondersteuning der Keizerlijke en Koninklijke regering, indien gij het noodig zult oordeelen haar in te roepen, u in elk geval verzekerd is. » Ik verklaar bij deze de zittingen der internationale sanitaire conferentie te Weenen voor geopend, en noodig u uit om terstond uwe werkzaamheden te beginnen en tot de kouze van uwen president over te gaan." Op voorstel van den Russischen staatsraad Lenz werd daarop de baron von Gagern tot president benoemd. TKLEGRAPII1SCHE DERIGTEN. L onden , 3 Julij. In het Hoogerhuis heeft lord Derby op eene interpellatie van lord Denbigh medegedeeld, dat Engeland de uitnoodiging tot deelneming aan het congres te Brussel heeft aangenomen, onder voorwaarde dat aldaar geene discussie uitgelokt zou worden over internationale wetten tot regeling van de betrekkingen tusschen oorlogvoerende partijen, en dat de beraadslagingen van het congres niet zouden uitgestrekt worden tot den zee-oorlog. Ten zij men de stellige verzekering ontving dat zoodanige uitbreiding der handelingen van het congres niet beoogd wierd zou Engeland weigeren eenen vertegenwoordiger af te vaardigen. Hij voegde er bij dat, zoo een afgevaardigde gezonden wierd , deze niet met de bevoegdheid van eenen gevolmagtigde bekleed, noch gemagtigd zou worden om namens Engeland in de vaststelling van nieuwe wetten of regelen toe te stemmen , maar alleen de beraadslagingen zou moeten volgen en een rapport deswege uitbrengen aan het gouvernement, hetwelk zich ton aanzien van alle voorstellen volkomen vrijheid van handelen voorbehield. Hij hoopte binnen weinige dagen de hierover gevoerde correspondentie te kunnen mededeelen. De conservative candidaat Deakin is te Lancaster verkozen. De eigenaars van steenkolen- en ijzermijnen in Noord-Staffordshire hebben tot eene nieuwe vermindering der werkloonen met 20 percent besloten , uit hoofde van den ongunstigen toestand des handels. Portsmouth , 3 Julij. De Duitsche Kroonprins en zijne gemalin zijn heden morgen te Spithead aangekomen. V ersailles, 3 Julij. Do Nationale Vergadering heeft over de politieke kieswet beraadslaagd. Door den heer de Castellane werd voorgesteld dat de Vergadering in de eerste plaats de flnantiele wetten zou afdoen om daarna tot 12 December aanstaande uiteen te gaan. De commissie van dertigen heeft art. 2 van het ontwerp der subcommissie, betreffende de ministeriele verantwoordelijkheid aangenomen , alsmede art. 8 waarbij in beginsel het bestaan van twee kamers vastgesteld wordt. Zij heeft zich voor de benoeming der kamer van afgevaardigden bij algemeene volksstemming verklaard , en de beslissing aangaande de benoeming van de eerste kamer voorbehouden, Parys, 4 Julij. De gewezen minister do Goulard is overleden. Berlyn , 3 Julij. De bondsraad heeft besloten de Zuid-Duitsche twee-gulden-stukken met 1 Januarij 1875 buiten omloop te stellen. De vorst Bismarck vertrekt hedon over Leipzig naar Kissingen. München , 3 Julij. De Kamer van Afgevaardigden heeft een voorstel van den heer Völk, strekkende om eene som van 7500 gulden ter dotatie van geestelijken der oud-katholieke gemeenten te bewilligen , met eene geringe meerderheid verworpen. Madrid , 2 Julij. Moriones vervangt den generaal Martinez in het bevel over eene divisie. Ceballos treedt in de plaats van Echague. De hertog van Tetuan is tot gezant in Belgie benoemd. Dorregaray verklaart geenen last gegeven te hebben tot het vermoorden der gekwetsten te Abarzuza. Kopenhagen , 3 Julij. De generaal Haffner heeft aan den Koning verklaard, dat hij de hem opgedragen taak der vorming van een nieuw kabinet niet kon aanvaarden.
---

