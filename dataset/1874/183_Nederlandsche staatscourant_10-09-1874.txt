NEDERLANDEN.
's Gravenhage, den 9 den September 1874. Bij Koninklijk besluit van 8 September 1874, n°. 10, is L. H. van Eerde ontslagen als 2de luitenant bij de dienstdoende schutterij te Groningen. Bij Koninklijk besluit van 7 September 1874, n°. 20, is, met ingang van 1 October a. s., benoemd tot mi'itiecommissaria in het 3de militiedistrict der provincie Noordbrabant de heer A. L. van Loon, gepensioneerd majoor. Bij Zijner Majesteits besluit van den 7den September 1874, n°. 17, is aan mr. H. C. M. van Westerloo , op zijn daartoe gedaan verzoek, met ingang van 1 October 1874, eervol ontslag verleend als griffier bij het kantongeregt te Harderwijk. Bij Zijner Majesteis besluit van den 7den September 1874, n°. 18, is benoemd tot regter in de arrondissements-regtbank te Hoorn mr. J. T. Boelens, thans substituut-griffier bij die regtbank. MINISTERIE VAN BINNENLANDSCUE ZAKEN. De Minister van Binnenlandsche Zaken; Overwegende, dat ten gevolge van het aannemen door den heer J. K. H. de Roo van Alderwerelt zijner benoeming tot majoor a la suite van het 4de regement infanterie, de verkiezing van een lid van de Tweede Kamer der Staten-Generaal in het hoofdkiesdistrict Leeuwarden moet plaats hebben; Gelet op artt. 97 en 110 der kieswet; Heeft goedgevonden te bepalen : 1°. dat die verkiezing in gemeld hoofdkiesdistrict zal geschieden op Dingsdag 29 September 1874 ; en 2°. dat, zoo eene herstemming noodig is , die zal plaats hebben op Dingsdag 13 October 1874 daaraanvolgende. 's Gravenhage, 9 September 1874. H eemskerk. MINISTERIE VAN FINANTIEN. Bij beschikking van den Minister van Finantien is bepaald dat de navolgende ambtenaren bij de administratie der posterijen hunne functien zullen uitoefenen als volgt, te weten: de commies der 1ste klasse E. van den Brandeler ten postkantore te Leiden; de commies der 3de klasse A. C. P. Th Hollingerus Pijpers ten postkantore te Haarlem; de commies der 3de klasse G. Bruch op het spoorwegpostkantoor Amsterdam-Emmerik-Bentheim; de commies der 3de klasse G. Koppen ten postkantore te Dordrecht; de surnumerair T. J. Montijn jr. ten postkantore te Vianen; de surnumerair H. J. L Bolomey ten postkantore te Leiden; de surnumerair G. H. van Senden ten postkantore te Utrecht; de surnumerair R. W. Twiss op het spoorwegpostkantoor FijenoordAntwerpen; de surnumerair J. R. van Lennep ten postkantore te Breda. Telegrafie. Door het breken der transatlantische kabels voorbij Newfoundland is de telegrafische gemeenschap met Noord-Amerika geheel afgesneden. 's Gravenhage, den 9den September 1874. Namens den Minister, De Secretaris- Oeneraal, Bartstra.
---

BUITENLANDSCHE BERIGTEN. FRANKRIJK.
Aangaande de schorsing voor veertien dagen van het clericale dagblad l'Univers, naar aanleiding van eene in zijn nommer van 6 dezer opgenomen beschouwing, welke als beleedigend voor den president der Spaansche regering werd aangemerkt, meldt le Soir, dat naar aanleiding van die beschouwing een ministerraad was belegd, waarin tot de schorsing besloten was. De overwegingen van het besluit van den gouverneur van Parys, waarbij de maatregel werd toegepast, luidden aldus: "Aangezien VUnivers in zijn nommer van 6 September alle grenzen overschrijdt, en tot minachting der gevestigde regeringen opwekt door verregaande beleedigingen, waardoor onze goede betrekkingen met de mogendheden
kunnen worden bedreigd, en het blad daardoor de openbare orde verstoort en de waardigheid der Fransche drukpers schendt." In denzelfden ministerraad werd besloten de volgende waarschuwing te rigten tot de republikeinsche Re'publique Franqaise welke, mede in vrij heftige bewoordingen , tegen het artikel van l'Univers was opgekomen : »Het blad la Re'publique Franqaise heeft, in zijn nummer van 6 dezer, bij het beantwoorden van eene beschouwing van VUnivers , de fout begaan van het slechte voorbeeld hetwelk dat blad gegeven had te volgen en gebruik te maken van eene taal, beneden de waardigheid der Fransche drukpers. _»De regering heeft besloten dergelijke buitensporigheden voortaan niet meer te dulden." De schorsing van VUnivers blijft tot 21 dezer van kracht. Een dooide dagbladen verspreid gerucht, dat de Spaansche gezant, onder bedreiging van zijne paspoorten te zullen aanvragen, op het straffen van het clericale blad aangedrongen had, wordt in den officieusen Franqais onwaar genoemd. — In het Journal Officiel wordt het besluit van den President der Republiek afgekondigd tot goedkeuring van de verhooging van sommige invoerregten ten behoeve der stad Parys. De gemeenteraad was uit geldgebrek slechts rmode overgegaan tot die verhooging van regten, welke alleen de sterke dranken, azijn, minerale en dierlijke oliën, ijs in blokken, was en sommige bouwstoffen treft, en welker opbrengst op 3 millioen francs wordt geraamd. Nog heeft de gemeenteraad besloten tot de heffing van eenige nieuwe invoerregten , onder anderen op verschillende metalen, leder, gedroogde vruchten, kaas en andere artikelen, alsmede van 17 opcenten op de drie eerste directe belastingen en van 12 opcenten op het patentregt . welke opcenten slechts gedurende vijf jaren zullen geheven worden. Daar voor de invoering van geheel nieuwe belastingen en voor de heffing van opcenten op 's rijks belastingen eene wettelijke magtiging vereischt wordt, zal omtrent deze besluiten eerst na de hervatting der werkzaamheden door de Nationale Vergadering eene beslissing kunnen vallen. SPANJE. Aan dr* Indépendance Beige wordt het volgende aangaande de jongste ministeriele krisis in Spanje geschreven; »De krisis, welke den generaal Zavala naar Madrid heeft doen vertrekken, vloeide geheel uit de militaire zaken voort. De zaken stonden in het noorden van Spanje zóó, dat eene volkomene en openhartige verklaring tusschen den opperbevelhebber en den ministerraad onvermijdelijk was. Men herinnere zich dat de maarschalk Zavala president van den ministerraad en minister van oorlog was toen hij door Concha's dood tot het opperbevel van het noorderleger geroepen werd. Hij vertrok den 29sten Junij zonder die beide waardigheden neder te leggen; de heeren Sagasta en Cotoner waren om zoo te zeggen slechts ad interim met het voorzitterschap van den ministerraad en de portefeuille van oorlog belast i> Negen weken lang heeft Zavala het opperbevel van het noorderleger gevoerd ; doch tot een krachtig optreden tegen de Carlisten was hij niet in staat om verschillende redenen, wegens de hitte, de ziekten onder de troepen, de reorganisatie van het leger en de nieuwe taktiek der Carlisten, welke door stoute aanslagen tegen onderscheiden punten der linie van den Ebro den opperbevelhebber beletten zijne troepen op eenig punt te concentreren. ... De heer Sagasta en de minister van oorlog hadden middelerwijl twist gehad, daar de ambtgenooten van den maarschalk Zavala zich geene rekenschap konden geven van de bezwaren en moeijelijkheden, waarmede een legerhoofd te kampen heeft, die de ondersteuning in troepen, geld en materieel niet ontvangt welke hij behoeft, hoewel hij die behoefte ten duidelijkste aantoont. Zavala was gaan inzien dat hem hetzelfde overkomen kon wat Moriones in Februarij ondervonden had,^ dat hij zou worden opgeofferd en zijn bevel aan den maarschalk Serrano zou moeten overdragen. Na het gevecht bij Puebla nam hij het besluit om zelf naar Madrid te gaan en volvoerde dat op den^ lsten September. Hij begaf zich onmiddellijk naar den hertog de la lorre, wien hij verzocht eenen ministerraad te beleggen opdat hij aan zijne ambtgenooten de vereischte inlichtingen en ophelderingen zou kunnen geven. De ministerraad had denzelfden avond onder deleiding van het hoofd van het uitvoerende bewind plaats en duurde vier uren" De maarschalk Zavala gaf een uitvoerig verslag van den staat van zaken op het oorlogstooneel, en beweerde dat er dringende bohoefte bestond aan meer geld, ammunitie en geschut en er meer algemeen medewerking moest worden verleend, zoo men de militaire eer des lands en den goeden naam der bevelhebbers niet prijs wilde geven Deze bijeenkomst van den ministerraad had geen ander resultaat dan dat Zavala zijne ambtgenooten van de noodzakelijkheid van ondersteuning overtuigde." Den volgenden dag, 2 dezer, zou de ministerraad op nieuw bijeen komen ten einde de eigenlijke politiek te bespreken. » Het Diario Espanol , voegt de correspondent hier bij, geeft te verstaan dat de opperbevelhebber van het noorderleger zal aftreden ; de Prensa en Imparcial schijnen hetzelfde te verwachten Men veronderstelt echter ook dat de maarschalk Zavala de portefeuille van oorlog zal nederleg-
gen , maar het opperbevel over het noorderleger behouden zal " Gelijk uit nadere berigten bleek (de bedoelde correspondentie is van 2 dezer) is de laatste onderstelling door de uitkomst bevestigd." ITALIË. Dein den laat3ten tijd met den heer Sclla gevoerde onderhandelingen over zijne intrede in het ministerie Minghetti schijnen mislukt te zijn. Aan de Augsburger Allgemeine Zeitung wordt daaromtrent uit Rome onder dagteekening van 5 September geschreven: »De heer Minghetti is onverrigter zake uit Florence teruggekeerd. Dit is een feit, hoe men het ook verbloemen moge. Men zegt wel, de heer Sella heeft aan het finantiele bestuur van Minghetti opregte en krachtige ondersteuning toegezegd en de meerderheid is weder eensgezind gelijk in de dagen van Cavour enz. Dat klinkt alles zeer fraai; maar het is niet hetzelfde als of Sella in het ministerie getreden was. Voor het land is het niet voldoende dat de heer Sella de politiek van den heer Minghetti goedkeurt en aan dezen geene moeijelijkheden in den weg legt; het wil 's mans bekwaamheden en zijne vaste hand aan de belangen des lands dienstbaar gemaakt zien. Dat de beide hoofdeu van do twee fractien der meerderheid met elkander verzoend waren, was sedert het bekende banket in de maand Maart voor niemand een geheim meer; maar men acht geenen vooruitgang mogelijk zoo lang niet de leiders der beide fractien de handen ineen slaan om te regeren. ii Op welke klip de combinatie schipbreuk geleden heeft, ligt nog eenigzins in het duister; het schijnt niet zoo zeer de laauwheid, waarmede de Toscaansche fractie het geheele plan opgenomen en bevorderd had, te zijn, als wel de weigering van den heer Minghetti om sommige ambtgenooten aan den heer Sella op te offeren. De quaestie van de verdeeling der portefeuilles, waaraan sommigen het mislukken toeschrijven, heeft zeker geen bezwaar opgeleverd. Minghetti zou zich gaarne met het eenvoudige voorzitterschap van den raad vergenoegd hebben, en een minister voor het oponbare ouderwijs was reeds gevonden. Hoe het zij, op de thans opgegeven combinatie zal men vroeger of later ongetwijfeld terugkomen; zy is te zeer in het belang van het land en van de betrokken personen om voor goed daarvan af te zien. De toestand waarin wij ons sedert dertien jaren bevinden , en waarvoor zelfs geen voorwendsel meer bestaat, de toestand eener onnatuurlijke verdeeiing der groote liberale partij in-twee fractien, moet een einde nemen, en juist Minghetti is de man om dit tot stand te brengen. Of de heer Sella, zoo als sommigen beweren, beloofd zou hebben na de verkiezingen eene puitefeuille aan te nemen, is meer dan twijfelachtig; het ligt niet in zijnen aard, zich vooruit te verbinden. Inmiddels is hij van Florence regtstreeks naar Biella terug gereisd; terwijl de heer Minghetti zich naar Turyn bij den Koning vervoegd heeft, om de besluiten tot ontbinding der Kamer en tot uitschrijving van nieuwe verkiezingen aan Z M. ter onderteekeuing voor te leggen." ZWITSERLAND. Volgens berigt uit Genève heeft de regering van dat kanton negentien katholieke geestelijken , welke geweigerd hadden den bij de constitutie voorgeschseven eed af' te leggen, uit hun ambt ontzet en aan den kerkeraad opgedragen in het beheer der vacante pastoorsplaatsen te voorzien. Tot opheldering van dit berigt wordt in den Berner Bund het volgende medegedeeld. «In Genève is men thans eerst overgegaan tot ^e uitvoering van de wet betreffende het katholieke kerkgenootschap , en tot het oproepen der nog niet beëedigde priesters om voor den staatsraad te verschijnen en de plegtige gelofte af te leggen dat zij de constitutie en de wetten des kantons zullen naleven en vrede en eendragt onder de burgers zullen verkondigen. Het geldt derhalve eene soort van ambtseed. De staatsraad van Genève had met de uitvoering van deze wettelijke bepaling vrij lang gewacht. Eerst na eenig dralen kwam de stad Genève aan de beurt, daarop volgden Carouge, Chêne en Saucy, en hier ontmoette men weinig bezwaar, daar de groote meerderheid der stemgeregtigde katholieken de liberale beginselen zijn toegedaan. Anders is het in de eigenlijke landgemeenten gesteld. Ook hier vindt men wel is waar liberalen, maar in den regel maken zij de minderheid uit, en de meerderheid heeft in de meeste gemeenten herhaaldelijk verklaard dat zij de zaak der priesters omhelst en de kerkelijke wet niet erkent. Nu is van de 19 priesters (17 pastoors en 2 kapellaans) der plattelandsgemeenten op den dag waarop zij tot het afleggen van den eed geroepen waren, geen enkele verschenen , ten gevolge waarvan zij naar de wet terstond ophielden wettig verkozen pastoors te zijn. Doch nu zullen de moeijelijkheden eerst beginnen Volgens de wet moeten er nieuwe verkiezingen plaats hebben, en de gemeenteleden opgeroepen worden om pastoors te verkiezen. De ultramontanen, dat is de groote meerderheid in d« meeste gemeenten, zullen niot ter stembus gaan, dus zullen de liberale minderheden hare pastoors verkiezen en de kerken in bezit nemen. Op sommige plaatsen zullen zij het waarschijnlijk niet eens wagen tot eene verkiezing over te gaan; in ieder geval zullen conflicten naauwlijks te vermijden zijn. Gelukkig staat thans aan de regering van Genève een tot regeling van deze aangelegenheid bevoegd collegie ter zijde, namelijk de uit de reeds wettig geconstitueerde liberalo gemeenten gevormde kerkeraad." YEREENIGDE STATEN. In eene correspondentie uit Philadelphia van 24 Augustus wordt het volgende gelezen : » De republikeinsche conventie van Alabama, welke juist hare vergadering gehouden heeft, geeft het bewijs dat de republikeinen in de zuidelijke staten, althans op sommige plaatsen, het noodig hebben geacht eene politiek aan te nemen, welke eenige blanken tot aansluiting kan bewegen. Tot heden hebben de blanken in het Zuiden meestal gemeene zaak gemaakt met de demokraten, terwijl de republikeinsche partij aldaar bijna uitsluitend uit negers bestond. Hieruit sproot voornamelijk de aandrang voort op de uitbreiding van de maatschappelijke regten der negers, en de bespreking van dit onderwerp baarde steeds opgewonden en heftige discussien. In de laatste vergadering der conventie van Alabama maakten echter de blanken de meerderheid uit, en die meerderheid nam in haar programma op het stuk der maatschappelijke regten geheel nieuwe beginselen aan, inhoudende dat de republikeinsche partij in Alabama de maatschappelijke en politieke gelijkheid voor de wet van alle menschen in beginsel aanneemt, doch wat de toepassing van dat beginsel betreft, niet eisclit dat de
volkomen gelijkstelling der rassen in alle bijzondere betrekkingen van het maatschappelijke leven wordt aangenomen. Zij eischen daarom geene gemengde scholen voor de blanke en negerkinderen, niet gelijke behandeling van blanken en negers op publieke plaatsen en in middelen van vervoer, maar de bloote gelijkstelling der rassen, zonder bevoorregting door de wet. «Wij verlangen, — zoo spreekt het programma , — geene erkenning van die algeheele gelijkheid bij de wet. Wij erkennen het feit dat elk huis een heiligdom is, alleen betreedbaar met verlof van den huisvader, en dat in een vrij land elk een bevoegd is uit te maken wien hij buiten zijn huis of zijnen omgang sluiten wil; die bevoegdheid is een uitvloeisel van de allereerste maatschappelijke wet van hooger gezag dan wetboeken." De onderlinge strijd der rassen wordt verder scherp veroordeeld , en de volkomen gelijkheid van allen voor de wet geëischt » Deze besluiten trekken do algemeene aandacht, en worden aangemerkt als een stilstand op den weg naar de gelijkstelling der rassen. De meer gematigden van de republikeinsche partij in den lande geven hierover hunne goedkeuring te kennen, en men mag gerust aannemen dat het radicale beginsel der maatschappelijke gelijkheid der rassen (de leuze van wylen den senator Sumner) voortaan r.iet meer in het programma der liberale partij zal voorkomen." TELEGRAPIIISCHE BERIGTEN. Londen, 8 September. Naar men uit Valentia berigt is de legging van den vijfden transatlantischen telegraaplikabel heden morgen ten 1 ure volbragt, en wel, gelijk uit de genomen proeven blijkt, met den besten uitslag. Gistei'en heeft een hevige orkaan op de hoogte van Newfoundland de vier oude transatlantische telegraaphkabels beschadigd ; de telegraphiscbe gemeenschap met New York is dien ten gevolge geheel gestremd. Parits , 9 September. Het congres van Genève heeft aan den heer Victor Hugo ter beantwoording van zijnen brief een schrijven toegezonden, waarin de hoop wordt uitgedrukt dat de algemeene vrede bevestigd zal worden zonder eenen strijd tusschen Frankrijk en Duitschland. Berlyn , 9 September. Het door sommige dagbladen verspreide berigt, dat er besloten zou zijn tot het versterken van het in de Spaansche wateren kruisende Duitsche eskader , wordt van eene wèl onderrigte zijde voor ongegrond verklaard. Tot hier toe is daaromtrent volstrekt niets besloten. Marseille , 8 September. Volgens eene Carlistische lezing zouden de Duitsche kanoneerbooten het eerst en zonder eenige uittarting op Guetaria geschoten, en de Carlisten daarop met geweervuur geantwoord hebben. Madrid , 7 September. Een leger ten sterkte van 60.000 man wordt in het midden van Spanje vereenigd onder bevel van Serrano, om de derwaarts doorgedrongen Carlisten-benden te verdrijven. Het noorderleger zal onafhankelijk van hetzelve opereren. Het eskader aan de noordkust wordt op nieuw met twee schepen versterkt. Madrid , 7 September. De gezanten van Oostenrijk en Duitschland werden op hunne reis herwaarts met veel bewijzen van sympathie ontvangen , vooral te Valladolid en Avila. In eerstgemelde plaats namen zij een hun door de stedelijke regering aangeboden souper aan. Te Avila stelde de graaf Hatzfeldt eenen toast op het welzijn van Spanje in, waarop de prefect met eenen toast op Duitschland en Oostenrijk antwoordde. Santandek , 8 September. Zondag hebben de Carlisten op eenen spoortrein geschoten, waarin zij meenden dat de gezanten van Duitschland en Oostenrijk zich op hunne reis naar Madrid moesten bevinden. De machinist en de stoker van den trein werden doodelijk getroffen. Het vertrek der gezanten was vertraagd geworden, zoodat zij zich niet in den trein bevonden. Prag, 9 September. De Keizer heeft gisteren onderscheiden deputatien van den adel en de geestelijkheid, de militaire en burgerlijke autoriteiten , de permanente commissie van den Landdag, alsmede de stedelijke regering ontvangen. Voorts heeft de Keizer een schuttersfeest en de voorstelling in den schouwburg bijgewoond ; overal werd hij met groote geestdrift toegejuicht. Heden morgen is Z. M. ter bijwoning van de manoeuvres naar Brandeis vertrokken. Posen , 7 September, des avonds. Gisteren is over den nieuw benoemden proost Kubeczak te Xions door den deken Rzeniewski uit naam van den apostolischen delegaat de groote excommunicatie uitgesproken. Freiburg, 8 September. Heden is de slotzitting van het oud-katholieke congres gehouden. Het getal der daarbij aanwezigen wordt op 5i 00 personen geschat. Konstantinopel , 5 September. Uit Teheran is per telegraaph de tijding ontvangen, dat de oorlog tusschen den beheerscher van Herat, Jakub Khan, en zijnen vader, den Emir Shere-Ali van Kabul, reeds uitgebarsten was. De Britsch-Indische regering zou voor Shere Ali en Rusland voor Jakub Khan partij trekken. De Russische gezant generaal Ignatieff, die heden door den Sultan ontvangen werd, vertrekt Maandag voor verscheiden weken met verlof naar de Krim.
---

