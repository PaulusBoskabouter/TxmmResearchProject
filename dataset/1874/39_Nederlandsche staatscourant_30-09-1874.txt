NEDERLANDEN. 's GRAVENHAGE, den 29sten September 1874.
Bij Zijner Majesteits besluit van don 27sten September 1874, n° 13, is , op daartoe gedaan verzoek, ingetrokken de herbenoeming van T. A. Knapen tot plaatsvervangend kantonregter te Weert, en is, met ingang van 1°. October 1874, benoemd tot plaatsvervangend kantonregter te Weert Gr. H. V. Bongaerts, notaris aldaar. MINISTERIE VAN MARINE. De Minister van Marine brengt ter kennis van belanghebbenden , dat, ten gevolge van het ophouden der gele koorts te Bahia, de quarantainemaatregelen worden ingetrokken voor de schepen, welke na den 15den Augustus jl. die plaats hebben verlaten. 's Gravenhage, den 9den September 1874. De Minister voornoemd, T aalm X n K ip. MINISTERIE VAN KOLONIËN. De Minister van Koloniën brengt, ten vervolge op de bekendmakingen van 14 Februarij 1874 (N ederlandsche Staatscourant van 17 dier maand, n°. 41), en 11 April 1874 [Nederlandsche Staatscourant van 12/13 dier maand, n°. 87), ter kennis van belanghebbenden, dat het examen voorgeschreven bij artikel 1 van het Koninklijk besluit van 12 Februarij 1874 ( Staatsblad n°. 19), houdende vaststelling van een tijdelijken maatregel van voorziening, betreffende de benoembaarheid tot regterlijk ambtenaar in Nederlandsch Indie, — is uitgesteld tot de maand December aanstaande; en dat zij die van deze gelegenheid wenschen gebruik te maken, zich alsnu tot 20 November te voren, bij request op zegel kunnen aanmelden bij het Departement van Koloniën , onder naauwkeurige vermelding van naam , voornaam, woonplaats en dag en plaats van geboorte en onder overlegging van het bewijs dat z'y den graad van doctor in de beide regten aan eene van 's Rijks hoogescholen hebben verkregen. 's Gravenhage, den 24sten September 1874. De Minister voornoemd, Voor den Minister, De Secretaris-Generaal, H exny.
---

BUITENLANDSCHE BERIGTEN. FRANKRIJK.
Schoon de uitslag der verkiezing voor de Nationale Vergadering in het departement Maine-et-Loire nog niet officieel wordt bekend gemaakt, wordt in de offieieuse bladen van gister avond medegedeeld, dat de republikeinsche candidaat gekozen is met 51,417 stemmen, terwijl 48,027 stemmen op den candidaat der regeringspartij waren uitgebragt. Het getal kiezers, welke zich van de stemming onthielden, bedroeg thans omstreeks 49,000, of' 6000 minder dan bij do eerste stemming. — Onder de verkiezingen voor de periodieke aftreding der algemeene raden trekt vooral die op het eiland Corsica de aandacht, omdat daarbij reeds eene groote verdeeldheid in den boezem der Bonapartistische partij gebleken is. Tegenover het aftredende lid van den algemeenen raad van dat departement, prins Napoleon Jorome Bonaparte, is namelijk de candidatuur gesteld van diens neef, den prins Karei Bonaparte, zoon van den prins van Canino. De laatstgenoemde candidatuur vindt grooten steun in de omgeving van de voormalige Keizerin en bij de toongevers van de Bonapartistische partij te Parys, als den heer Rouher en anderen. Deze candidaat heeft zijne circulaire aan de kiezers gedagteekend van het kasteel Arenenberg en vermeld dat hij zich met de uitdrukkelijke magtiging van den keizerlijken prins, als »hoofd van het geslacht Bonaparte" aan de kiezers voorstelde, terwijl personen van de hofhouding der Keizerin Eugénie naar Corsica zijn gezonden om in het belang der candidatuur werkzaam te zijn. Het aftredende lid van den departementalen raad beschuldigt daarentegen hen die zijne herkiezing tegenwerken van door hunne noodlottige raadgevingen den val van het keizerrijk te hebben bewerkt. ENGELAND. In eene correspondentie aan de Times uit Calcutta wordt het volgende besluit van den Onderkoning van Britsch Indie medegedeeld betreffende het afzenden eener expeditie naar den vijandig gezinden stam der Duffla's, aan de noordwestelijke grenzen van Britsch Indie gevestigd: o De Onderkoning in rade, tot de overtuiging gekomen zijnde dat het
zenden eener kleine expeditie naar het land van Duffla onvermijdelijk is geworden , heeft aan het departement van oorlog opgedragen met den opperbevelhebber van het leger in overleg te treden tot het regelen van de bijzonderheden dezer expeditie. De bevelhebber der expeditionaire troepen zal zich ten doel moeten stellen de bevrijding van de door den genoemden stam gevankelijk weggevoerde Britsche onderdanen, het toedienen van eene matige tuchtiging aan den stam, en het ten toon spreiden eener genoegzame magt om de Duffla's voor het vervolg van dergelijke invallen af te schrikken. i> Zijne Kxcellentie is van oordeel dat strenge maatregelen niet vereischt zullen worden, en verlangt dat de expeditionaire troepen zich zoo veel mogelijk zullen onthouden van het opofferen van menschenlevens, het in brand steken van woningen en het vernielen van te veld staande vruchten. Het kan echter noodig zijn dat tot dergelijko maatregelen worde overgegaan, heizij als middelen tot zelfverdediging , hetzij wegens eene honende weigering van de aan den stam gestelde eischen, hetzij als eenig overblijvend middel om de Duffla's op eene afdoende wijze te bestrijden. Het wordt daarom geheel aan den opperbevelhebber der expeditionaire troepen overgelaten zoodanige maatregelen te nemen als hem noodig voorkomen om het volkomen bereiken van het met de expeditie beoogde doel te verzekeren. Zijne Excellentie drukt echter den wensch uit dat tot maatregelen van wedervergelding niet worde overgegaan, wanneer het doel der expeditie op eene andere wijze te bereiken is. Bijaldien de gevangenen terstond worden uitgeleverd, komt het den Onderkoning als eene voldoende tuchtiging van den stam voor, dat denzei ven eene zoodanige boete worde opgelegd, welke de gevangenen volledig kan schadeloos stellen voor de opofferingen en materiele nadeelen welke zij mogten geleden hebben. » De expeditie zal zich zoo lang in Duffla ophouden als vereischt wordt om de bevolking te overtuigen dat haar land voor onze troepen open staat. Deze overtuiging is aan te merken als de beste waarborg tegen vijandelijke invallen voor de toekomst; doch niettemin zal de bevelhebber der expeditionaire troepen zoodanige andere waarborgen vorderen als hem noodig voorkomen, hetzij het stellen van gijzelaars, hetzij iets anders. Daar de expeditie in den aanvang van December ondernomen wordt, zullen de troepen waarschijnlijk Duffla kunnen verlaten voor dat er gevaar voor den gezondheidstoestand te vreezen is. »Van do gelegenheid behoort gebruikte worden gemaakt om zoo veel mogelyk kennis van het land te verzamelen ; eene afdeeling landmeters zal daartoe aan de expeditie worden toegevoegd. » Het opperbevel over de geheele expeditie berust bij den militairen kommandant; de civile en politieke ambtenaren mitsgaders de aan de expeditie toegevoegde landmeters zullen geheel aan hem ondergeschikt zijn." Gelijk reeds gemeld is zal de expeditie waarschijnlijk uit 1200 man , of daaromtrent, bestaan. DUITSCIILAND. Het in de dagbladen verspreide berigt van den verkoop van 60,000 chassepot-geweren door de Duitsche aan de Perzische regering heeft tot allerlei gissingen en aanmerkingen aanleiding gegeven. Van eene offieieuse zijde worden uit Berlyn de volgende inlichtingen omtrent deze zaak gegeven. Tijdens de aanwezigheid van den Schach te Berlyn in het voorjaar van 1873 werd door de Perzische met de Pruissische regering eene overeenkomst over de levering van eun aantal geweren gesloten , hetwelk echter niet 60,000 maar veel minder bedroeg. Ook werden geene chassepots bedongen, maar Perzie verklaarde tevreden te zijn met do levering van allerlei vroeger bij de Europesche legers in gebruik geweest zijnde geweren. Ten gevolge daarvan zijn chassepots, tabatière-geweren en andere vuurwapenen van verouderde constructie naar Perzie gezonden en in den loop der laatste anderhalf jaren uit onderscheiden havens derwaarts verscheept. De daartoe behoorende ammunitie is insgelijks van hier geleverd. Deze levering heeft voor het overige geenerlei politieke beteekenis, daar deze oude geweren de militaire positie van Perzie tegenover de Europesche legers geenszins verbeteren, en zij ook, naar het voornemen der Perzische regering, alleen moeten dienen tot wapening van corpsen belast met de handhaving der openbare veiligheid in het binnenland. Yoor het overige heeft de Duitsche regering in der tijd soortgelijke overeenkomsten betreffende de levering van wapenen ook met China en Japan gesloten, daar zij er prijs op moest stellen zich van eene gruote hoeveelheid voor de wijze van oorlogvoeren in Europa niet meer bruikbaar materieel te ontdoen. ZWITSERLAND. Blijkens het dagelijks medegedeeld wordende officiele bulletin , heeft het internationale post-congres te Bern den 24sten dezer zijne eerste beraadslaging over het algemeene postverdrag ten einde gebragt, waarna eenstemmig Parys verkozen werd als de plaats waar het eerstvolgende congres, in 1875, gehouden zou worden. De heer Besnier, de vertegenwoor-
diger van Frankrijk, betuigde zijnen dank voor deze keus, maar verklaarde dat hij ten aanzien van de toetreding zijner regering geene bepaalde toezegging kon doen. Bedenkingen van finantielen aard en met budgetquaestien in verband staande, waarmede Frankrijk zich ongelukkigerwijze had bezig te houden, en welke men zou begrijpen, waren de oorzaak daarvan. Niet te min was zijne regering ten naauwkeurigste onderrigt geworden van de wijzigingen, welke het congres in het oorspronkelijke ontwerp-traotaat gebragt had. Sommige daarvan waren zeer gewigtig; in ieder geval zouden zij aan een ernstig onderzoek onderworpen worden en aanleiding tot nieuwe instructien geven. Reeds nu echter kon het congres zich overtuigd houden dat Frankrijk zijne deelneming niet zou ontzeggen aan eiken mogelijken stap voorwaarts die door het algemeene belang, vereischt wierd. Voorts hebben in die zitting de vertegenwoordigers van OostenrijkHongarye officieel namens hunne regering derzelver bereidvaardigheid te kennen gegeven, om eene speciale overeenkomst betrekkelijk de invoering van postwissels met Duitschland. Italië en Zwitserland te sluiten, alsmede met andere Staten welke daartoe geneigd mogten zijn. Eindelijk kwamen nog de betrekking der post-unie tot de niet aan het verdrag deelnemende staten en de voorwaarden van hunne toetreding tot de unie ter sprake. Bepaalde besluiten werden daaromtrent niet genomen. RUSLAND. In Rusland is de algemeene aandacht gevestigd op de sedert eenige jaren ontdekte steenkolenlagen in het zuiden des lands, van de ontginning waarvan echter eerst sedert kort eenig werk wordt gemaakt. l)ie lagen zijn ter diepte van 180 voeten in het gebied der Donsche kozakken gevonden, en aanvankelijk worden de steenkolen van daar aangevoerd naar Taganrog, van waar zij verder over zee kunnpn vervoerd worden. Zoowel de volslagene ongeschiktheid der bevolking voor eiken nijverheidsarbeid als de bezwaren van het vervoer van producten over het meer van Azof en langs de groote rivieren van zuidelijk Rusland, staan echter vooreerst nog aan eene groote ontwikkeling van de steenkolenindustrie aldaar in den weg. Thans nog komen, raar berigt wordt, te Taganrog, ofschoon het niet verder dan 250 kilometers van de Russische steenkolenmijnen afligt, de over zee aangevoerde Engelsche kolen niet duurder dan de Russische, terwijl, indien de bestaande bezwaren waren weggenomen, van uit Zuid-Rusland in de behoeften aan steenkolen van de oevers der Middellandsche Zee en , sedert de opening van het kanaal van Suez, van de geheele Indische stoomvaart zou kunnen voorzien worden. SPANJE. In een schrijven uit St. Jean de Luz van 25 September leest men: »De Carlisten hebben langen tijd den spot gedreven met de door het gouvernement te Madrid uitgeschreven nieuwe ligting van recruten. Zij verwachtten dat deze maatregel overal op een hardnekkig verzot zou stuiten, en tot versterking der Carlistische benden door ontevredenen leiden zou. Die verwachting is niet vervuld. De Madridsche regering heeft 60,000 nieuwe recruten verkregen , die thans geoefend worden om talrijke bezettingen in de bedreigde groote steden te gaan aflossen, opdat deze zich bij het noorderleger zouden kunnen voegen. Deze gunstige uitslag heeft de Carlisten niet weinig verschrikt; en om hem thans nog zoo veel mogelijk te neutraliseren heeft de broeder van den pretendent een decreet uitgevaardigd, waarbij de recruten der nieuwe ligting, zoo zij werkelijk in het leger treden, even als hunne familien, met de gestrengste straffen bedreigd worden ; terwijl bij de laatste paragraaph van dat besluit beloofd wordt, »dat aan alle soldaten van het republikeinsche leger, wanneer zij met wapenen en bagage tot het koninklijke leger overloopen, eene premie van vijf harde piasters on, zoo zij zulks wenschen , volledige vrijstelling van den dienst gegeven zal worden." »Inmiddels is het aan Laserna gelukt door eene demonstratie tegen Estella de hoofdmagt van de route naar Pampeluna af te trekken ; Moriones heeft ton minste het grootste gedeelte der proviand-colonne veilig in de hoofdstad van Navarra binnen kunnen brengen. Een klein gedeelte derzelve beweren de Carlisten bemagtigd te hebben, te gelijk met twee compagnien, welke van het hoofdcorps afgesneden zouden zijn. De mislukte poging der Carlisten om de gemeenschap met Pampeluna af te snijden, schijnt te bewijzen dat zij niet sterk genoeg zijn om de lange linie, die zij bezetten en die zich van Armignon en Penna Cerrada tot Puenta la Reyna uitstrekt, behoorlijk te beschermen." AFRIKA. Betreffende den staat van zaken in Marokko worden in den Gibraltar Chronicle van 18 en 21 September eenige mededeelingen gedaan. In de moskeeën was voorlezing gedaan van eene depêche, welke eene door den Keizer behaalde overwinning aankondigde over eenen sheriff die in opstand gekomen was en zich met een groot leger gewapende Berbers in de omstreken van Fez had vertoond; ofschoon vele aanvoerders van het leger der opstandelingen in het gevecht gesneuveld waren, was het aan het hoofd van den opstand, wien het te doen was de kroon te bemagtigen, gelukt aan de vervolging te ontkomen. Naauwlijks was deze overwinning echter behaald of een tweede pretendent naar de kroon had zich opgedaan en zich met een talrijk leger naar Fez begeven , in welke versterkte stad de Keizer zich had teruggetrokken. Met het oog op de duurte van levensmiddelen, een gevolg van een zeer schralen oogst, had de Keizer den uitvoer van peulvruchten , granen en maïs verboden. Volgens een in het binnenland gevestigden correspondent van het genoemde blad achtte men dit verbod niet genoegzaam door de omstandigheden gewettigd. TELEGRAPHISCnE BERIGTEN. Londen , 28 September. Alle bladen houden zich heden bezig met eene in de Contemporary Jleview openbaar gemaakte verhandeling van den heer Gladstone over het ritualismus. De Morning Post zegt daaromtrent: n Met het oog op de bekeering van een zijner meest uitstekende ambtgenooten tot het katholicismus is het eene groote voldoening voor het land, den gewezen eersten minister te hooren verklaren dat het
volstrekt onmogelijk is Engeland te romaniseren. De heer Gladstone zegt dat niemand , zonder van verstandelijke en zedelijke vrijheid afstand te doen en burgerpligt en vaderlandsliefde ter beschikking van een ander te stellen, zich bij eene kerk kan aansluiten, welke even zeer de nieuwe denkbeelden als de oude geschiedenis verwerpt." Parys , 28 September. Het definitive resultaat der verkiezing in het departement Maine et Loire is dat de heer Maillé verkozen werd met 51,000 stemmen tegen 48,000 welke zijn mededinger Bruas verkreeg. Berlyn , 28 September. De Mexicaansche zaakgelastigde Ortega is gisteren aan het departement van buitenlandsche zaken door den heer von Philippsborn ontvangen. Berlyn , 29 September. Het door buitenlandsche bladen verspreide gerucht van eene versterking van het Duitsche smaldeel in de Spaansche wateren is, naar uit eene betrouwbare bron verzekerd wordt, van allen grond ontbloot. Berlyn , 29 September. Eene door Denen te Hadersleben bijeengeroepene volksvergadering ter bespreking van het Noord-Sleeswijksche vraagstuk , werd door den voorzitter terstond gesloten. De aanwezige Duitschers, welke de groote meerderheid uitmaakten, constitueerden zich tot eene nieuwe vergadering, waarin besloten werd aan den Keizer eene dankbetuiging te zenden voor de krachtige maatregelen der regering tegen Deensche rustverstoorders. Frankfurt , 28 September. Heden in den vroegen morgen heeft de politie alhier eene huiszoeking gedaan bij leden van de sociaal-demokratische partij en van de algemeene Duitsche werklieden-vereeniging, alsmede in de localen waar derzelver vergaderingen gehouden worden. Er werden een aantal papieren en gedrukte stukken in beslag genomen. Wiesbaden . 28 September. Het protestantsche congres is heden alhier geopend onder voorzitting van den heer Bluntschli. Afgevaardigden uit Nederland, Zwitserland, Engeland on Amerika waren daarbij tegenwoordig. Milaan , 27 September. De Koning is heden voormiddag hier aangekomen. Hij bezocht de historische tentoonstelling in gezelschap van den prins Humbert en do ministers Minghetti en Visconti-Venosta, en ontving vervolgens den Spaanschen gezant. Rome , 27 September. De congregatie voor de aangelegenheden der orden heeft in den loop van dit jaar niet minder dan vier en dertig nieuwe geestelijke vereenigingen bekrachtigd. Daar deze meerendeeels in Italië opgerigt zijn , schijnt de maatregel te moeten strekken om de wettelijke opheffing der kerkelijke orden illusoir te maken.
---

