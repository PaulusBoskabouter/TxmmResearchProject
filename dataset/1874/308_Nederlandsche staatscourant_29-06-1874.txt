NEDERLANDEN. 's GRAVENHAGE, den 27sten Junij 1874.
Bij Koninklijk besluit van 24 Junij 1874, n°. 7, is aan C. Pelser, te Amsterdam, als blijk van Zr. Ms. goedkeuring en tevredenheid wegens de redding van drenkelingen aldaar op 1 Mei 1872 en 8 Mei 1874, toegekend de bronzen medaille, ingesteld bij besluit van 22 September 1855, n°. 64, alsmede een loffelijk getuigschrift. Bij Koninklijk besluit van 24 Junij 1874, n°. 8, is aan te na te melden officieren bij de rustende schutterijen, op hun verzoek, eervol ontslag verleend, als : in de provincie N oordbrabant, 1ste bataillon, 2de compagnie, aan G. P. Arts, als 1ste luitenant; in de provincie Groningen, 2de bataillon , 3de compagnie, aan J. Tammens, als kapitein. Voorts zjjn bij de rustende schutterijen benoemd: in de provincie Zeeland, 2de bataillon, tot lsten luitenant jhr. mr. P. J. Boddaert, thans schutter; tot 2den luitenant L. de Glopper en J. Beije; in de provincie Groningen, 1ste bataillon, 3de compagnie, tot kapitein C. J. Hoving, thans 1ste luitenant; tot lsten luitenant R Boersema, thans 2de luitenant; tot 2den luitenant J. de Waard, thans schutter; 2de bataillon, 3de compagnie, tot kapitein J. Feddema, thans 1ste luitenant; tot lsten luitenant E. Knol, thans 2de luitenant; tot 2den luitenant J. Leima, thans sergeant. Bij Koninklijk besluit van 24 Junij 1874, n°. 10, is, met ingang van 1 September e. k., aan mr. M. van Lier, op zijn verzoek, eervol ontslag verleend als tijdelijk leeraar aan de Rijks-hoogere burgerschool te Assen, en in zijne plaats als leeraar benoemd mr. J. J. Willinge. Voorts is tot leeraar aan de Rijks- hoogere burgerschool te Groningen benoemd J. Kors, dusver tijdelijk leeraar aan die school. Bij Koninklijk besluit van 24 Junij 1874, n°. 11, is aan H. A. L. van Vessem, adjunct-intendant van Zr. Ais. paleis te Amsterdam, vergunning verleend tot het aannemen en dragen der versierselen van ridder der orde van de Waakzaamheid of van den Witten Valk, hem door Z. K. H. den Groothertog van Saksen-Weimar-Eisenach geschonken. Bij Koninklijk besluit van 24 Junij 1874, n°. 45, is jhr. mr. C. J. A den Tex, met ingang van 15 Julij e. k., herbenoemd tot burgemeester van Amsterdam. Bij Koninklijk besluit van 24 Junij 1874, n°. 46, is benoemd tot burgemeester der gemeente Schijndel P. A. Verhagen, secretaris dier gemeente. MINISTERIE VAN BINNEN LA NDSCIIE ZAKEN. Bij beschikking van den Minister van Binnenlandscbe Zaken van 26 Junij 1874, is, met ingang van 1 Julij e. k., benoemd, na voorafgaand vergelijkend onderzoek, tot opzigter van den waterstaat 4de klasse D. Lijsen Pz. MINISTERIE VAN FINANTIEN. De Minister van Finantien maakt bekend dat bij hem ontvangen is een muntbiljet groot f 10, door een onbekende, onder de letters P. A. A. K. (postmerk Amsterdam van 26 dezer) tot voldoening van aan den lande verschuldigde regten ingezonden. 'sGravenhage, den 27sten Junij 1874. De Minister voornoemd, van Delden.
---

BUITENLANDSCHE BERIGTEN. ENGELAND.
De Britsche regering deed Donderdag in het Lagerhuis, bij monde van den ondersecretaris van staat voor het departement van kolomen mededeeling van de vastgestelde regeling der Britsche bezittingen op Afrika's Westkust , waarvoor te gelijker tijd een crediet van £ 3j,000 werd aangevraagd. Die regeling bestond hoofdzakelijk in de losmaking van de bezittingen van de Goudkust en te Lagos van het gouvernement van Siërra Leone, waartoe zij tot dus verre behoord hadden. Een afzonderlijk gouverneur zou hetzij te Elmina , hetzij te Akkra gevestigd worden , en daarenboven zou er , gelyk zulks in Britsch Indie geschied is ,
eene tweede residentie voor de ambtenaren gevestigd worden landwaarts in, ten einde aldaar den meest ongezonden tijd van het jaar door te brengen. Er zouden daartoe gebouwen gesticht, wegen aangelegd en tolegraaphdraden gespannen behooren te worden , voor welke doeleinden £ 25,000 van de aangevraagde som zouden worden besteed; het overige moest strekken tot bezoldigingen van den gouverneur en de nieuw aan te stellen ambtenaren , alsmede tot verhooging der tractementen van het aldaar aanwezige personeel. Verder gaf' de minister te kennen dat de regering tot haar leedwezen tot de overtuiging was gekomen, dat wet gens het uiterst ongezonde klimaat, geene andere troepen aan de kuskonden worden gebezigd dan inlandsche; de jongste oorlog met Ashantijn had aan den dag gebragt dat zelfs de West-Indische soldaten , hoewel zij uit Afrikaanschen stam gesproten waren, even zeer als de Europesche door ziekte en sterfte waren aangetast geworden. De zoogenaamde houssas , uit verschillende stammen aangeworven , en tot een corps van 1000 en 1500 man vereenigd , hadden echter in dien zelfden oorlog zoo goede diensten bewezen , dat aan hen zonder gevaar de verdediging der bezittingen kon worden toevertrouwd. De onmiddellijke afschaffing van de slavernij op het gebied der Britsche bezittingen, waar zij zich trouwens alleen in den goedaardigen vorm van huisselijke slavernij voordeed, zou niet kunnen plaats vinden dan met ontzettende kosten; één millioen pond sterling zou, volgens de regering, alleen met de schadeloosstelling der voormalige slavenhouders gemoeid zijn , en dan nog zou het, met de altijd gebrekkige hulpmiddelen waarover Engeland beschikken kon, ondoenlijk zijn de slavernij, welke zoo geheel met de begrippen en gebruiken der inlandsche bevolking vereenzelvigd was, uitgeroeid te houden. Naar do meening der regering moest men zich daarom toeleggen op de geleidelijke opheffing der huisselijke slavernij, en zich doordringen van het begrip dat een land niet te regeren was met beginselen , geheel vreemd aan de zeden en denkbeelden der bevolking, doch dat men langzamerhand de bevolking tot andere denkbeelden en gewoonten zou kunnen opleiden Ten slotte deelde de heer Lowther mede, dat de regering een sprekend blyk ontvangen had van de goede gevolgen van den Ashantynschen oorlog voor de zaak der beschaving; de koning van Ashantyn had namelijk aan de regering de vergunning verzocht om zijnen zoon , op eigen kosten , naar Engeland te zenden ten einde aldaar zijne opvoeding te ontvangen , en tevens gevraagd dat hem die opvoeding onder het toezigt der Britsche regering mogt worden gegeven. De minister meende daarin een verblijdend teeken te zien van toenadering van de zijde des konings van Ashantyn tot do Europesche beschaving, en tevens een voorteeken dat het Britsche gezag van dien kant in den eersten tijd geene vijandschap eu althans geenen aanval zou te duchten hebben. Nadat eenige sprekers het plan van organisatie van de Britsche beziitingen bestreden hadden, en daartegenover ontwikkeld hadden de voordeden van een geheel verlaten van de Goudkust, of van de oprigting van een koloniaal bestuur in plaats van het bestaande protectoraat, of van eene aansluiting aan Ashantijn, daar de Ashantijnen een veel beter ras waren dan de laffe en zwakke stammen aan de zeekust, werd het aangevraagde crediet met 267 tegen 47 stemmen bewilligd. In dezelfde zitting werd door den heer Lowther op eene interpellatie geantwoord dat er geene onderhandelingen waren aangeknoopt over den aankoop van een aan den Koning van Dahomey behoorend gedeelte van Afrika's Westkust, doch verklaard dat het waarschijnlijk spoedig noodig zou zijn om in eenige schikking over dit strookje kustland te treden, daar het tusschen de Britsche bezittingen op de Goudkust en Lagos gelegen was. In het Hoogerhuis werden op denzelfden dag twee belangrijke wetten definitief aangenomen, de wet tot regeling van den eeredienst in de Anglicaanscho kerk en die tot opheffing der regtsmagt van het Huis der Lords. Beide wetten ondervonden bij deze laatste behandeling zeer vinnige aanvallen , welke echter met niet minder kracht werden afgeslagen. Tegen de eerstbedoelde voerde lord Salisbury aan dat zij hoogst onbeduidend zou zijn in hare werking, en alleen dienen zou om vijandschap en verdeeldheid te stichten onder de geestelijken der kerk van Engeland. De lord-kanselier, de aartsbisschop van Canterbury en de lords Solborne en Granville verdedigden echter de bill en voorspelden van hare werking veel goeds. Tegen de andere wet werd door lord Rodesdale aangevoerd, dat zij een zelfmoord was. dien het Hoogerhuis aan zich zelf pleegde, en beweerd dat zij de meening van het Huis niet naar waarheid uitdrukte, daar vele lords voorde tweede lezing gestemd hadden, ofschoon zij werkelijk"tegen den maatregel waren gestemd. De lord kanselier antwoordde hierop dat het onmogelijk was anders dan bij eene stemming het gevoelen van het Huis te vragen, en dat dergelijke bezwaren als thans waren te berde gebragt alleen plagten aangevoerd te worden door hen, wien het aan degelijke argumenten mangelde. Het Hoogerhuis benoemde verder 20 lords, waaronder 3 vertegenwoordigers der Schotsche en 3 der Iorsche pairs , tot lid der commissie van onderzoek naar de verkiezing van de Schotsche en Iersche vertegenwoordigers in het Huis der lords.
F R A N K R IJ K. Gelijk reeds door den telegraaph is gemeld , heeft de minister Magne zich in de Donderdag met de budgetcommissie gehouden bijeenkomst krachtig verzet tegen het door den heer Say geopperde denkbeeld om aan de behoeften van het dienstjaar 1875 te gemoet te komen door de aan de Fransche bank uit te betalen som wegens delging van schuld met 50 millioen te verminderen; hij verklaarde van de aanneming van een amendement in dien zin op de wet tot aanwijzing van de middelen eene portefeuille-quaestie te zullen maken. Volgens een van die bijeenkomst in het Journal des Débats gegeven verslag, had de minister zich in dezer voege uitgelaten : n Dat het bankpapier het algemeen vertrouwen geniet is vooral te danken aan de onverzettelijkheid van de Nationale Vergadering, welke daaromtrent geene inbreuk heeft willen toelaten. Die onverzettelijkheid heeft het crediet op vaste grondslagen gehandhaafd. Wanneer de Nationale Vergadering van deze politiek afweek , zou welligt de natie zich door denkbeeldige gevaren verschrikken, en misschien zou het crediet van de biljetten van de Fransche bank daardoor lijden. Om deze reden zou de minister nimmer zijnen naam leenen tot maatregelen, waarmede de regering en de Nationale Vergadering van den verstandigen weg afweken. i» De reden waarom de bank van allen aandrang is bevrijd gebleven, waarom de stad Parys, de groote credietinstellingen en de industriëlen het der regering niet lastig hebben gemaakt om door haren invloed voorschotten van de bank te bekomen , is te zoeken in de onverzettelijkheid van de Nationale Vergadering, welke de aanvragers afschrikte Het crediet van de bank is ons plegtanker; daarom mag er geenerlei inbreuk worden gemaakt op het crediet van haar papier. Zoo men, ter vermijding van werkelijke moeijelijkheden, geld van de bank ter leen neemt, — want als zoodanig beschouwde de minister van den aanvang af elk voorstel tot vermindering der annuïteit van 200 millioen, — dan zet men den voet op een gevaarlijken weg, waarop men op den duur verder zal worden gedreven. n Al beweert men dat de bank daardoor niet verhinderd wordt de betalingen in specie te hervatten, zoo moet men zich toch hieromtrent met geene ijdele hoop vleijen. In de tegenwoordige omstandigheden is de bank, gelijk uit hare balans blijkt, daartoe niet bij magte; en daar het in de hoogste mate wenschelijk is dat de betaling in specie zoo spoedig mogelijk wordt hervat, moet ook de schuld van 870 millioen aan de bank zoo spoedig mogelijk worden afgedaan. In het actief dor bank komen namelijk voor: aan kas fr. 1172, aan portefeuille 734, aan schatkistbiljetten 866 , aan de stad Parys 30, aan voorschotten op edele metalen 86; totaal fr. 2888 (allen in millioenen). Haar passief bedraagt: aan bankbiljetten in omloop fr. 2480; aan rekening courant met de schatkist 172; aan rekening courant met particulieren 224; totaal fr. 2,876 (als boven). n Eene som van fr. 2876 millioen zou dus op zigt betaalbaar zijn, en daartoe zou de bank geene andere middelen hebben dan hare kas en de waarden in portefeuille (1,906 millioen); de in haar actief voorkomende 870 millioen vormen om zoo te zeggen een vast, onbewegelijk kapitaal. De eerste voorwaarde waaronder eene bank zonder gevaar kan handelen , bestaat daarin dat zij in hare kas en in de waarden in portefeuille de middelen vindt om hare op zigt opeischbare schulden te voldoen. •> In de waarden in portefeuille bestaat eene voortdurende mutatie , zoodat daarin een voortdurend middel te vinden is om betalingen te doen; maar zoo een aanzienlijk deel van het actief uit papier bestaat, hetwelk niet ten allen tijde kan worden gerealiseerd, wordt het betalen in specie eene onmogelijkheid Hetgeen eene bank te kort komt aan kasgeld, moet zij voorhanden hebben aan inwisselbaar papier. » Het gansche crediet van het bankbiljet berust op het vertrouwen van bet publiek; dat vertrouwen mag niet geschokt worden, en het wordt zeer ligt geschokt. De som van 200 millioen tot delging der schuld aan de bank moet derhalve onder de posten van uitgaaf worden gehandhaafd, ten einde dat gedeelte van de waarde in de portefeuille der bank los te maken , hetwelk zij thans als niet inwisselbaar papier in haar actief vermeldt. Bij elk voorstel om in eenen anderen zin te handelen heeft de Nationale Vergadering bijval geschonken aan degenen die voor het behoud van dien post op de begrooting hebben gestreden. Wanneer eenmaal de schuld aan de bank is afgelost, zal men voor het vervolg een hulpmiddel beschikbaar hebben om in tijden van nood te worden toegepast." Ook den door sommigen geuiten wensch dat de begrooting niet zal worden belast met eene bepaalde som voor betaling der rente-garantie aan de spoorwegen, besireed de minister. Wierd aan dien wensch gevolg gegeven dan zon het sluiten van het budget op het papier zonder tekort voorzeker zeer gemakkelijk vallen, doch de rente-garantie zou toch moeten worden betaald, en het eenige middel hetwelk dan overbleef zou wederom bestaan in het opnemen van geld bij de bank, hetgeen stellig door de Nationale Vergadering niet zou worden goedgekeurd. De minister drong er vooral op aan dat men hier te doen had met een volkomen normaal budget, waarvan de uitgaven niet behoorden gedekt te worden door buitengewone middelen , zoo als leeningen, maar door gewone, namelijk belastingen, ook al bestond het stellige vooruitzigt dat sommige belastingen slechts gedurende weinige jaren behoefden te worden geheven. Na het verwerpen van vele speciale belastingen en de weigering om de directe belastingen verder te verhoogen door de Nationale Vergadering had de minister gemeend dat er niets anders overschoot dan eene geringe, doch algemeeno verhooging van alle indirecte belastingen , en hoe hij ook had gezocht, die meening was niet veranderd. Hij zou zich niet verzetten tegen andere belastingen, wanneer de Nationale Vergadering die mogt verlangen, doch twijfelde of dit laatste wel geschieden zou. Tegen het bezwaar van den Staatsraad dat de voorgedragen halve opcent te veel zou opbrengen, daar de opbrengst op 42 millioen was geraamd en het tekort op het budget voor 1875 slechts 24 millioen bedroeg, voerde de minister de onvoorziene uitgaven en in den loop van den dienst oprijzende behoeften aan. Nu reeds, verklaarde hij, was het bekend dat de minister van oorlog eene verhooging van de begrooting aanvroeg van 12 tot 14 millioen. Oordeelde de budgetcommissie die verhooging onnoodig, of zag zij kans, hetgeen de minister niet verwachtte, op verschillende begrootingen groote bezuinigingen aan te brengen, dan zou hij er geen bezwaar in zien aan de wenschen van den Staatsraad toe te geven. Aan de eischen dat de post wegens rentegarantie
aan de spoorwegen geschrapt en die wegens delging der schuld aan de bank verminderd zouden worden, verklaarde hij echter in geen geval te zullen toegeven, omdat dezelve hem voorkwamen op zoer valsche begrippen te rusten. — In hare zitting van jl Donderdag boliandelde de Nationale Vergadering onder anderen een wets-ontwerp betreffende maatregelen tt>t voorkoming van zeerampen, waarvan de urgentie was aangevraagd. De minister van marine verzocht echter dat het op de gebruikelijke wijze zou worden behandeld , daar de regering min of' meer verrast was door den omvang welke het door een der leden voorgestelde ontwerp in de handen der commissie van rapporteurs verkregen had. Het was thans , zeide hij , eene volledige strafwet geworden , waarbij nieuwe delicten en eene nieuwe regtsmagt geschapen en straffen bedreigd werden , en welke de bron van vele moeijelijkheden zou kunnen zijn. De regering achtte het wenschelijk dat een zoo ingrijpend wetsvoorstel alle phasen der wetgevende magt met eene gepaste kalmte doorliep , opdat zij de tijd zou hebben de gevolgen met bedaardheid na te gaan. Nadat de commissie van rapporteurs verklaard had geen bezwaar tegen de inwilliging van dat verzoek te hebben en de oorspronkelijke indiener van het voorstel zich in denzelfden zin had uitgelaten , mits de dringend noodzakelijke regeling niet te lang wierd uitgesteld, werd tot de gewone behandeling van het ontwerp besloten en had de eerste lezing zonder discussie plaats. Verder nam de vergadering, na eene breedvoerige discussie het wets-oi.twerp aan betreffende de vestiging van scholen van geneeskunde te Lyon, Toulouse, Lille, Nantes, Bordeaux en Marseille. ZWITSERLAND. Ter uitvoering van de bepalingen der nieuwe bondsconstitutie omtrent de hervorming van het eedgenootschappelijke krijgswezen, heeft de Zwitsersche Bondsraad een ontwerp van organisatie des legers vastgesteld , hetwelk eerlang een onderwerp van beraadslagins bij de Bondsvergadering zal uitmaken. Voorloopig worden door Zwitsersche bladen de volgende bijzonderheden aangaande het ontwerp van den Bondsraad medegedeeld, in hetwelk zij prijzen, dat het aan de krijgsmagt eene op eenheid berustende organisatie verzekert en daarbij tevens het eigenaardige der republikeinsche staatsinrigtingen in de volste mate in acht neemt. Alle Zwitsers zijn, gelijk tot hier toe, dienstpligtig van het jaar af waarin zij den twintigjarigen leeftijd bereiken , tot aan dat, waarin zij het vierenveertigste levensjaar volbrengen. Als grondslag voor de organisatie dezer manschap, welke omstreeks 200,0''0 man zal tellen, is de splitsing des legers in twee gedeelten aangenomen. Hetzelve zal verdeeld zijn in de eigenlijke mobile krijgsmagt [Auszug genaamd), bestaande uit 12 jaargangen of 109,746 man, en in de Landweer, welke alle uit het mobile leger overgaande manschappen tot aan het einde van hunnen diensttijd bevat, of 13 jaargangen van ongeveer gelijke sterkte als de Auszug. De Auszug vormt een op zich zelf staand leger, ingedeeld in acht armee-corpsen. Dit wel georganiseerde leger, met al het noodzakelijke, inzonderheid geschut en trein, ruim voorzien, en al de geoefende jongere manschappen bevattend, is wel is waar minder talrijk dan het tegenwoordige, waartoe op het papier al de dienstpligtige manschappen behooren, maar daarentegen zijn de armeecorpsen bij de vereeniging van troepen en in het veld allen even sterk en gelijkmatig geoefend; het maakt een op zich zelf staand geheel uit, hetwelk als zoodanig gebezigd kan worden, terwijl bijkomende diensten, als het bezetten van enkele deelen des lands, het geleide van transporten enz door de Landweer verrigt worden. Het opperbevel over het bondsleger voert de generaal, dien de Bondsvergadering benoemt; wordt deze verhinderd, dan neemt de chef van den generalen staf het opperbevel op zich De Bondsraad geeft aan den opperbevelhebber instructien betreffende de door het te velde brengen van troepen te bereiken oogmerken, en stelt do vereischte strijdmiddelen te zyner beschikking. De generaal verordent alle militaire maatregelen, welke hij tot bereiking van het hem aangewezen doel noodig acht. Hij bezigt de te zijner beschikking gestelde personele en materiele strijdmiddelen naar zijn goedvinden en is bevoegd over al het niet tot het leger behoorende oorlogsmaterieel, en over alle roerende en onroerende eigendommen welke zich in het bereik der te velde staande legers bevinden tot uitvoering van zijne militaire maatregelen te beschikken. De officieren der afzonderlijke troepen-corpsen worden door de kantonnale overheden benoemd, met uitzondering van die der grootere corpsen , der scherpschutters-bataillons en der gecombineerde infanteriebataillons. De bevordering van tweeden luitenant tot eersten luitenant geschiedt bij keuze met inachtneming der dienstjaren ; die van eersten luitenant tot kapitein en van kapitein tot majoor of bataillons-commandant, geschiedt op een getuigenis van voldoende bekwaamheid uitsluitend naar de geschiktheid zonder te letten op ancienneteit. De chefs der scherpschutter-divisien , der gecombineerde infanterie-bataillons, der regementen en armeecorpsen worden door den Bondsraad benoemd. De kantons zijn verpligt aan de schoolpligtige manuelijke jeugd zoodanig militair onderrigt te doen geven, als met de gymnastische oefeningen vereenigd kan worden. De Bondsraad houdt toezigt op dit onderrigt en vaardigt daaromtrent algemeene verordeningen uit. Vanwege den Bond wordt gezorgd voor militaire onderwijzers. De uit de school ontslagen jonge lieden zijn tot aan den dionstpligtigen leeftijd verpligt die oefeningen voort te zetten , welke jaarlijks ten minste op vijftien halve dagen gehouden moeten worden. De corpsen van het mobile leger of Auszug worden uit de 12 eerste, die der Landweer uit de volgende jaargangen dsr geheele dienstpligtige manschap gevormd. In geval van oorlog kunnen de corpsen van het mobile leger uit die der Landweer van hun eigen of van andere kantons aangevuld worden. De gemeenten zijn verpligt alle door de wetten en reglementen voorgeschreven leveringen van wagens en paarden te doen, tegen de wettelijk bepaalde vergoeding. In tijden van oorlog of oorlogsgevaar is de opperbevelhebber, en zoo lang deze niet aangestold is de Bondsraad , bevoegd, de spoorwegen voor militaire doeleinden beschikbaar te verklaren. In dat geval wordt een opperste chef voor de oorlogsdienst op al de Zwitsersche spoorwegen benoemd, en aan de spoorwegbesturen van dien maatregel kennis gegeven. Genoemde chef neemt terstond
het geheele personeel en materieel der spoorwegmaatschappijen onder zijne leiding en beschikt daarover voor de behoeften van den dienst. Het regt van beschikking der maatschappijen wordt geschorst. Voor het transport van troepen, oorlogsmaterieel en behoeften des legers, hetwelk gedurende den oorlogsdienst plaats heeft, wordt de helft der vrachten voldaan, welke voor zoodanige transporten in gewone tijden vastgesteld zijn. Het vervoer van zieken en gekwetsten geschiedt kosteloos. TELEGRAPHISCHE BERIGTEN. Londen , 26 Junij. In het Lagerhuis heeft de heer Cochrane het voorstel gedaan dat Engeland zich zou vereenden met de hervormingen van het regtswezen in Egypte, vooral met het oog op liet kanaal van Suez. De heer Bourke erkende dat de voornaamste hinderpalen tegen het tot stand komen der bedoelde hervormingen van den kant van Frankrijk komen. Hij hoopte dat Frankrijk zou eindigen met toe te treden, en dat, zoo dit niet geschiedde, men zonder medewerking van Frankrijk met de hervorming zou voorvgaan. Het voorstel van den heer Cochrane werd verworpen. Versailles , '26 Junij. De budgetcommissie heeft met 14 tegen 8 stemmen het ontwerp van den minister Magne tot invoering van nieuwe belastingen verworpen. Parys , 26 Junij. Er hebben heden huiszoekingen plaats gehad in de bureaux van Bonapartistische dagbladen en bij bekende Bonapartisten. De commissie voor de constitutionele wetten heeft besloten aanstaanden Maandag over het voorstel van den heer Casimir-Périer te stemmen en daarna het voorstel van den heer Lambert de Sainte-Croix in behandeling te nemen. Karlsruhe , 26 Junij. De Badensche Landdag is heden door den Groothertog gesloten. De troonrede gewaagt met voldoening van de verkregen resultaten der zitting; doet uitkomen dat de ontwikkeling des Rijks aan de afzonderlijke landen kracht en veiligheid verleent; somt met dankzegging aan de kamers de tot stand gebragte wetten op. en besluit met den wensch van een langdurigen en vruchtdragenden vrede voor het vaderland en het Rijk. Fulda, 26 Junij. De conferentie der bisschoppen is heden namiddag ten 5 ure gesloten. Omtrent de behandelde onderwerpen en de resultaten der beraadslagingen is niets met zekerheid bekend. Naar men verzekert zullen de bisschoppen een gemeenschappefijken herderlijken brief uitvaardigen. Santander , 25 Junij. De Carlisten hebben ter verdediging van Estella drie verschanste linien opgeworpen. Op eenen afstand van ongeveer vijf mijlen voorwaarts van die linien voeren de generaals Iturmendi, Mendiri, Lerga en Berriz het bevel. De linie van Castillo tot Puente Reyna staat onder bevel van Dorregaray. De regelingstroepen hebben om hunne bewegingen gemakkelijker te maken de brug van Laraga hersteld. Madrid , 26 Junij. Bij Chelva zijn 10,000 Carlisten onder don Alfonso door 5000 republikeinen geslagen. Het gevecht heeft twee dagen geduurd. Madrid , 27 Junij. Het leger van Concha heeft ten gevolge van eene omtrekkende beweging Villafuerta, Laca, Lorcaz en Ailloz bemagtigd. Men verwacht dat het morgen Estella zal innemen. Rome 26 Junij. Het dagblad Diritto maakt een programma van de parlementaire linkerzijde bekend ter gelegenheid van de aanstaande verkiezingen. Daarin wordt gehandeld over hervormingen welke op politiek, administratief en finantieel gebied zouden moeten plaats hebben. Triest , 26 Junij. Volgens officieel berigt is in het gebied van Bengliasi (Regentschap Tripoli) eene hoogst kwaadaardige pestziekte uitgebarsten. De maritime autoriteiten te Triest en te Fiume hebben terstond gestrenge quarantaine maatregelen tegen alle uit Tripoli en Tunis komende schepen, personen en goederen verordend.
---

