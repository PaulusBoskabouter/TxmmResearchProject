NEDERLANDEN. 's GRAVENHAGE, den 20sten Junij 1874. MINISTERIE VAN BINNENLANDSCHE ZAKEN.
De Minister van Binnenlandsche Zaken brengt ter algemeene kennis, dat in den loop der maand Julij e. k. gelegenheid zal gegeven worden tot het afleggen der examens, vermeld in art. 7 der wet van 1 Junij 1865 ( Staatsblad n°. 59), ter verkrijging van acten van bevoegdheid als leerling-apotheker (apothekers-bediende). Zij zullen worden afgenomen te Leeuwarden en te 's Hertogenbosch. Zij, die tot die examens wenschen te worden toegelaten, onverschillig waar zij met der woon gevestigd zijn , worden uitgenoodigd daarvan vóór 25 Junij e. k. schriftelijk opgave te doen aan den inspecteur voor het geneeskundig Staatstoezigt voor die provincie, waarin de plaats gelegen is waar zij het examen wenschen af te leggen ; zij, die te Leeuwarden wenschen geëxamineerd te worden , behooren zich te wenden tot den inspecteur voor het geneeskundig Staatstoezigt voor Friesland en Groningen (dr. Ali Cohen) te Groningen, en zij die'sHertogenbosch verkiezen , tot den inspecteur voor het geneeskundig Staatstoezigt voor Noordbrabant en Limburg (dr. Ingenhousz) te Breda. 's Gravenhage, 21 Mei 1874. Voor den Minister, De Secretaris-Generaal, Hubrecht. De Minister van Binnenlandsche Zaken brengt ter algemeene kennis , dat in den loop der maand Julij e. k. gelegenheid zal worden gegeven tot het afleggen der examens, vermeld in art. 11,6, der wet van 1 Junij 1865 ( Staatsblad n°. 59), ter verkrijging van acten van bevoegdheid als vroedvrouw. Zij zullen worden afgenomen te Rotterdam. Zij, die tot die examens wenschen te worden toegelaten , worden uitgenoodigd daarvan vóór 25 Junij e. k. schriftelijk opgave te doen aan den inspecteur voor het geneeskundig Staatstoezigt voor de provincie Zuidholland dr. L. J. Egeling, te 's Gravenhage , en bij het verzoek om toelating het bewijs over te leggen dat zij als leerlingen in de verloskunde bij eenen geneeskundigen inspecteur zijn ingeschreven, onder de voorwaarden, vastgesteld bij Koninklijk besluit van 19 Mei 1866, n°. 44 , en minstens tien gewone verlossingen in tegenwoordigheid van eenen verloskundige of van eene vroedvrouw hebben verrigt. 's Gravenhage, 21 Mei 1874. Voor den Minister, De Secretaris-Generaal, Hubrecht. MINISTERIE VAN FIN ANTI EN De Minister van Finantien vestigt de aandacht der belanghebbenden op de gelegenheid tot verzending der correspondentie naar Nederlandsch Indie door' middel van het stoomschip Madura , van de maatschappij » Java", waarvan het vertrek uit het Nieuwediep op den lsten Julij aanstaande is bepaald. _ .... De daarmede te verzenden correspondentie behoort uiterlijk in den namiddag van den 30sten Junij aan het Nieuwediep aangekomen te zijn. 's Gravenhage, den 19den Junij 1874. De Minister voornoemd, van Delden. Telegrafie. Met ingang van den 22sten dezer wordt het tijdelijke Rijkstelegraafkantoor te Soestdijk, voor den duur van het Hofverblijf, met beperkte dagdienst heropend. 's Gravenhage, den 20sten Juny 1874. Namens den Minister, De Secretaris-Generaal, B artstra.
---

BUITEILAIDSCHE BERIGTEN. FRANKRIJK.
In de zitting, welke de Nationale Vergadering Donderdag hield, werd eerst het wetsontwerp goedgekeurd tot bekrachtiging der suppletoire muntconventie van 31 Januarij 1874 tusschen Frankrijk , Belgie, Italië en Zwitserland, nadat alvorens dat wetsontwerp ter tijdbesparing was urgent verklaard, zoodat de goedkeuring terstond als definitief kon gelden.
Daarop werd de beraadslaging hervat over het wetsontwerp ter regeling van de zamenstelling en de bevoegdheid der gemeentebesturen. Zij liep al weder over de bij dat ontwerp gegevene uitbreiding aan de medewerking van de hoogst aangeslagenen bij alle werkzaamheden van den gemeenteraad waardoor nieuwe lasten op de ingezetenen werden gelegd, bij de vaststelling van het budget der gemeente, en dergelijke. Het in de vorige zitting ingediende amendement, strekkende om die medewerking in alle gevallen op te heffen , werd thans ingetrokken , waarna de voorsteller zich vereenigde met een ander amendement hetwelk die medewerking alleen vereischte voor besluiten betreffende het invoeren van nieuwe belastingen en het sluiten van geldleeningen , waardoor derhalve de bestaande wet werd gehandhaafd. Door den rapporteur der commissie bestreden zijnde , werd dit amendement ten slotte met 361 tegen 316 stemmen aangenomen. Geen der ministers nam aan deze discussie deel, doch alle in de Vergadering aanwezige leden der regering stemden tegen het, amendement, dus met de minderheid. — Door de Patrie wordt gezegd dat de afgevaardigden Lucien Brun en de Castellane naar Frohsdorf zijn vertrokken met het dool om den graaf van Chambord uit te noodigen zich in Frankrijk te komen vestigen. — De Orleanistische dagbladen beginnen zich tegen het ontwerp van het linker centrum te verklaren, en beweren dat het uit de goede ontvangst, welke dit ontwerp bij de republikeinen te Parys en in de provinciën gevonden heeft, duidelijk blijkt van hoe gevaarlijke strekking het is, terwijl zij voorspellen dat een eventueel proclameren der Republiek terstond tot oproeren en ongeregeldheden zou aanleiding geven. ENGELAND. De zitting van het Lagerhuis van Donderdag avond werd wederom bijna geheel ingenomen door de beraadslaging over de artikelen der bill op het verkoopen van sterke dranken ; een aantal amendementen werd, meerendeels met groote meerderheid, verworpen en de artikelen der regeringsvoordragt onveranderd goedgekeurd, zonder dat het Huis echter de behandeling der wet kon afdoen. — De staatscommissie van onderzoek naar de gegrondheid der klagten van officieren , welke door de afschaffing van het stelsel van bevordering bij het leger door koop benadeeld waren , en in adressen aan het parlement het terugkomen op den in 1871 genomen maatregel verzochten , heeft thans haar verslag uitgebragt. In een van dit verslag door de Times gegeven overzigt doet het blad uitkomen, dat de commissie met zeer veel zorg zamengesteld was, en dat de daarin zitting hebbende personen, zoowel wat het regt als de billijkheid betrof, den meesten waarborg aan de klagers opleverden. Deze comuiissie nu verklaart dat de vorige regering zich op een juist standpunt had geplaatst en dat het terugkomen op het besluit van 1871 haar in het geheel niet raadzaam voorkomt; doch zij meent dat in sommige gevallende hardheid van den op zich zelf en in het algemeen goeden maatregel moet worden weggenomen, en dat men in dit opzigt iets vrijgeviger behoort te zijn dan de vorige regering zich had betoond. Zoo acht zij het onder anderen niet doelmatig dat het betalen van geld om het ruilen van rangen tusschen de in het moederland en de koloniën dienende corpsen gemakkelijk te maken verboden is, en beveelt zij het verleenen van een hooger pensioen aan voor officieren, welke de hardheden van de afschaffing van het koopstelsel ondervonden hebben. OOSTENRIJK. Met betrekking tot de reeds vermelde aftreding van den generaal von Kuhn als rijksminister van oorlog en de onderscheiden daarmede in verband staande benoemingen is te Weenen het volgende in een der ofïicieuse organen bekend gemaakt: » De jongste veranderingen in het ministerie van oorlog hebben tot velerhande geruchten en gissingen aanleiding gegeten en onder anderen , met name in Hongaarsche kringen, de beduchtheid opgewekt , dat het Dualismus eigenlijk het doel zon wezen waartegen die veranderingen gerigt zijn. Hoewel de publieke opinie dienaangaande sedert ten deele is gerust gesteld, schijnt het toch niet overbodig te herinneren , dat men aan gene zijde der Leitha ten opzigte der quaostie van het Dualismus in het cisleithaansche ministerie den getrouwsten bondgenoot bezit, die, daargelaten de grondwettige verpligting tot handhaving der dualistische organisatie, met volle overtuiging daaraan vasthoudt, als den voor het tegenwoordige eenig mogelijken grondslag van het openbare regt in de Oostenrijksch-Hongaarsche monarchie. Reeds de innige en ten allen tijde ongestoorde solidariteit van het ministerie Auersperg met den graaf Andrassy zou, uit den aard der zaak, het ministerie verpligten om vreemd te blijven aan elke combinatie, welke op eenigerhande wijze tegen de bestaande sta Usregtelijko instellingen gerigt zou kunnen zijn." SPANJE. In berigten uit Madrid van 17 Junij wordt het volgende medege-
deeld : » Uit de bewegingen op het oorlogstooneel in het Noorden is nog altijd af te leiden dat het oord , waar in November de onbeslist gebleven gevechten tusschen Moriones en Elio plaats hadden . ook nu weder het slagveld tusschen de in Navarra zamengetrokken strijdkrachten zal worden. De Carlisten concentreren hunne magt in de sterke positien van den Monta Jurra en voor Estella , en de generaal Coneha ontplooit zijne troepen in eene kromme linie van het zuiden van Estella in de rigting van Pamplona, in welke vesting Eehague gisteren met 6000 man is binnengerukt, terwijl het gros van het derde corps onder Martinez Campos in Tafalla en Lerin, en het eerste corps in Sesma staat, of ten minste volgens de laatste berigten nog stond. Lodosa is reeds door de troepen verlaten. Het voorbeeld van Moriones, welke de vijandelijke stellingen door aanvallen in het front trachtte te vermeesteren, schijnt Concha niet te zullen volgen, maar, even als bij Bilbao, ook aan den Monte Jurra en bij Estella de Carlisten door bewegingen in de flanken tot den terugtogt te willen noodzaken. »Don Alfonso wordt ook ton zuiden van den Ebro door zijn gewoon ongeluk vervolgd. Naauwlijks was hij over die rivier getrokken , of de benden Carlisten, welke naar Gandesa gekomen waren om hem te ontvangen , werden door de generaals Despujols en Delatre geslagen ; en thans is hij naauwlijks eenige uren verder zuidwaarts opgerukt en heeft hij eene dagorder uitgevaardigd , welke de ongehoorzaamheid der Carlistische aanvoerders duidelijk doet uitkomen, — (hij bedreigt degenen die niet op zijn bevel over den Ebro trekken met den dood) — of hij lijdt aan het hoofd der 12,000 man, welke hij in het oude koningrijk Valencia bijeen getrokken heeft, eene nieuwe nederlaag, en wel bij Alcora in de provincie Castillon de la Plana.ten noordwesten van de stad van dien naam. In het gevecht sneuvelde een der twee zonen van den infant don Enrico, welke zich aan den pretendent don Carlos aangesloten hadden. » Van Barcelona is eene colonne vertrokken om de aan de kust van Catalonie gelegen plaatsen tegen de Carlisten te beschermen. Eene dier steden, San Felice de Guixols, heeft dezer dagen eenen aanval van den generaal Saballs met goed gevolg afgeslagen. » Te Olot is de bekende Fransche generaal Cathelineau aangekomen , en heeft eene rede gehouden om de aanvoerders der Carlisten in Catalonie tot eensgezindheid te vermanen." — De Madridsche dagbladen deelen eene aanspraak mede, door den generaal Concha gehouden tot eene deputatie van ingezetenen van Navarra, welke hem op zynen marsch van Logrono naar Lodosa in de nabijheid van laatstgenoemde stad te gemoet kwam. De generaal voerde in die aanspraak eene zeer strenge en dreigende taal, hetgeen ten deele wordt toegeschreven aan de omstandigheid dat twee onderofficieren van het republikeinsche leger, welke kwamen fourageren , door de bevolking aan de Carlisten overgeleverd zijn. Hij vermaande de Navarrezen met nadruk zich te onderwerpen indien zij zich niet aan eenen oorlog op leven en dood wilden blootstellen; herinnerde dat alle regeringen en Cortes-vergaderingen , welke elkander in Spanje opgevolgd zijn, Navarrainhet bezit van zijne fueros of privilegien gelaten en het steeds van alle heffingen van belastingen en manschappen, waaronder de overige provinciën gebukt gaan , verschoond hebben , en verklaarde dat die bevoorregting een einde zou nemen en dat hij in last had de bevolking der Baskische gewesten met een ijzeren schepter te regeren, zoo zij in den opstand volhardde; eenen opstand ten gunste van eenen pretendent, die zich den naam van Karei VII en den titel van Koning aanmatigt, maar het niet eens heeft gewaagd zich naar Rome te begeven om de voeten van den Heiligen Vader te gaan kussen, dewijl hem zeer goed bekend is dat de Paus het welzijn van Spanje wil en de vlag van Castilie eerbiedigt. Ten slotte zeide hij: «Gij kent mij, en het kan u niet ontdacht zijn, hoe ik in den vorigen oorlog gehandeld heb. Weest verzekerd dat mij noch de krachtige wil noch de magt ontbreekt om die herinnering, voor ioo veel Navarra aangaat, op tefrisschen. De oorlog zal kort zijn , maar gij zult ondervinden dat er oorlog gevoerd wordt en maar al te veel reden hebben om berouw te gevoelen over uwe hardnekkigheid." — Bij een besluit der Spaansche regering van 13 dezer is de raad van openbaar onderwijs hersteld en eene nieuwe organisatie aan dat ligchaam gegeven. In het rapport, op hetwelk dit besluit genomen is, geeft de minister het voornemen te kennen om zoodra mogelijk het openbare onderwijs zelf te reorganiseren, een maatregel waarvan de dringende noodzakelijkheid zich dagelijks doet gevoelen. Na de revolutie van September toch had de regering, toegevende aan den levendi^en wensch naar opheffing van de bestaande reglementen, eene volledige vrijheid in de plaats daarvan gesteld, en de verderfelijke gevolgen, welke daaruit voor het onderwijs moesten voortvloeijen, waren niet uitgebleven. Vrijheid van onderwijs was wenschelijk, maar zij moest de deur niet openzetten voor het ongeloof en de demagogie; zij behoorde te bestaan in de eerbiediging van het aan iederen huisvader toekomende regt, om voor zgne kinderen naar eigen goedvinden eenen onderwijzer te kiezen. Regeling van de uitoefening dier vrijheid was noodzakelijk, en als een eerste stap daartoe was het herstel van den Raad van openbaar onderwijs te beschouwen. ITALIË. Aangaande het op 12 dezer te Venetie geopende katholieke congres worden aan de Kölnische Zeitung eenige bijzonderheden gemeld waaraan liet volgende ontleend is. Het congres is een uitvloeisel van de meerdere vestiging en verbreiding van de katholieke partij in Italië, die zich begint te verheffen naar mate de partij van vooruitgang in dat land , sedert de eenheid van Italië met Rome als hoofdstad verkregen is, in eensgezindheid en zelfvertrouwen is achteruitgegaan. Gedurig werden er in vele steden van Italië nieuwe katholieke vereenigingen, op het voorbeeld der te Rome gevestigde Piusvereeniging en vereeniging tot bevordering der katholieke belangen , opgerigt, en het thans gehouden congres is bestemd om tusschen al die vereenigingen een gemeenschappelijken band te leggen. Het congres is in vijf afdeelingen verdeeld. De eerste omvat alles hetwelk strekken kan om de belangen van den kerkdienst, het kerkgaan, het vieren der kerkelijke feestdagen te bevorderen, en den Paus en de bisschoppen te ondersteunen; zij behandelt ook de katholieke arbeiders-en jongelingenvereenigingen en de middelen om de katholieke geestelijken vrij te koopen van den militairen dienst. [Deze zijn namelijk alleen van den
militairen werkelijken dienst vrijgesteld wanneer zij, vóór hunnen 26jarigen leeftijd de priesterwijding ontvangen hebbende, de van de vrijwilligers voor één jaar gerorderde belasting van omstreeks 1200 lire voldoen.J In de tweede afdeeling maken de instellingen van liefdadigheid het onderwerp der behandeling uit. De derde houdt zich bezig met het onderwijs der jeugd in zijn ganschen omvang en met alles wat daarmede in verband staat; zij wijdt vooral hare aandacht aan de quaestie der oprigting eener katholieke universiteit. De katholieke dagbladpers is het onderwerp van behandeling voor de vierde afdeeling , een onderwerp van zeer veel praktisch gewigt, vooral met het oog op den ongunstigen finantielen toestand , waarin de weinige zuiver clericale dagbladen van Italië verkeeren ; daarbij omvat de werkkring dezer afdeeling de andere tijdschriften , almanakken en boeken van katholiek karakter. De vijfde afdeeling eindelijk bevat de katholieke kunst, de kerkelijke monumenten , kerkmuziek on daarmede in verband staande onderwerpen. In eene der eerste zittingen van het congres werden de volgende besluiten genomen; 1°. de katholieken behooren in het algemeen hunne deelneming aan verkiezingen voor de bestuurders van instellingen van liefdadigheid niet te onthouden; 2°. ten einde het volksonderwijs tot christelijke grondslagen worde terug gebragt, behooren de katholieken deel te nemen aan de verkiezingen voor de gemeentebesturen ; 3°. het vaststellen van grondslagen voor de oprigting eener katholieke universiteit wordt aan eene commissie opgedragen. TËLEGRAPHISCIIE BERIGTEN. Versailles , 19 Junij. In de Nationale Vergadering heeft de heer Chabrol, rapporteur der commissie van decentralisatie , aangekondigd dat, ten gevolge van het votum van gisteren, de meerderheid der commissio besloten heeft het wetsontwerp betreffende de gemeenteraden in te trekken. De heer Lucet, namens de minderheid der commissie verklaard hobbende dat deze het ontwerp handhaafde, werd de beraadslaging daarover horvat. Parys , 20 Junij. De dagbladen verzekeren dat het gouvernement zich vereenigd heeft met het amendement van den heer Clapier, strekkende om de bestaande overgangswet betreffende de maires nog gedurende twee jaren in werking te doen blijven. Madrid , 18 Junij. De Carlisten, aan den Monte Jurra bijeengetrokken , hebben alle paarden en wagens benevens levensmiddelen uit de omstreken van Estella gerequireerd. De minister van finantien Camacho zal in het begin der volgende week het budget openbaar maken. De bank van Spanje heeft 25 millioen en de Banque mobiliaire 30 millioen realen voorgeschoten. Fulda , 19 Junij. Naar men uit eene goede bron verneemt willen de Pruissische katholieke bisschoppen den 23sten dezer alhier bijeenkomen om onderling te beraadslagen.
---

