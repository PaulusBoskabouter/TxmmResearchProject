De raadselachtige gezant.
Men kan zeer goed in de geschiedenis tehuis zijn, zonder ooit den naarn te hebben geboord van Joachim Jacques Trotti, markies de la Chetardie. En toch lag ongeveer een eeuw geleden het lot van een groot en machtig Rijk in de hand van dien man; besliste hij over het zijn of niet zijn van duizenden, de voornaams ten niet uitgesloten. Het drama van zijne kortstondige heerlijkheid begint met een opgewonden tooneel, dat voorviel op een warmen Julidag van hetjaar 1731 in een oud eerwaardig vorstelijk paleis te Berlijn. Een nieuwe Fransche gezant is aangekomen en verlangt bij het hof op plechtige wijze ontvangen te worden. Zijne Excellentie van Bork, des tijds Minister van buitenlandsche zaken in Pruisen, heeft den gezant met nauwkeurige inachtneming van het voorgeschreven ceremonieel en der etiquette ontvangen — maar o, schrik — op deze audiëntie is eene gewichtige ontdekking gedaan, die den minister noopt om onmiddellijk naar den Koning te gaan, waarna de bewuste scène plaats greep. Hoe kon 'een gezant aanspraak maken om op plechtige wijze ten gehoore ontvangen te worden, zelfs om zich i als gezant van eene bevriende Mogendheid bij den minister van binnenlandsche zaken te doen voorstellen, indien hij niet in het bezit is van credietbrieven in den behoorlijken vorm, maar slechts van een schriftelijk bevel van'den Christelijken Koning,hem gelastende de
plaats van Monsieur Sauveterre te Berlijn te vervullen ? Zulk een feit is zonder precedent, is ongehoord in de diplomatieke annalen — ’t is te driest. Hoofden en pruiken worden meewarig geschud en de diplomaten steken de koppen bij elkander om te beraadslagen over de vraag of men den koning van Pruisen soms ook wild e beleedigen? Dien dag werd voor de eerste maal de naam van den markies de la Chatardie genoemd —• een naam die vroeger totaal onbekend was bij de diplomatie. Hij was de nieuwe fransche gezant, die aan het hof te Berlijn zoo iets ongehoords, zoo iets ergerlijk verlangde. Met welk recht voerde mr. Joachim Jacques Trotti den titel en het wapen van la ChetardiePDe fijnste speurhonden op het gebied der heraldiek en genealogie wisten ’t niet. Welken dienst had de homonovus la belle France bewezen om vereerd te worden met een zending naar Berlijn. Te vergeefs zocht men naar een antwoord op deze indiscrete vraag. Men bleef in het duister rondtasten. Men konkelde en fluisterde en eindelijk meende men de waarheid gevonden te hebben. De heer Fleurey had den credietbrief moeten geven. Daar de gezant slechts iu staat was een brief des konings over te leggen, moest hij noodzakelijk andere verdiensten hebben dan op het gebied der staatkunde. Die gevolgtrekking moest juist wezen — dus beweerde men — ofschoon men naar de ware reden bleef vnrschen. „De markies de la Chetardie zal, zoolang hij slechts
één crediet brief kan overleggen, noch als gezant, noch als agent aan het hof van ZijneMajesteit kunnen erkend worden,” luidde ten laatste de vertrouwelijke mededeeling die Zijne Excellentie Bork den Franschman deed, toen deze erop bleef aandringen dat hij plechtig door den Koning zou worden ontvangen. Dit antwoord ergerde den markies zoo zeer dat hij op hoogen toon antwoordde. Hij keerde naar Frankrijk terug om — wonderlijk zijn de wegen der diplomatie — in het volgende jaarhet Fransche hof te Berlijn te vertegenwoordigen en wel als de verklaarde gunsteling van koning Friedrich "Wilhelm 1. De gunst des Konings bleef niet zonder vruchten voor den gezant. Toen in 1734 de troon van Polen vacant werd, ontving de gezant uit Parijs de instructie om te trachten het Berlijnsche kabinet voor Stanislaus Leszczijnski te winnen; — zeer zeker geene gemakkelijke taak. Maar desniettemin slaagde hij, hetgeen hem zeer in aanzien deed stijgen. Tot belooning werd hij in 1739 tot gezant te St. Petersburg benoemd. — en weldra kwam hij er aan met een massa pages, koks, bedienden en een legio flesschen Champagnewijn. Een jaar na zijne aankomst stierf plotseling de 48 jarige vorstin Anna, naar men officieel verzjkerde aan rheumatisme, die op het hart was geslagen. Ofschoon de Chetardie der vorstin gewichtige diensten had bewezen, slaagde hij er niet in haar gunsteling te worden. De op perstalmeester Büren stond hem in den weg en deze wist Anna zelfs op haar sterfbed te bewegen haar achterneef Iwan
tot opvolger en hem — Büren — tot regent te benoemen. Den markies was deze staat van zaken alles behalve welkom en krachtig werkte hij er toe mede om Büren ten val te brengen. Dit gelukte den 19 November 1740, toen hij door den veldmaarschalk Münnich gearresteerd en de grootvorstin Anna tot regentes werd uitgeroepen. Doch ook dit beviel de Chatardie niet. Hij besloot om — ’t koste wat het wilde, Miinnich’s invloed te fnuiken. Destijds leefde aan het St. Petersburgerhof prinses Elisabeth, dochter van Peter den Groote uit gesproten uit zijn tweeden huwelijk met het soldatenmeisje Katharina. Men hield een streng toezicht op haar — geen wonder trouwens; zij was een allergevaarlijkste concurrent voor den troon en wat meer zegt: ze bad rechten. Zij was precies wat Chetardie meende noodig te hebben. Elisabeth had er nooit aan gedacht eene politieke rol te spelen. Maar tengevolge van de inblazingen van den gezant werd hare eergierigheid opgewekt. Hij stelde zeer aanzienlijke sommen tot hare beschikking, waarmede invloedrijke mannen werden gewonnen en de manschappen van het regiment van Preobrashenski ruimschoots van brandewijn konden worden voorzien. Binnen een kort tijdsverloop was de intrige op het getouw gezet. Toch kostte het veel moeite haar op het uiterste oogenblik te overredeu den coup te ondernemen, ïn den nacht van den 5 op 6 December 1741 trok zij
een gepanserd hemd over hare jkleeding en na drie uren te hebben gebeden, stelde zij zich aan de spits van 200 getrouwen, toog naar het winterpaleis en nam Anna in haar slaap gevangen. Den volgenden ochtend wreef St. Petersburg zich de oogen. Onder het gebulder van het geschut jubelde het volk: „Leve keizerin Elizabeth”. Nu zou Chetardie oogsten wat hij met zooveel moeite had gezaaid. De nieuwe gebiedster dankte vooral aan hem’den troon. Zeer natuurlijk dus dat hij grooten invloed op haar oefende. De kostbaarste geschenken werden hem vereerd; millioenen roebels werden hem geschonken. Eeitelijk was hij heerscher. Iedere Rus lag aan zijn voeten. In welke weelde hij zich ook baadde, toch schaamde hij zich niet zijne moeder, Madame de Montaletin kommervolle omstandigheden te Parijs te doen leven en misschien was ’t aan hare intriges om wat kruimelkens machtig te worden van den wel voorzienen disch haars zoon te wijten, dat Elisabeth wat koeler werd in haar gunstbetoon, ’t Behoeft te nauwernood te worden gezegd, dat een tal naijveringen daarop alle krachten inspanden om hem ten val te brengen. Dit gelukte. Op zekeren dag dat de gunsteling, trotsch en verwaten als bij was, van de berenjacht terugkeerde, werd bij verrast door een estafette uit Parijs, waarbij hij werd teruggeroepen. Elisabeth bad deD wenseh daartoe geuit. Maar zonderling zijn de luimen eener vorstin. Te nauwernood was er een jaar verloopen sedert het
het plotselinge vertrek van haar gunsteling, toen zij verlangde hem weder te zien. Ieder was dus in de hoogste mate verrast toen Chetardie in het najaar van 1744 op nieuw in het winterpaleis te St. Petersburg verscheen. Ongelukkig voor den gezant wat ’t hem niet mogelijk den wenseh zijner gebiedster na te leven en zich niet met hare „affaire*” te bemoeien. Deze fout was een krachtig wapen in de handen zijner vijanden. Chetardie was gewoon zijn komng hoogst pikante en sterk gekleurde berichten over het hofleven in St. Petersburg te zenden. Een dezer berichten werd onderschept, ontcijferd en der vorstin overhandigd — — en dit was meer dan voldoende om den markies — en thans voor goed in ongenade te doen vallen. Chetardie werd gelast Rusland onder militair escorte te verlaten en ondanks zijne protesten moest hij zich deze schande laten welgevallen. De rol vanChetardie was thans afgespeeld; zijn diplomatieke loopbaan ten einde. Zijn geld en kostbaarheden waren spoedig verspild en de man, die eenmaal over millioenen beschikte, maakte kennis met nooddruft. In Parijs liet men den markies vallen. Hij had zich gecompromitteerd — de zwaarste, on vergeeflijkste fout van een diplomaat. Hij ontving bevel zich op zijne landgoederen te begeven en daar tot een later bevel te blijven. In 1758 stierf hij in kommervolle omstandigheden te Hanau, waarheen de armoede hem gedreven had.
---

EEN LIBERAAL PROGrRAMMA.
’t Is betrekkelijk kort geleden dat wij de poging door sommige leden der kiesvereenigingen Burgerplicht en Grondwet, in het werk gesteld tot hereeniging der liberale partij te dezer stede op de basis van een programma, bestreden. Wij voorspelden dat 't zou blijken, dat die pogingen ten eenenmale nutteloos zouden zijnen— onze voorspelling is waarheid geworden, ’t Is waar het bewuste programma, dat zoo tweeslachtig mogelijk moest wezen omdat, zooals een der ontwerpers naief zeide, twee kiesvereenivingen tot één moesten gebracht worden, is nog wel niet voor goed afgemaakt, maar het heeft den doodelijken stoot ontvangen, waaraan het uoodzakelijk sterven moet—misschien na een kwijnend voortslepen van eenige weken. Het lot dat dit programma wedervoer heeft niet zooveel deernis en medelijden gewekt als men aanvankelijk had mogen verwachten. Met onverholen blijdschap toch werd het begroet. Men droomde gouden bergen. Gespannen was de verwachting. Nu deze evenwel niet is bevredigd, nu men veilig mag spreken van kasteelen in de lucht, behandelt men de zaak en bagatelle. Het Amsterdamsch programma toch — zoo heet het — was eigenlijk niet het desideratum; men juichte het toe omdat het blijk gaf van eene goede gezindheid onder de liberalen, maar men leefde in afwachting van het programma, dat inde vorstelijke residentie werd ontworpen, en waarover door somr mige de loftrompet werd gestoken, zelfs voordat men ’t kende. Droeve teleurstelling! Als men het Vaderland mag gelooven dan zal het programma zelfs nimmer het licht zien, zal het zich niet eens kunnen verheugen in zulk een kortstondig 'bestaan als dat der beide Amsterdamsche kiesvereenigingen. Ja, wel is ’teene droeve teleurstelling. Hoe tioostteen vleide men zich nog dezer dagen, toen eenige leden van de Grondwee alle mogelijke en onmogelijke argumenten bezigden ten einde het bestuur, dat met zijn programma wilde staan of vallen, over te halen om althans tot Septemberals Cabinet d’affaires in functie te blijven; immers tegen dien tijd zon het Haagsch programma wel bekend wezen! «Zij, die daarop rekenen, zegt het Vaderl. „vleien zich met eene valsche hoop. Wij hebben het reeds meer gezegd, er is volstrekt geen programma in bewerking. Wel zijn door enkele leden uitvoerige schetsen ontworpen van de grondslagen, waarop naar hunne meening eenige gewichtige liberale hervormingen dienen gebaseerd te worden, welke schifturen dan, na een punt van confidentieelé bespreking te hebben uitgemaakt, worden gedrukt en aan de leden rondgedeeld, maar van het ontwerpen van een politiek programma, dat tot vereenigingspunt zou kunnen dierien van de liberalen is geen sprake; als dus de
Amsterdammers daaro; blijven wachten, bestaat er weinig kans op het tot stand komen van de zoozeer gewenschte samenwerking.” Duidelijker kan ’t niét gezegd worden dat alle hoop op een programma in rook opgegaan, vervloden is. We zullen ’t dus zonder programma moeten doen; door daden zullen de liberalen, na langen tijd te hebben gehaspeld en gekibbeld, zóó zelfs dat het regeeren met de meerderheid schier eene onmogelijkheid werd, moeten toonen dat samenwerking inderdaad door hen gewenscht wordt; dat zij dit het te zijn of niet te zijn voor de liberale partij achten. Van die samenwerking zal zij dezer dagen een merkwaardig blijk kunnen geven. De heer Taalman Kip heeft den moed gehad om de treurige erfenis van zijn voorganger te aanvaarden. Weldra zal hij de definitieve begrooting voor het departement van marine indienen en daaruit zal zijn stelsel blijken. Hij verkeert in een allermoeilijkste positie. Zijn voorganger toch werd lang geduld omdat hij weinig geld vroeg voor zijn departement. Met weinig geld kan men echter weinig doen en toen ’t na verloop van eenige jaren bleek, dat de marine alles behalve in een gewenschten toestand verkeerde, toen hoopte men vurige kolen op zijn hoofd en rustte niet voordat hij zijne portefeuille ter beschikking des konings had gesteld.
gVOVVJlU. Wat zal nu deze minister doen ? Of liever hoe denken de liberalen er over? Zullen zij bereid bevonden worden veel geld toe te staan voor de reorganisatie der marine, of zal bezuiniging — en allerlei tongvallen herhaald — de leuze wezen, nu de oorlog met Atchin voorloopig ten einde schijnt te zijn? We zullen het spoedig weten. We mogen althans verwachten dat de nieuwe titularis de portefeuille niet zal hebben aanvaard zonder dat hij wist wat hij wilde: een hoog of een laag budget. ’t Zi] met, ’t zij zonder een programma: de liberale partij dient over deze quaestie te beslissen en dan zal het eerste bassisje van een programmatje zijn gelegd, dat groot kan worden als men den moed heeft de partij te dwingen beslissingen te vellen over cardinale punten. Zóó zal men komen tot de wetenschap wat liberalisme ten huidige dage eigenlijk beteekent. P. G.
---

Tentoonstelling van voortbrengselen van Kunst en Industrie
(m het Vondeispark te Amsterdam.) Met een liefdadig doel is in de Vondelstraat alhier eene Tentoonstelling geopend, wel waardig door allen, die belang stellen in kunst en goeden smaak; bezocht te worden.
Tegen den entreeprijs van 26 ct. krijgt men toegang tot eene eenvoudig smaakvol gevulde tent, opgeslagen in de tuinen van den Architect Cuijpers. Vriendelijke jonge dames van goeden huize beijveren zich de bezoekers aanwijzing te doen van de vele fraaie en kostbare voorwerpen die daar te zien zijn, en water te zien is getuigt van rijkdom en smaak. Men vindt hierbij kunstvoortbrengselen van beroemde meesters, antieke en moderne meubelen, sieraden, waaronder b. v. eèn sierlijk bewerkte camé door Z. H. den Paus voor het doel der Tentoonstelling ten geschenke gegeven, Chineesch en Japansch lakwerk, elegante dameswerktafeltjes, porcelein en glaswerk, majalica’s uit de beste tijdpersen der Fransche, Delftsch aardewerk uit den bloeitijd der Hollandsche industrie; echte Pleyel pianino’s, ja zelfs speelwagen en paard, alles bestemd om verloot te worden. Daartoe is ook in aantocht een te Parijs (door den Architect Viollet le Diic voor deze tentoonstelling ontworpen en door den heer P. Poussielque te Parijs uitgevoerd) kolosaal schoorsteenstuk van goud, zilver en brons, zjjnde uurwerk, candelabres, vazen en coupes, welke, naar de teekening te oordeelen, zuiver en artistiek bewerkt, een prachtig geheel vormen en eene waarde hebben van ƒ 8500. In eén woord de tentoonstelling is eene der merkwaardigsten die wij in laugen tijd te Amsterdam zagen. Wij zullen dan ook, omdat deze expositie waarschijnlijk den geheelea zomer geopend blijft, waarschijnlijk in de gelegenheid zijn eene gedetailleerde beschouwing van ’t vele dat ’t oog geboeid houdt den lezers van ’t Industrieel Volksblad aan te bieden. Men vergunne ons thans te wijzen op ’t verblijdend verschijnsel dat ook in Nederland wederom den zin voor KunstIndustrie opwaakt uit den diepen slaap, waarin ons volk op dit gebied nu ruim een eeuw verzonken lag.
Heeft niet eik beschaafd volk een werkkring op ’t onmetelijk gebied der beschaving, die het als zijn eigen kan beschouwen? Wij, Nederlanders, die tot twee malen in de Kunst een nieuw tijdperk openden, bezitten kracht genoeg, dit ook ten derden male te doen. In evenredigheid tot de uitgestrektheid en de dichtheid der bevolking bezit wellicht geen enkel volk eene zoo rijke geschiedenis op ’t gebied der Kunst en der Kunst-Industrie als het onze. In allerlei — helaas— ontoegankelijk verzamelingen, die zich eerst in den laatsten tijd eenigszins ontsloten — hetgeen wij dankbaar erkennen — bezitten wij aanzienlijke Kunstschatten. Zoowel op ’t gebied der kerkelijke als der wereldlijke rijk, maar tot nu toe maakten wij van onzen rijkdom een al te zuinig gebruik. Alle beschaafde landen van Europa gingen ons voor in het openstellen van Musea voor Kunst-Industrie.
Deze Galerijen moeten ook bij ons voor iedereen toegankelijk worden gesteld, opdat allen er frissche indrukken ontvangen, en bij eigen arbeid het verstand des te krachtiger werke. Zoo leidde ik reeds ten vorige jaar in mijne „Galerij van Nederlandsche Kunst-Nijverheid op de wereldtentoonstelling” de bespreking der Kunst-Industrie-Mnsea in en ’t behoeft geen betoog dat ik met groote belangstelling ieder verschijnsel op dit gebied toejuich, waar ’t blijk geeft van die algemeene samenwerking, die gevorderd wordt om de toepassing der kunst op de nijverheid meer ingang te doen vinden in ons volksleven en daarmede onze nationaliteit te helpen verheffen tot den rang, waarop wij onder de volken op ’t gebied van kunst en volksvlijt wegens traditiën, karakter, vlijt, kennis en kunst aanspraak mogen maken. c. a. 1. G.
---

