NEDERLANDEN. 's GRAVENHAGE, den 6den Augustus 1874. MINISTERIE VAN FINANTIEN.
De Minister van Finantien brengt ter kennis van de belanghebbenden, ■dat, te rekenen van den 7den dezer maand, bij wijze van proef, de loop der Belgische spoortreinen tusschen Ostende en Antwerpen in dier voege zal worden geregeld, dat de Engelsche brievenmaal ten 8.4' 1 's avonds uit Londen vertrekkende, vóór het vertrek van den eersten trein naar Breda te Antwerpen zal worden aangebragt. Dien ten gevolge zal de bedoelde Plngelsche post reeds ten 11.30 m. in Rotterdam, ten 12.55 in 's Gravenhage en ten 1.5 in Amsterdam kunnen ontvangen worden. 's Gravenhage, den 6den Augustus 1874. De Minister voornoemd, van Delden. Telegrafie. Met ingang van den lOden dezer wordt, voor den duur der legeroefeningen, tijdelijk een Rijkstelegraafkantoor met beperkte dagdienst geopend in liet Kamp bij Milligen. De diensturen van dat kantoor zijn geregeld als volgt: op werkdagen, van 7 tot 10 ure voormiddags en van 1 tot 4 en 6 tot 8 ure namiddags; op Zon- en feestdagen, van 8 tot 9 ure voor- en van 2 tot 5 ure namiddags. Op het verkeer van dit kantoor met alle overige kantoren in Nederland is liet uniforme tarief van 0.30 gl. per enkelvoudig telegram van toepassing. 's Gravenhage, den öden Augustus 1874 Namens den Minister, De Secretaris-Generaal, van Randwijck, l.-S MINISTERIE VAN KOLONIËN. Bij beschikking van den Minister van Koloniën, van den 2osten Julij 1874, lit. D, n°. 35. zijn de heeren mrs. C. T. F. Thurkow , G. Aldus, B. H. van Delden en W. Vincent gosteld ter beschikking van den Gouverneur-Generaal van Nederlandsch Indie, om te worden benoemd tot regterlijk ambtenaar daar te lande.
---

BUITENLANDSCHE BERIGTEN. FRANKRIJK.
In den officieusen Franqais wordt medegedeeld, dat de ministers van binnenlandsche zaken, van justitie, van oorlog en van openbare werken zich gedurende het reces der Nationale Vergadering te Parys zullen ophouden. De maarschalk Mac-Mahon zal daarentegen Versailles niet verlaten, waar ook de minister van buitenlandsclie zaken tot het einde van Augustus zal blijven vertoeven. Xn hare zitting van Dingsdag deed de Nationale Vergadering wederom een aantal wetsontwerpen van ondergeschikt belang af, keurde , schoon niet zonder bestrijding van de zijde van'hen, welke waarschuwden tegen te groote uitbreiding van de Fransche bezittingen in Achterindie ,°het tractaat van bescherming en vriendschap met het rijk van Annam goed, en stelde hare huishoudelijke begrooting vast, zoo mede de begrooting van het departement van finantien voor het dienstjaar 1675. De minister van finantien las daarna het volgende wetsontwerp voor: nArtikel 1. De overeenkomst, op den 4den Augustus 1874 tusschen den staat en de Bank van Frankrijk gesloten, wordt goedgekeurd. »Artikel 2. Van de opbrengst van het bij die overeenkomst bedongen voorschot wordt eene som van 40 millioen toegevoegd aan de middelen van het dienstjaar 1875. » Artikel 3. Aan het overschot van het bedoelde voorschot kan alleen bij de wet eene bestemming worden gegeven: tot aan de vaststelling eener zoodanige wet wordt het niet opgenomen." Hij deelde tot toelichting mede, dat de directie der bank bijna eenparig het voorstel tot vermindering der aflossing, op grond van een besluit der Nationale Vergadering door den minister haar gedaan, met het oog op haar eigen crediet en het belang van den Staat onaannemelijk had geoordeeld, doch zich bereid had verklaard aan den staat een nieuw voorschot van 80 millioen te verleenen, aflosbaar wanneer de gansche schuld door den Staat zou zijn afgelost. De minister deed opmerken dat het voorstel van de directie slechts in den vorm van dat der regering verschilde, om welke reden hij de urgentverklaring en spoedig aau-de-ordestelling verzocht. Dit verzoek werd toegestaan^ en tot de budget-commissie het verzoek gerigt in de volgende vergadering verslag over het wetsontwerp uit te brengen.
Daarna ving de beraadslaging aan over het nieuwe voorstel tot dekking van het tekort op het budget voor 1875, door de heffing van 10 opcenten op de grondbelasting en twee der personele belastingen (die op de deuren en vensters en op het mobilair). Nadat verschillende amendementen, onder anderen tot heffing van een regt van overgang bij den verkoop van inschrijvingen op het grootboek, tot heffing eener belasting van 7j per cent van elk inkomen boven de fr. 1000 (dit laatste met 421 tegen 192 stemmen), ter vervanging van de, volgens sommige leden, bovenmatig drukkende voorgedragen verzwaring der directe belastingen, waren verworpen, werd de beraadslaging verdaagd tot de volgende zitting; in den loop der discussie deelde de heer Léon Say mode dat de budget-commissie zou voorstellen in het wetsontwerp tot vaststelling der middelen een artikel in te lasschen waarbij eene algemeene herziening van de verdeeling der grondbelasting, welke reeds op het budget van 1876 zou moeten toegepast worden, bevolen werd. Dezelfde afgevaardigde bragt, nog staande de zitting, namens de budgetcommissie, een gunstig verslag uit over het wetsontwerp tot goedkeuring der overeenkomst met de bank; de behandeling van dat ontwerp werd tegen Woensdag aan de orde gesteld. E N G E L A N D. De door het Huis der Gemeenten in de bill betreffende den kerkelijken eeredienst gebragte wijzigingen maakten een punt van behandeling voor het Britsche Hoogerhuis uit in zijne zitting van jl. Dingsdag. Alle wijzigingen werden aangenomen behalve de gewigtigste, die namelijk waarbij hooger beroep op den aartsbisschop werd toegelaten van eene beslissing van den bisschop, waarin de vergunning om eene aanklagt wegens overtreding der reglementen op het ritueel afgewezen was. De beide aartsbisschoppen , de bisschoppen van Winchester en Oxford en de lords Carnarvon en Hatherly bestreden dit amendement; zij erkenden dat het niet in strijd was met het Engelsche kerkregt van beslissingen van den bisschop beroep toe te laten op den aartsbisschop, doch oordeelden dit zeer onraadzaam, omdat het gezag en het aanzien der bisschoppen by de leeken van hun dioecese zou kunnen verzwakken De lord-kanselier stelde ter gemoetkoming aan de bezwaren , welke in het Lagerhuis tot de aanneming van het amendement hadden geleid, een middenweg voor , de bepaling namelijk dat het hooger beroep vervallen zou, doch de bisschoppen in zaken als de bedoelde geene beslissing zouden geven zonder den aartsbisschop te hebben geraadpleegd; dit amendement werd echter algemeen bestreden en ingetrokken. Met 44 tegen 32 stemmen verwierp het Huis daarop de wijziging betrekkelijk het hooger beroep. In het Lagerhuis had, behalve de reeds vermelde woordenwisseling over de geruchten eener vreemde interventie in Spanje, eene uitgebreide discussie plaats over eene motie van den heer Mac Arthur van don volgenden inhoud: » Het Huis heeft met goedkeuring vernomen dat de regering heeft toegegeven aan den algemeencn wensch van de hoofden, inlandsche bevolking en blanke bewoners van Fidsji naar annexatie aan dit land, voor zoover dit toegeven blijkt uit de uitzending van sir Hercules Robinson om tot bereiking van dit doel werkzaam te zijn." De spreker betoogde de wenschelijkheid, en zelfs noodzakelijkheid van de aanhechting der Fidsji-eilanden aan het Britsche rijk als eene kroon-kolonie met aan te voeren dat daarin het eeniae middel te vinden was om rust en orde in dat land zelf te handhaven en de kannibaalsche stammen te bedwingen welke nog altijd in de binnenlanden rondzwerven. Het bezit van die eilanden zou voorts een uitstekend vast punt leveren, van waar uit het fnuiken van den slavenhandel en den menschenroof in Polynesie met kracht kon worden ter hand genomen. Sir Charles Dilke, geen tegenstander van de annexatie op zich zelve , maar begrijpende dat men tot eenen maatregel van zoo wijd strekkende gevolgen niet dan zeer omzigtig moest overgaan, juist met het oog op die op 20,000 zielen geschatte kannibaalsche stammen en de op de eilanden bestaande slavernij, stelde een amendement op de motie voor, waarin deze meening werd uitgedrukt. In den loop der discussie gaf de onder-secretaris van het departement van koloniën te kennen, dat de regering nog tot geen besluit ter zake van de aanhechting van Fidsji gekomen was. Do zending vau sir Hercules Robinson had aanvankelijk geen ander doel dan het instellen van een onderzoek; en de minister kon wel verklaren dat, werd er ooit tot de annexatie van Fidsji overgegaan, zulks niet zou geschieden dan na, geheel overeenkomstig de door sir Charles Dilke geopperde denkbeelden, riaauwkeurig te hebben onderzocht en rijpelijk te hebben overwogen. De voorwaarden, waaronder de annexatie van Fidsji uit aan de regering was voorgesteld, waren , zoo als de minister verder mededeelde, voor een deel onbegrijpelijk en voor een ander deel onaannemelijk; wierd er tot de aanhechting overgegaan, dan zou zulks althans plaats hebben door de vorming van een regelmatig bestuur , gelijk elke kroon-kolonie dat bezat, en dan zou in de eerste plaats de in Fidsji nog in stand gehouden huisselijke slavernij moeten verdwijnen, daar Engeland geene slavernij, in welken vorm ook, in een enkel deel van het Britsche rijk dulden
mogt. Na afstemming van het amendement van Sir Charles Dilke met 81 tegen 28 stemmen, werd de door den heer Mac Arthur voorgestelde motie zonder hoofdelijke stemming verworpen. DUITSCHLAND. De clericale dagbladen in Pruissen deelen den tekst mede van twee door de Pruisische regering aan de provinciale besturen gezonden circulaires betreffende do katholieke vereenigingen en de nieuwsbladen, en vestigen er de aandacht op dat die stukken weinige dagen na den aanslag op het leven van den vorst von Bismarck zijn uitgegeven. De ambtenaren worden daarin uitgenoodigd een aanhoudend en streng toezigt uit te oefenen niet slechts op de stellig en uiterlijk politieke vereenigingen maar op alle katholieke vereenigingen en clubs, zonder onderscheid. Zij moeten verhinderd worden in pogingen om in onderling overleg te handelen of de wet te ontduiken, gelijk eene katholieke vereeniging van Maintz zou hebben beproefd, welke zich tot eene centrale vereeni»ing met over geheel Duitschland verdeelde leden, doch geene locale afdeelingen heeft trachten te vormen. Van elke vereeniging moet opgave worden gevraagd van het getal harer leden, haar doel en hare betrekkingen met andere vereenigingen. Verder wordt aangedrongen op een scherp toezigt op de pers en op de verspreiding van revolutionaire geschriften. Als aanleiding tot deze beide circulaires wordt daarin opgegeven , dat de op 'den rijkskanselier gepleegde moordaanslag aan het licht heeft gebragt tot welke buitensporigheden zij verleid kunnen worden, wier politieke en godsdienstige hartstogten zijn opgezweept. SPANJE. Van eenen zoo het schijnt offxcieusen kant wordt uit Berlyn aan de Augsburger Allgemeine Zeitung medegedeeld dat de Duitsche rijksregering, alvorenseenigen regtstreekschen maatregel tegenover de buitensporigheden der Carlistische benden te nemen , aan hare vertegenwoordigers bij de overige groote mogendheden opgedragen heeft, zich omtrent derzelver gezindheid ten aanzien eener officiele erkenning van de Madridsche regering te vergewissen, en tevens het voornemen der Duitsche regering te doen kennen om van haren kant die erkenning zoo veel mogelijk te bespoedigen. De rijksregering , zegt de berigtgever, houdt vast aan het denkbeeld , dat aan het oefenen van regtstreekschen invloed op de Spaansche aangelegenheden door de Europesche mogendheden niet te denken valt, zoolang het republikeinsche bewind in Madrid niet officieel erkend is; want dat bewind kan in zijne tegenwoordige positie, bij zijQe twijfelachtige betrekkingen met het overige Europa, niet met vertrouwen zich tot de andere mogendheden wenden en ondersteuning tot het fnuiken van den Carlistischen opstand vragen. Het kan in de thans bestaande omstandigheden zelfs geen beroep op Europa doen ter zake van de begunstiging der Carlistische benden door Frankrijk; want niet alleen is het zeer onzeker of zoodanig beroep eenige uitwerking zou hebben, maar in ieder geval zou Frankrijk zich genoopt kunnen gevoelen om hetzelve als eene oorlogsverklaring te beschouwen. Zoodra echter geregelde betrekkingen tusschen Europa en de Madridsche regering gevestigd zijn , wordt deze regering in staat gesteld om zekerheid te erlangen ten aanzien van het gevoelen der Europesche regeringen omtrent Frankrijks houding en dien overeenkomstig een initiatief te nemen ten oinde aan de Fransch-Carlistische intrigues paal en perk te stellen. RUSLAND. In een der laatste nummers van het officiele tijdschrift van het Russische ministerie van eeredienst en onderwijs is een verslag over den staat van het openbare onderwijs in het jaar 1872 openbaargemaakt, waaruit de volgende bijzonderheden van meer algemeen belang ontleend zijn. Aan de acht Russische universiteiten bevonden zich 545 leeraars en 6697 studenten, zijnde wat deze laatsten betreft 554 minder dan in 1871. Van deze studenten genieten meer dan 90 per cent het onderwijs gratis of ?ijn in het bezit van beurzen. Wat het middelbare onderwijs aangaat werd een belangrijke stap voorwaarts gedaan door het vaststellen van een uitvoerig leerplan voor de gymnasien; maar er doet zich voortdurend een groot gebrek aan onderwijzers gevoelen; er waren niet minder dan 151 onderwijzersplaatsen vacant, waarvan 56 voor de oude talen. Zelfs de voorhanden zijnde leeraars bevinden zich grootendeels nog in het begin der onderwijzers loopbaan ; van 1213 leeraars in de talen en wetenschap stonden 517 nog op den laagsten trap van bezoldiging (750 roebels), die slechts voor de drie eerste jaren geldt; van de leeraars voor het Russisch en de oude talen, 433 in getal, behoorden 306 tot de beginnenden. Zeer bedroevend is , bij het toch reeds zoo merkbare gebrek aan volksbeschaving, de omstandigheid dat nog aliijd zoo vele leerlingen uit hoofde van gebrek aan plaats afgewezen moeten worden. Het geheele getal der op de gymnasien en progymnasien aanwezige leerlingen bedroeg 33,399 ; van de 11,068, die zich nieuw hadden laten inschrijven, konden er 3287 wegens onvoldoende voorbereiding of gebrek aan plaats niet toegelaten worden. Districtsscholen waren er 423 met 29,709 leerlingen ; voor deze scholen werd in 1872 een nieuw reglement uitgevaardigd, hetwelk eenen zesjarigen cursus voorschrijft, maar de nieuwe organisatie al dadelijk wegens gebrek aan onderwijzend personeel tot 1874 uitstelde. Zoogenaamde reaalscholen werden eerst in 1872 opgerigt. Het getal der lagere volksscholen bedroeg 19,658 met 761,129 leerlingen, waarvan 135,345 meisjes. In het St. Petersburger schooldistrict telde men 1 leerling op 81 zielen. De in St. Petersburg verschijnende Duitsche dagbladen doen intusschen opmerken dat in het rapport geen gewag gemaakt wordt van de Luthersche scholen in het district van Dorpat en van al de Esthlandsche scholen, en dat de verhouding in die gewesten veel gunstiger is, namelijk in Lijfland 1 op 13, in Esthland 1 op 17, in Koerland l op 35 zielen. In het rapport wordt voor het overige erkend, dat de volksscholen zich meerendeels moeten behelpen met schoolmeesters die niet veel meer kennen dan lezen en schrijven. AFRIKA. In de Times of India wordt gewaarschuwd tegen de Egyptische regering , welke , volgens de beweringen van dat blad , geen ander doel zou hebben dan zich geheel meester te makeu van de westkust der
Roode Zee, waardoor de Hritsche bezitting te Aden bedreigd en uit het oogpunt van toevoer van levensmiddelen geheel van Egypte afhankelijk gemaikt zou worden. » Wij hebben , zegt dat blad, nooit veel geloof geslagen aan de menschlievende bedoelingen van den Onderkoning van Egypte, welke sir Samuel Baker aan het hoofd van een leger uitzond om , naar 't heette , den slavenhandel en de slavernij uit te roeijen. De Mohammedaan ziet de slavernij zonder ergernis aan ; zij is door zijnen godsdienst gewettigd en in zijne oogen eene zeer nuttige maatschappelijke instelling. Wij hebben daarom altijd vermoed dat de Egyptenaren, welke reeds lang Abyssinie met een begeerig oog hebben gade geslagen, sir Samuel den langen togt naar de Equatoriale meeren hebben doen ondernemen met de zeer wereldsche bedoeling van uitbreiding van grondgebied. Nu vernemen wij van eene betrouwbare zijde dat de Egyptische regering voet tracht te verkrijgen in Somali, en zwanger gaat van het plan om zich van de stad Berbera meester te maken. Somali is een weinig beschaafd land, welks bevolking hoofdzakelijk den landbouw uitoefent. De inwoners zijn bekend wegens hunne dapperheid , doch zouden niets vermogen tegen de met ver dragende geweren gewapende en van geschut voorziene Egyptische troepen. Uit de stad Berbera trekt onze bezitting te Aden voornamelijk haar slagtvee en paarden. Een blik op de kaart toont dat die stad, op een afstand van ongeveer 150 mijlen tegenover Aden aan de straat van Bab-el-Mendeb gelegen is. Het zou niet wenschelijk zijn de Egyptenaren zoo digt nabij onze bezitting gevestigd te hebben, daar zij het in hunne magt zouden hebben den toevoer voor ons garnizoen af te snijden. Sedert den aanslag van de Turken op Lahedsj zijn de plannen der Egyptenaren tegen Berbera nog veel gevaarlijker. Wij hebben Aden noodig om meester te blijven van den waterweg naar Indio; dat onvruchtbare plekje is een onzer meest belangrijke bezittingen en ten opzigte van Aden moeten wij waakzaam zijn. . . Hoe eer men den Onderkoning te verstaan geve dat hij Berbera met rust zal hebben te laten, des te beter voor alle betrokken partijen." TELEGRAPHISCIIE BERIGTEN. Londen , 6 Augustus. Aan de Times worden uit Parys de volgende geloofwaardige bijzonderheden gemeld van hetgeen er tusschen den miaister Decazes en den Duitschen gezant, vorst Hohenlohe, is voorgevallen. De eerste ontmoeting had den 21sten Julij plaats; daarin werden op zeer vriendschappelijke wijze verklaringen gewisseld. De tweede bijeenkomst, welke een vertrouwelijk en officieus karakter droeg, had plaats op 26 Julij. De vorst Hohenlohe gaf daarin te kennen dat Duitschland , ofschoon in het geheel niet verlangende inbreuk te maken op de goede betrekkingen met Frankrijk noch de gevoeligheid van Frankrijk te kwetsen, gelijk in 1870 had plaats gevonden, niet zou kunnen dulden dat de door de Carlisten bezette streken het tooneel bleven van barbaarschheden. Zoo Frankrijk aan Duitschlands wenschen niet mogt willen of kunnen te gemoet komen, zou Duitschland zelf zich met de andere mogendheden in betrekking stellen, zich het regt voorbehoudende om eene vloot af te zenden, welke de zeekust voor de Carlisten afsluiten zou. De Duitsche regering zou echter zorgvuldig alles vermijden wat het karakter van agressie dragen mogt. Versailles , 5 Augustus. In de Nationale Vergadering werd heden het wetsontwerp tot goedkeuring der overeenkomst met de bank aangenomen , evon als de wetsontwerpen tot goedkeuring der overeenkomsten met de kamers van koophandel te Havre, Marseille en Bordeaux, betrekkelijk de voltooijiug der havenwerken aldaar. Met 339 tegen 303 stemmen werd vervolgens het tweede artikel van het ontwerp tot dekking van het tekort, — de verhooging der directe belastingen, — verworpen. Het budget van 1875 werd vervolgens aangenomen , en de Vergadering is tot den 30sten November uiteengegaan. Londen , 5 Augustus. Aan den Morning Post wordt uit Berlyn medegedeeld, dat de te Shanghaï gevestigde Zwitsers, welke vroeger onder de bescherming stonden van den Franschen consul, die hun echter bij de laatste onlusten zijne bescherming onttrokken had, voortaan onder de bescherming van den Duitschen consul-generaal zullen gesteld worden. Londen , 5 Augustus. De Uil betreffende den kerkdienst kwam heden op nieuw in het Lagerhuis in behandeling, ter nadere overweging van het door het Hoogerhnis verworpen amendement betreffende het beroep op den aartsbisschop. Op voorstel van den heer Russell Gurney, door den heer Disraeli ondersteund, besloot het Huis bij het amendement niet te volharden. In den loop der hierover gehouden redevoering zeide de heer Disraeli dat, ofschoon Europa, alleen met de uitzondering van ée'n enkel beklagenswaardig land, de grootste rust genoot, er toch invloeden werkzaam zijn, welke vroeg of laat tot groote beroeringen aanleiding kunnen geven. De heer Gladstone erkende mede dat er zeer gewigtige gebeurtenissen in de toekomst te verwachten waren, en achtte het daarom noodig dat men de vrienden der kerk niet tot hare vijanden maakte.
---

