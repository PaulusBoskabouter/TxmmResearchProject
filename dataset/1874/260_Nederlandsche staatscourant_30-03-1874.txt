NEDERLANDEN.
's Gravenhage , den 28sten Maart 1874. Bij Koninklijk besluit van den 15den Maart 1874, n'. 25, is pensioen verleend ten laste van den Staat aan W. van der Weide, gewezen rijksveldwachter te Surhuisterveen, ten bedrage van f 172 'sjaars, en zulks op grond van art. b der wet betreffende de burgerlijke pensioenen, laatstelijk gewijzigd bij die van 21 Mei 1873 (Staatsblad n c . 64). Bij Zijner Majesteits besluit van den 27sten Maart 1874, n°. 15, is aan mr. H. J. A. Raedt van Oldenbarneveld, op zijn daartoe gedaan verzoek, eervol ontslag verleend als lid en vice-president van de commissie van administratie over het burgerlijk en militaire huis van verzekering te 's Gravenhaie, onder dankbetuiging voor de door hem als zoodanig bewezen diensten, en is benoemd tot lid van genoemde commissie mr. C. A. van der Kemp, wethouder der gemeente 'sGravenhage, terwijl voorts het vice-presidium van meergemelde commissie is opgedragen aan het lid mr. M. S. Pols. Bij Koninklijk besluit van 27 Maart 1874, n°. 4, is de heer J. C. L. van de Graaff, thans ontvanger der directe belastingen en accijnsen te Borculo c. a., benoemd tot ontvanger derzelfde middelen te Veenendaalc. a. Bij Koninklijk besluit van 27 Maart 1674, n». 5, is de heer P. A. F. .T. Sassen, thans ontvanger der directe belastingen te Leeuwarden, benoemd tot ontvanger der directe belastingen voor het eerste kantoor te Amsterdam. Bij Koninklijk besluit van den 27sten Maart 1874, n*. 9, is tot lid van de Algemeene Rekenkamer van Nederlandsch Indie benoemd de heer T. C. J. Kroesen , intendant der 1ste klasse (hoofdintendant) van de militaire administratie, wegens overcompleet bij die dienst op non-activiteit , en sedert April 1872 tijdelijk belast met de waarneming der betrekking van lid bij gemeld collegie. MINISTERIE VAN BIN NENLANDSCIIE ZAKEN. De Minister van Binnenlandsche Zaken; Gelet op art. 2 van het Koninklijk besluit van 28 Junij 1862 (Staatsblad n°. 135), tot regeling van het examen voor de betrekking van referendaris en commies van staat bij den Raad van State; Bepaalt, dat het examen, af te nemen van hen, die voorde betrekking van commies van staat in aanmerk'ng wenschen te komen, zal aanvangen op Woensdag 20 Mei e. k., in een der localen van het Departement van Binnenlandsche Zaken, des middags ten 12 ure. Zij die zich aan dat examen wenschen te onder werpon , worden opgeroepen zich binnen veertien dagen na dagteekening dezer bij voornoemd Departement schriftelijk aan te melden met opgave van naam , voornamen en woonplaats. Bij die opgave moet gevoegd worden hunne geboorteacte , alsmede, zoo zij den graad van doctor aan eene Rijks hoogeschool hebben verkregen , het bewijs van dien verkregen graad. Nog wordt herinnerd , dat ingevolge art. 4 van het hiervoren vermeld Koninklijk besluit, uit het mondeling examen zal moeten blijken dat de candidaat voldoende algemeeno kennis bezit van het Nederlandsch staats- en administratief regt, van de regering der koloniën en bezittingen van het Rijk in andere werelddeelen , van de staathuishoudkunde en van het volkenrcgt; terwijl hij door het schriftelijk examen het bewijs zal moeten leveren van bedrevenheid in den Nederlandschen stijl en van geschiktheid om eenig onderwerp van staatsof volkenregt naar eisch te behandelen. 's Gravenhage, 28 Maart 1874. Voor den Minister, De Secretaris-Generaal, Huisrecht. MINISTERIE VAN V 1 N A N T I E N. De Minister van Finantien maakt bekend dat bij hem ontvangen is een postwissel groot f 16, door een onbekende, onder de letters N. N., te Zaandam, tot voldoening van te weinig betaald successieregt ingezonden. 's Gravenhage, den 28sten Maart 1874. De Minister voornoemd, van Delden.
---

BUITENLANDSCHE BERIGTEN. ENGELAND.
In de zitting van het Hoogerhuis werden Donderdag door den lord
kanselier wetsontwerpen ingediend tot wijziging der wetgeving op de overdragt en het verkrijgen van den eigendom van land, welke nadat de beide lord kanseliers van het laatste ministerie, lord Selborne en lord Hatherley daarvan over het algemeen hunne goedkeuring hadden te kennen gegeven, zonder oppositie voor de eerste maal gelezen werden. In die wetsontwerpen wordt voornamelijk voorgesteld het registreren van titels van eigendom in drie verschillende vormen, naar gelang van den aard des eigendoms, namelijk titels waaromtrent geen twijfel kan bestaan, titels van aan bepaalde voorwaarden van tijd en omstandigheden gebonden eigendomsregten, en titels omtrent welker regtnoatigheid door de inschrijving niets beslist wordt. De inschrijving der titels in de registers zal gedurende de eerste drie jaren facultatief doch later verpligt zijn. Verder wordt daarbij de termijn voor het verkrijgen van den eigendom door verjaring van 60 tot 40 jaren verkort. Bij de toelichting dezer ontwerpen verklaarde lord Cairns dat het zijn doel was geweest aan den volkswensch zoo veel mogelijk te voldoen, dat de verkoop en overdragt van grond even gemakkelijk en zeker mogt gemaakt worden als die van schepen en roerende goederen In het Lagerhuis gaf de onder-secretaris van staat van het departement van buitenlandsche zaken op eene tot hem gerigte vraag ten antwoord, dat de onlangs te Konstantinopel gehouden bijeenkomst van gedelegeerden over de zaak der kanaalregten op het Suez-kanaal tot geene internationale overeenkomst had geleid noch leiden zou. De mogendheden hadden op verzoek der Porte gedelegeerden naar Konstantinopel gezonden om over dit onderwerp in overleg te treden, en het door hen uitgebragte verslag was aan de Porte medegedeeld, welke aan den Onderkoning van Egypte de zorg had opgedragen dat de Suezkanaal maat schappij in den zin van dat verslag handelen zou bij de toepassing van hare tariven. De quaestie van het gebruik muken van het kanaal door oorlogsschepen was niet op de bijeenkomsten der gedelegeerden ter sprake gekomen , en zou ook , gelijk de heer Bourke op eene tweede vraag van denzelfden interpellant mededeelde, niet tot het onderwerp van onderhandelingen met de Turksche regering worden gemaakt. In de beide Huizen werd door de regering kennis gegeven, dat zij voornemens was in de zitting van Maandag voor te stellen de hulde en dank van het parlement te kennen te geven aan de troepen van de land- en zeemagt, welke aan de expeditie naar Ashantijn hadden deel genomen. F R A N K R IJ K. Niet alleen in de gouvernementele maar ook in de gematigde republikeinsche bladen wordt de collective onthouding der linker zij le in de zitting van Woensdag, met de bedoeling om de stemming over het regerings-ortwerp betreffende de gemeenteraden door onvoltalligheid te doen mislukken , sterk afgekeurd. In de zitting van Donderdag gaven de invloedrijkste afgevaardigden van het linker centrum, Périer, Ce'zanne, Rampon en anderen uitdrukkelijk te kennen dat zij, niet aan de bedoelde stemming hebbende deel genomen, daarmede zich niet bij dien toeleg hebben aangesloten, doch de vergadering verlaten hadden in de meening dat er, wegens het late uur, geen stemming meer zou plaats hebben. — Nadat eene discussie had plaats gehad over de mogelijkheid om eene blaam uit te spreken over die leden der linker zijde, welke in de vorige zitting der Nationale Vergadering hunne medeleden tot onthouding van de stemming over het regerings-ontwerp betreffende de verlenging van de functien der gemeenteraden hadden aangezet, ving de Vergadering Donderdag de behandeling van het wetsontwerp op de nieuwe verdedigingswerken om Parys aan. Door den voorzitter der commissie van de militaire zaken, de heer de Lasteyrie, in dezen van de meerderheid dier commissie verschillende, werd het ontwerp slechts gedeeltelijk goedgekeurd, in zoo ver het namelijk aan het beginsel van een geconcentreerd stelsel van verdediging voor de hoofdstad vast hield. Dat men ten noorden de vermeestering van St. Dénis door vooruitgeschoven forten zocht te bemoeijelijken en ten zuiden de hoogten van Chatillon, waarvan in 1870 het bombardement van Parys had plaats gehad , door verdedigingswerken dekte, achtte deze spreker zeer wenschelijk, doch hij keurde het, zoo niet dadelijk aan het wets-ontwerp dan toch aan het plan der regering tot grondslag liggende, beginsel af om de verdedigde ruimte om de hoofdstad zóó ver uit te breiden dat daarin drie volledige legercorpsen, als in geretrancheerde kampen, konden verblijven. In deze zienswijze werd gedeeld door een ander spreker , den kolonel Denfert-Rochereau, welke opmerkte dat men in 1840, bij den eersten aanleg der verdedigingswerken van Parys , van het juiste standpunt was uitgegaan, dat het bombarderen der hoofdstad moest worden onmogelijk gemaakt; ten gevolge der veel vermeerderde draagkracht van het geschut waren de werken van 1840 in den jongsten oorlog onvoldoende gebleken, en in dit gebrek moest thans door nieuwe werken worden voorzien. Legers in geretrancheerde kampen onder vestingen op te sluiten keurde hij, ook opgrond der bij Metz opgedane ondervinding, af; zij konden meer nut doen op de grenzen of in het open veld. Hiertegen werd echter aangevoerd dat sedert den jongsten oorlog en bij de tegenwoordige regeling der grenzen, de positie van Parys niet uit-
sluitend strekken moest om de hoofdstad te vrijwaren, maar de eerste positie was welke men met eenige vrucht tegen eenen uit het oosten komenden vijand verdedigen kon. De beraadslaging werd tot de volgende zitting verdaagd. — De in de afdeelingen der Nationale Vergadering voor den duur van het bestaande reces benoemde permanente commissie vaD 25 leden, bestaat uit 16 afgevaardigden van de regter en 9 van de linker zijde. De leden van hot bureau der Nationale Vergadering zijn van regtswege leden en de voorzitter, de heer Buffet, van regtswege voorzitter dezer commissie. — De markies de Franclieu, van de uiterste regterzijde, heeft door middel der dagbladen eene verklaring openbaar gemaakt, welke hij eerst voornemens was geweest in de Nationale Vergadering terstond na de aanneming van het regeringsontwerp op de verlenging dertunctien van de gemeenteraden voor te lezen. Hij verklaart daarin acte te nemen van dit besluit, waarbij de Vergadering was teruggekomen op eene stellige bepaling der wet van 14 April 1871, en geeft aan zijne medeafgevaardigden te kennen dat hij zich op dit precedent beroepen zal wanneer het voorstel zal worden gedaan om terug te komen op de wet van 20 November jl. (betreffende het zevenjarige presidentschap) ten einde aan den tijdelijken toestand een einde te maken en een vasten regeringsvorm aan Frankrijk te schenken. Naar aanleiding dezer verklaring, welke door de republikeinsche dagbladen breed uitgemeten wordt als een voorteeken van nieuwe pogingen tot herstel der monarchie, geeft de officieuse I'ranqais op nieuw te kennen dat, wat enkele leden der uiterste regter zijde ook in hun schild mogen voeren , de regering en de meerderheid geen ander voornemen heeft dan met eerlijkheid en vastberadenheid de op den 19 November opgenomen verpligtingen jegens de natie te vervullen, en het zevenjarige gezag des Presidents te bevestigen en te.organiseren. \ ZWITSERLAND. Bij het naderen van de volksstemming over de herziene bondsconstitutie heeft de Zwitsersche Bondsraad in zijne zitting van 23 Maart eene proclamatie aan het Zwit-ersche volk uitgevaardigd om de aanneming van het door de Vt-rtegen woordiging vastgestelde lierzieningsontwerp aan te bevelen. Daarin wordt ander anderen gezegd: i) Nadat de in 1872 voorgedragene gewijzigde bondsconstitutie den 12den Mei door eene kleine volksmeerderheid en vervolgons door 13 tegen 9 kantons verworpen was , moest er bij de eedgonootschappelijke raden twijfel ontstaan aangaande de wyze waarop zij deze souvereine beslissing hadden uit te leggen. Met het vertrouwen des volks werden , in weerwil van den 12den Mei, in de beide legerkampen die mannen op nieuw vereerd, welke bij de herzieningsbeweging aan de eene of aan de andere zijde op den voorgrond gestaan hadden. Dit scheen te bewijzen dat bij het volk geen absolute afkeer van elke wijziging der constitutie b stond, maar dat de voordragt niet ten volle aan de zienswijze van Let volk beantwoord had. Deze gevolgtrekking uit de verkiezingen van October 1872 afleidende, kon de Bondsvergadering reeds den 20sten December met overgroote meerderheid van stemmen besluiten den Bondsraad uit te noodigen om een rapport en voorstel betrekkelijk het hervatten van de herziening der bondsconstitutie in te dienen. » Do vrucht der gehouden grondige beraadslagingen ligt thans voor u, getrouwe lieve eedgenooten, die geroepen zijt op Zondag den 19den April aanstaande eene souvereine beslissing te nemen ten aanzien der vraag, of gij de gewijzigde eedgonootschappelijke constitutie met uw ja en amen bezegelen wilt, of zij in de plaats zal treden van de tegenwoordige constitutie, onder welke voor ons vaderland ongetwijfeld een gelukkig en eervol tijdvak is afgeloopen, maar die op den duur onmogelijk beantwoorden kan aan de behoeften van ejnen tijd, welke in 25 jaren meer dan eene eeuw is vooruitgesneld." Vervolgens wordt in de bijzonderheden aangetoond, waarin het tegenwoordige ontwerp van dat van 1872 verschilt, hetgeen voornamelijk het geval is met opzigt tot de quaestie der centralisatie, waaromtrent onder anderen gezegd wordt: » het ontwerp van 1872 berustte , gelijk bekend is , op eene algeheele centralisatie, en het was bij velen een geliefkoosd denkbeeld geworden, dat er slechts één leger, en slechts dén regt bestaan, en het geheele eedgenootschap door dat ééne regt geregeerd worden moest. Met die zienswijze kan een groot deel der bevolking zich echter niet vereenigen , weshalve men , om de uiteenloopende gevoelens zoo veel mogelijk tot elkander te brengen , besloten heeft, aan don Bond de wetgeving slechts ten aanzien van zoodanige materien op te dragen, welke methet algemeene verkeer in verband staan en waarvan de wettige regeling, vermits juist hierin eene algeheele omkeering heeft plaatsgehad, niet langer zonder nadeel voor de naburen aan de afzonderlijke kantons overgelaten kan worden." Vooral wordt gewezen op het hooge gewigt der bepalingen , welke de kerkelijke en godsdienstige aangelegenheden regelen , en waarbij de onvoorwaardelijke vrijheid van geloof en geweten op den voorgrond gesteld wordt. Het slot der proclamatie luidt aldus: «Welaan dan, eedgenooten, bereidt u met goeden moed, met vast vertrouwen en eedgenootschappelijken zin voor tegen den dag welke de groote beslissing aanbrengen en eene nieuwe schoone toekomst voor ons openen moet. Een ieder zal in die ernstige en gewigtige ure alleen de inspraak van zijn geweten en zijne overtuiging volgen, en zich uitsluitend door ééne heilige gedachte laten leiden , namelijk: het heil des vaderlands te bevorderen en schade van hetzelve af te wenden, getrouwelijk en zonder aarzelen, zoo waar hij bidt dat God hem helpe. Laat ons hopen dat in de geschiedboeken van het oude , eerwaardige en nog altijd in jeugdige kracht bloeyende eedgenootschap ook de 19de April 1874 als een dag des heils vermeld zal worden, als een dag dien ook de na ons komende geslachten altijd met liefde en dankbaarheid kunnen herdenken. Schenken het volk en de kantons aan de voordragt het onthaal hetwelk wij haar moeten toewenschen, dan kunnen wij deze toespraak niet waardiger besluiten dan met de bede, waarmede de tegenwoordige bondsconstitutie in het jaar 1848 werd afgekondigd: dat de Almagtige, die het lot der volkeren in zijne hand heeft, ook de nieuwe grondwet eene rijke bron van zegen late worden voor tijdgenoot en nakomelingschap!"
TELEGRAPHISCHE BERIGTEN. Versmlles, 27 Maart. De Nationale Vergadering heeft heden beraadslaagd over het ontwerp betreffende de vestingwerken van Parys. De generaal Changarnier bestreed het ontwerp der commissie, verdedigde het meer beperkte stelsel en verlangde dat de beschikbare middelen gebezigd zouden worden tot noodzakelijke verbeteringen bij het leger. De minister van oorlog zeide dat men vooral op de verdediging der oostelijke grenzen bedacht moest zijn en dat de regering uit dien hoofde zich met het beperkte stelsel niet vereenigen kon. De heer Thiers zeide dat hij bij de behandeling van politieke vraagstukken het stilzwijgen bewaard had, maar dat hij zich heden geroepen gevoelde om het woord te voeren, nu het de veiligheid des lands gold. Hij bestreed het plan der commissie, hetwelk volgens hem buitensporig groote uitgaven zou vereischen. De rapporteur Chabaud Latour verdedigde het plan der commissie, en betoogde dat het geene grootere uitgaven noodzakelijk zou maken dan het meer beperkte stelsel. Het wets-ontwerp werd ten slotte met 389 tegen 193 stemmen aangenomen. Berlyn , 27 Maart De Rijksdag heoft de tweede lezing van het voorstel tot invoering van het verpligte burgerlijke huwelijk in het Rijk ten einde gebragt, en in weerwil van den hevigen tegenstand der ultramontanen al de artikelen aangenomen. Morgen zal de laatste zitting vóór het Paaschreces plaats hebben. De president heeft aangekondigd dat de militaire wet zeer spoedig na het reces in beraadslaging gebragt zal worden. Beklyn , 27 Maart. Volgens een telegram uit Brussel is heden morgen aldaar na eene ongesteldheid van weinige uren overleden de heer von Balan , Duitsch gezant in Belgie. Weenen , 28 Maart. Een groot getal leden van het Huis van Afgevaardigden is voornemens de regering te verzoeken een wets-ontwerp te willen indienen , waarbij aan de Jesuiten en de geaffilieerden van daarmede gelijkgestelde kerkelijke orden het verblijf in Oostenrijk wordt ontzegd. Madrid , 27 Maart. Een telegram van Serrano van gisteren avond 7V 2 ure bevestigt de vroeger ontvangen berigten en voegt er bij dat hij geene poging tot het bemagtigen van San Pedro de Albante zou doen, alvorens zijne beweging op den regter vleugel ten einde gebragt te hebben, daar de vijand eene groote magt in de loopgraven bijeengebragt had. Het centrum des legers hield al de vermeesterde positien bezet. Het in een gevecht van 13 uren geleden verlies bedroeg 12 dooden en 175 gekwetsten. Durango , 26 Maart. Volgens berigten van de Carlistische zijde heeft Serrano gisteren de positien der Carlisten op de hoogten van Somorostro aangetast, en is hij op alle punten met groot verlies teruggeslagèn. Bijzonderheden zijn niet bekend. De Carlisten bewaken de kust uit vrees voor eeDe landing. Barcelona, 26 Maart. De kolonel Pedro Estevan, de nieuw benoemde gouverneur van de provincie Gerona, is alhier met versterkingen aangekomen. De Carlisten hebben Tarragona geblokkeerd; het verkeer langs de spoorwegen is verbroken. Ook naar Catalonie zijn vele troepen gezonden. KonstaNtinopel , 26 Maart. De dagbladen maken het door den Sultan goedgekeurde budget voor 1874 -1875 openbaar. De inkomsten zijn daarbij geraamd op 24,800,000 Turksche ponden en de uitgaven op 25,600,000. Het tekort hoopt men door bezuinigingen te dekken.
---

