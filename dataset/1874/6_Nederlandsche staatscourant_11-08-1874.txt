NEDERLANDEN. 's GRAVENHAGE, den 10den Augustus 1874.
De Minister van BinneDlandsche Zaken ; Gelet op art. 1 van het Koninklijk besluit van 3 October 1873 (Staatsblad n°. 135); Gezien zijne beschikking van 29 April en 22 Junij 1874. opgenomen in de Staatscourant van 30 April en 23 Junij daaraanvolgende; Heeft goedgevonden: 1°. te bepalen dat, met ingang van heden, de artt. 1, 3, 4, 5, 6 cn 7 van het aangehaald Koninklijk besluit niet langer van toepassing zijn op de navolgende deelen van gemeenten in de provincie Zuidholland in voormelde beschikkingen opgenoemd: a. het gedeelte der gemeente Oudshoorn, in gebruik bij J. Snelderwaard; b. het gedeelte der gemeente Ooltgensplaat, in gebruik bij L. Jacobs , A. Hubrechts, <1. van Gurp, J. van Hassent, de wed. J. Jacobs en J. Jacobs ; 2". met ingang van heden, de artt. 1, 3, 4, 5, 6 en 7 van het aangehaald Koninklijk besluit van toepassing te verklaren in de gemeente Charlois, in den polder Charlois : a. op de landen, in gebruik bij L. van der Graaf, en kadastraal bekend sectie C, n° s . 219, 221 , 224 tot en met 226; b. op het land, in gebruik bij P. van den Burg, en kadastraal bekend sectie C, n°. 227 ; c. op het land, in gebruik bij P. Lagendijk, en kadastraal bekend sectie C, n°. 217; d. op hot land, in gebruik bij C Blijdorp, en kadastraal bekend sectie C, n°. 218. 's Gravenhage , 10 Augustus 1874. Voor den Minister, De Secretaris-Generaal, Hubrecht. MINISTERIE VAN FIN ANTI EN De Minister van Finantien brengt ter kennis van de belanghebbenden, dat , te rekenen van den 7den dezer maand, bij wijze van proef, de loop der Belgische spoortreinen tusschen Ostende en Antwerpen in dier voege zal worden geregeld, dat de Engelsche brievenmaal ten 8.4'» 's avonds uit Londen vertrekkende, vóór het vertrek van den eersten trein naar Breda te Antwerpen zal worden aangebragt. Dien ten gevolge zal de bedoelde Engelsche post reeds ten 11.30 na. in Botterdam, ten 12.55 in 's Gravenhage en ten 1.5 in Amsterdam kunnen ontvangen worden. 's Gravenhage, den 6den Augustus 1874. De Minister voornoemd, van Delden.
---

BUITENLANDSCHE BERIGTEN. ENGELAND.
De sessie van het Britsche Parlement werd Vrijdag 7 Augustus gesloten met de volgende rede, welke de lord-kanselier namens de Koningin voorlas: « Mylords en mijne heeren! »De tijd is gekomen waarop ik u ontslaan kan van het bijwonen der zittingen van het Parlement. » Daartoe overgaande koester ik den wensch u mijnen dank te betuigen voor de bereidwilligheid, waarmede gij bepalingen hebt gemaakt in het belang van mijnen zoon Leopold, bij de bereiking van zijne meerderjarigheid. % » Mijne betrekkingen met alle vreemde mogendheden blijven vriendschappelijk; de daaruit geboren invloed zal, even als tot hiertoe, gebezigd worden ten gunste van het nakomen der door de tractaten opgelegde verpligtingen en tot bevordering en bevestiging van den vrede van Europa. » Door den Keizer van Eusland zijn voorstellen gedaan tot het houden eener conferentie te Brussel welke het doel zou hebben door doelmatige bepalingen de rampen van den oorlng te verligten ; ik heb daarop, op het voorbeeld van de andere mogendheden , eenen afgevaardigde naar die conferentie gezonden. Vóór dat ik daartoe overging, heb ik het echter nuttig geacht van alle ter conferentie vertegenwoordigde mogendheden de verzekering te verkrijgen dat aldaar geene voorstellen zullen worden ter tafel gebragt, welke wijzigingen in de algemeen aangenomen beginselen van internationaal regt of het beperken van de vrijheid der krijgsverrigtingen ter zee ten doel hebben. De door de conferentie vast te stellen punten zullen mijne ernstige overweging ondervinden, doch ten aanzien van derzelver goed- of afkeuring heb ik mij de volle vrijheid voorbehouden. » Er zijn onderhandelingen aangeknoopt over de hernieuwing van het
op wederkeerigheid gegronde handelsverdrag tusschen Canada en de Vereenigde Staten. Het reces van den Amerikaanschen Senaat heeft die onderhandelingen tijdelijk doen staken; zij zullen spoedig worden hervat en ik hoop dat zij leiden mogen tot eene verlevendiging van het handelsverkeer tusschen mijne onderdanen in de kolonie Canada en de bevolking der Vereenigde Staten. O O » Ten diepste betreur ik de voortduring der beroeringen in Spanje, welke de eenige uitzondering vormen op den algemeenen Europeschen vrede. Terwijl het mijn ernstige wensch is dat vrede en maatschappelijke orde in dat land mogon hersteld worden , meen ik echter dat dit resultaat ten zekerste kan bereikt worden door eene zorgvuldige onthouding van tusschenkomst in de binnenlandsche aangelegenheden var. eenen onafhankelijken en bevrienden staat. » Het onlangs tot wering van den slavenhandel in Oost-Afrika met den Sultan van Zanzibar gesloten tractaat wordt getrouw nageleefd en heeft reeds veel tot beperking van den slavenhandel ter zee bijgedragen. De ijver van de ambtenaren mijner zeemagt en van mijn consulairen dierst in dat gedeelte der wereld zal niet verslappen voor dat het beoogde doel ten volle zal zijn bereikt. » Met dankbaarheid kan ik verklaren dat de hongersnood in Indie tot nog toe weinig offers in menschenlevens heeft geëischt, een resultaat hetwelk nevens de Voorzienigheid hoofdzakelijk te danken is aan de voorzorgen van mijn bestuur in Indie. De onvermoeide ijver van mijnen onderkoning en diens ambtenaren verdienen mijne hooge goedkeuring. » Sedert het einde van den oorlog op de Goudkust is het werk van bevrediging dier landen en tot hervorming van derzelver bestuur gestadig voortgegaan. Met de voornaamste stammen zijn tractaten van vriendschap gesloten en de Koning van Asjanti heeft zijne verpligtingen jegens ons getrouw vervuld. » Mijne heeren van het Huis der Gemeenten ! »Ik stel de vrijgevigheid op prijs, waarmede gij in de behoeften van den staat hebt voorzien. » Mylords en mijne heeren ! n Ik heb met voldoening gezien dat gij er in geslaagd zijt de belastingen aanzienlijk te verminderen. De geheele afschaffing der suikerbelasting zal niet slechts ten bate strekken van de gebruikers van een artikel van dagelijksche behoefte , maar ook aanzienlijke vcordeelen opleveren voor den nationalen handel. Door de opheffing der belasting op de paarden zullen de handel en nijverheid almede worden gebaat. Te gelijk met deze verligtingen van den druk der belastingen en met de verlaging van de inkomstenbelasting tot een nagenoeg nominaal bedrag , zijt gij in staat geweest aanzienlijke sommen beschikbaar te stellen voor takken van dienst, welke, hoewel zij waren van een algemeenen aard , tot heden , hetzij geheel hetzij voor een onbillijk groot gedeelten , bestreden werden uit de plaatselijke belastingen. Ik vertrouw dat deze maatregelen, wanneer zij hunne volle werking hebben erlangd , veel zullen bijdragen tot de algemeene welvaart der natie en het uitzettingsvermogen van 's lands inkomsten nog zullen vermeerderen. » Hoewel ten gevolge van onvermijdelijke omstandigheden deze sessie een derde van den gewonen tijd korter dan de overige heeft geduurd, kan ik tot mijn genoegen toch erkennen dat gij de gelegenheid hebt gehad om maatregelen van gemeen belang en groot gewigt tot stand te brengen. n Ik heb met ingenomenheid de wet bekrachtigd tot verzorging van de gezondheid van vrouwen, jonge lieden en kinderen, welke in fabrieken arbeiden. Ik verwacht van deze wet niet alleen eene verbetering voor do gezondheid en de ontwikkeling der arbeidende klassen, maar ook de handhaving der betrekkingen tusschen de werklieden en werkgevers in onze belangrijke fabrieksnijverheid op de grondslagen van voortdurende welwillendheid en wederzijdsch vertrouwen. n Bereidwillig heb ik de wet tot hervorming van het stelsel van collatie in Schotland bekrachtigd. Ik vertrouw dat zoowel de invloed der kerk als de godsdienstige belangen van een aanzienlijk gedeelte mijner onderdanen door het wegruimen van deze oude aanleiding tot twisten zullen bevorderd worden. »De wet tot eene betere regeling van den eeredienst in de kerk van Engeland zal, naar ik hoop, de ongelukkige twisten voorkomen of verminderen welke somtijds oprijzen uit de moeijelijkheid van beslissingen te verkrijgen omtrent twijfelachtige wetsbepalingen en ten aanzien van den wettelijken vorm van den eeredienst. Dergelijke twisten veroorzaken groote rampen, ook wanneer de twistenden den even opregten wensch koesteren de leer en tucht van de staatskerk in het oog te houden; de belangen van den godsdienst vereischen dut zij eene spoedige beslissing door het bevoegde gezag kunnen vinden. ii De door u vastgestelde wetten betrekkelijk verschillende onderwerpen (in de troonrede opgenomen) zullen waarschijnlijk aan de natie voordeel geven en hare tevredenheid opwekken. » De door mij ingestelde commissie van onderzoek naar de werking der wet betreffende de misdrijven in de uitoefening van handwerks-
nijverheid begaan , heeft haren arbeid niet tijdig genoeg kunnen eindigen dat nog in den loop dezer zitting een voorstel tot herziening aan hef Parlement kon worden aangeboden ; het doet mij leed dat het Huis der Gemeenten door overmaat van werkzaamheden gedrongen is geworden de behandeling uit te stellen van voordragten tot vergemakkelijking der eigendomsoverdragt van vast goed in Engeland, tot herziening van het justitiele stelsel van Engeland en Ierland en tot de instelling van een hof van appèl voor het geheele rijk. Deze onderwerpen zullen natuurlijk in eene volgende zitting aan uwe aandacht onderworpen worden ... .. » Bij uwen terugkeer naar uwe woonplaatsen en kiesdistricten zult gij de gelegenheid hebben tot de uitoefening van dien weldadigen invloed, welke een gelukkig uitvloeisel is van onze plaatselijke instellingen; ik bid dat de zegen des Almagtigen op al uw werk moge rusten." De lord kanselier verklaarde, na de voorlezing van dit stuk, de sessie van het parlement gesloten en de heropening bepaald op 23 October a. s. SPANJE. De Spaansche minister van buitenlandsche zaken heeft , onder dagteekening van 27 Julij, eene uitgebreide depêche-circulaire verzonden aan de Spaansche gezanten, ter mededeeling aan de regeringen met welke zij in betrekking staan. De aanhef van dat stuk luidt als volgt. n Het karakter van wreedheid, hetwelk de opstand der Carlisten sedert eenigen tijd heeft aangenomen, en openbaar wordt uit handelingen op last van de aanvoerders dier partij gepleegd, heeft de regering gedwongen het wezen en de uitgebreidheid harer bevoegdheid in ernstige overweging te nemen, met het oog op de moeijelijke omstandigheden die wij beleven. Deze overwegingen hebben geleid tot de in de Gaceta van 19 dezer vermelde krachtige maatregelen_[het verklaren van geheel Spanje in staat van beleg enz.J, in de daarbij medegedeelde toelichtingen zult gij de overwegingen van regtvaardigheid en algemeen belang ontwikkeld vinden welke tot dezelve hebben aanleiding gegeven. Geen enkel dezer maatregelen kan gezegd worden de grenzen te overschrijden van het regt van billijke zeil verdediging noch in strij d worden geacht met de verhevene beginselen eener edele en grootmoedige natie. De minister beroept zich vervolgens op de geschiedenis van het Carlisme om te betoogen dat, welke gronden er ook voor vroegere uitbarstingen van den opstand mogen hebben bestaan of althans met eenigen schijn van regt als voorwensels daartoe konden worden aangegrepen , die voor den tegenwoordigenopstand ten eenen male ontbreken. De bevolking der streken, waarin de opstand zich staande houdt, genieten privilegiën in plaats dat zij over achteruitzetting kunnen klagen. De eigenlijke bedoeling van den opstand is, volgens den minister , deze: »E)ne verblinde en luidruchtige minderheid, onbekend met hare eigene belangen , welke alleen door den vrede gediend kunnen worden , streeft geen ander doel na dan ons een stelsel van regering op te dringen dat drukt en vernedert, een stelsel dat in de hoogste mate strijdt tegen en onvereenigbaar is met de wettige voorregten welke zy zelve bezit." Vervolgens worden de verschillende wreedheden opgesomd, welke de Carlisten" blijkens betrouwbare berigten, ouder de afkeuring der geheele beschaafde wereld hebben gepleegd, op de ondersteuning van buiten af gezinspeeld, waardoor de Carlisten in staat zijn den strijd tegen de regering in de door den burgeroorlog uitgeputte noordelijke provinciën vol te houden, en de bedoeling der Spaansche regering in de volgende bewoordingen geschetst: » De in den aanhef bedoelde maatregelen zijn door de ernstige omstandigheden afgedwongen en hebben het doel den voortgang der opstandelingen zoo veel doenlijk te stuiten. Daardoor zullen de hulpmiddelen worden afgesnedon, welke door partijgeest worden verstrekt om dezen broederoorlog te onderhouden, door in zekere omstandigheden eene geldelijke heffing te doen van hen die aan den raad of' de aandrang der Carlisten hebben toegegeven; door noodlottige invloeden ter plaatse waar zij zich doen bemerken te keer te gaan; door vereenigingen en vergaderingen te verbieden welke, uit zwakheid toegelaten, haat, verachting, toorn en alle kwade hartstogten hebben aangeblazen tegen de vrijheid en het vaderland; door het gezag geheel in handen van de militaire overheid te stellen ter voorkoming, en, wanneer zij niettemin gepleegd worden , ter snelle en strenge bestraffing van alle aanslagen tegen de openbare orde. Ziedaar in het kort de bedoeling der genomen maatregelen, waarmede wij den absoluti-stischen opstand spoedig hopen te fBuiken. Laat ons hopen dat, met de hulp van ons dapper leger en van de mannelijk gezinde bevolking, welke ingenomen is met de door haar veroverde vrijheid , wij alle gevaren , bezwaren en alle vrees geeindigd zullen zien , welke voortkomen uit een onzen geest en onze zeden onwaardigen strijd." Ten slotte wordt in de circulaire de verwachting uitgesproken dat de mogendheden hare sympathie voor de door de Spaansche regering vertegenwoordigde en gehandhaafde beginselen niet zullen opgeven. F R A N K R IJ K. De Parysche dagbladen vermelden dat de Fransche regering van de Duitsche eene nota zou hebben ontvangen, waarin aangedrongen werd op de spoedige erkenning van de Spaansche regering. Terwijl dit berigt tot velerlei beschouwingen aanleiding geeft, wordt het door een correspondent van de Indépendance Beige, in een brief uit Parys van 8 Augustus, ten stelligste tegengesproken. » Wat de couranten ook mogen vermelden, wordt in dien brief gezegd, ik kan u verzekeren dat er tot heden geene nota van dien inhoud aan de regering is overhandigd. Daar men van de eene zijde verneemt dat de Britsche regering zich geheel en al buiten de Spaansche aangelegenheden wil houden, gelijk uit de sluitingsrede van het Britsche parlement ten overvloede blijkt, en men van den anderen kant uit een artikel van le Nord , welks inhoud in andere omstandigheden bevestiging vindt, meent op te maken dat de Russische redering tegen elk denkbeeld van interventie gestemd is, zou het wel mogelijk zijn dat al die groote geruchten , welke alom verspreid worden, op niets uitliepen. In elk geval herhaal ik dat men heden aan het departement van buitenlandsche zaken nog geene kennis van eene Pruissische nota bekomen had." Dezelfde correspondent berigt ook dat de prefect van het departement der Basses Pyrénées spoedig zal worden verplaatst; de hertogin van Madrid, over wier ongehinderd verblijf te Pau men zich te Madrid zeer verontwaardigd toonde, is, gelijk uit andere berigten blijkt, van daar vertrokken ten einde zich op eene verder van de Spaansche grenzen verwijderde plaat3 van Frankrijk te vestigen.
In de genoemde correspondentie wordt bovendien medegedeeld dat de zaak van het te Civita-Vecchia gestationeerde oorlogsfregat Orénoque een punt van ernstig onderzoek bij den minister van buitenlandsche zaken uitmaakt. Persoonlijk zou de minister Decazes, volgens den correspondent, voor de terugroeping van dien bodem zijn , vooral nu het reces van de Nationale Vergadering hem hieromtrent de handen viij gaf; doch de taal der legitimistische en clericale dagbladen zou de regering huiverig maken om over te gaan tot dien maatregel, welke als het verbreken van den eenigen band , die de Fransche regering aarn het Pausdom verbiedt kon worden aangemerkt. In tegenspraak met allerlei geruchten voegt de correspondent er echter bij dat de Italiaansche gezant noch officieel noch officieus over dit onderwerp met den minister Decazes in onderhandeling is getreden. ITALIË. In de officieuse Opinone wordt, ter opheldering van de inhechtenisnemingen te Rimini en elders, vermeld dat aan de regering sedert eenigen tijd geruchten waren ter oore gekomen aangaande een plan tot het verwekken van rustverstoringen op verschillende plaatsen des lands , hetwelk van de meest ijverige aanhangers der partij van Mazzini uitging. De reeds hier en daar wegens de duurte der levensmiddelen voorgevallen oploopen hadden de revolutionaire partij de hoop gegeven dat er van de bestaande spanning voor hunne zaak partij te trekken zou zijn, maar te gelijker tijd de waakzaamheid der regering gaande gemaakt. Reeds waren er hier en daar, te Ferrara en Imola bij voorbeeld, zamenkomsten van Mazzinisten ter voorbereiding van de beweging , welke vooral in de Romagna zou moeten uitbreken, gehouden , doch te Rimini zou de bijeenkomst worden gehouden , waarop de tijd der uitbarsting zou worden vastgesteld. De regering had afgewacht totdat de afgevaardigden der verschillende Mazzinistische genootschappen te Rimini bijeen waren , en Had toen het geheele gezelschap in hechtenis en al hunne papieren in beslag genomen. Sedert hebben er te Rome, Florence en op andere plaatsen inhechtenisnemingen plaats gehad, en is er in den nacht van 7 op 8 dezer, gelijk door den telegraaph vermeld wordt, tusschen Imola en Castel San Pietro eene bende van veertig personen gevangen genomen, welke reeds tot de uitvoering van het plan scheen te zijn overgegaan. Er wordt althans bij vermeld dat zij de telegraaphdraden hadden afgesneden en de spoorwegwachters overrompeld; de toeleg was tegen Bologna gerigt, in welke stad zeven kisten met geweren en ammunitie gevonden en in beslag waren genomen. De bevolking van de Romagna had, gelijk er in het telegraphische berigt (van 9 Augustus uit Rome gedagteekend) bijgevoegd wordt, aan de openbare magt bijstand verleend om zich van de bende meester te maken. ZWITSERLAND. Onder dagteekening van 7 dezer wordt uit Bern gemeld dat de Groote Raad van het kanton van dien naam met eene groote meerderheid besloten heeft tot de oprigting eener theologische faculteit van de oud-katholieke rigting. VEREENIGDE STATEN. De laatste berigten uit Amerika maken gewag van eene aanstaande aanhechting van de noordelijke provinciën van Mexico aan de Vereenigde Staten. Het voorstel daartoe zou van de regering van Mexico zelf zijn uitgegaan en het Mexicaansche grondgebied betreffen, gelegen benoorden eene uit den mond der Rio Grande naar den Stillen Oceaan getrokken regte lijn; de regering der Vereenigde Staten zou het, behoudens de goedkeuring van het Congres, voorloopig hebben aangenomen. Waarschijnlijk hebben de onophoudelijke geschillen en klagten wegens invallen van Mexicaansche vrijbuiters in Texas de regering van Mexico bewogen dit voorstel te doen, waardoor de provinciën Nieuw-Léon , Coochuila, Chihuahua, Sonora, Neder-Californie, alsmede een gedeelte van de provinciën Durango en Sinaloa aan de Vereenigde Staten zouden overgaan. Als een tweede beweegreden voor het voorstel wordt aangevoerd het geldgebrek der Mexicaansche regering, welke haar magteloos maakt om zoowel voor de behoorlijke ontwikkeling van die verafgelegen streken door aanleg van spoorwegen en verbetering van andere gemeenschapsmiddelen als voor de krachtige handhaving van orde en rust te zorgen. Van daar voortdurende ontevredenheid in de provinciën van het noorden , welke veelal tot een volslagen opstand overslaat, tot welks krachtige beteugeling der Mexicaansche regering almede de middelen ontbreken. Zoodra de onderhandelingen over dezen afstand van gebied in de Vereenigde Staten waren uitgelekt , hadden zich reeds particuliere maatschappijen gevormd tot het instellen van een onderzoek en tot latere exploitatie van de in het bedoelde gebied gelegen mijnen van edele metalen. TELEGRAPHISCHE BERIGTEN. Parys , 10 Augustus. Volgens informatien van de Opinion Nationale zou de Duitsche regering de erkenning van het Spaansche gouvernement hebben uitgesteld, en wel met het doel om gelegenheid te vinden tot het stellen van de candidatuur van eenen Duitschen prins voor den Spaanschen troon.
---

