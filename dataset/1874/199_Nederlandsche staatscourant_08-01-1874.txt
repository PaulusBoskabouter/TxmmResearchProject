NEDERLANDEN. 's GRAVENHAGE, den 7den Januarij 1874.
N°. 224 a. — Aan den Honing. 4de Afdeeling. Militie en Schutterijen . 's Gravenhage, 26 November 1873. Het behaagde Uwer Majesteit mij om consideratien en advies te doen toekomen een advies van den Raad van State, afdeeling voor de geschillen van bestuur, van 8 Julij jl., n°. 42. Dit advies betreft het door C. P J. Snoek , te Amsterdam, ingesteld beroep tegen ©ene uitspraak van Gedeputeerde Staten van Noordholland, dd. 30 April jl., n°. 4, omtrent zijn zoon Philippus Frederik , loteling voor de ligting der nationale militie van dit jaar. Deze loteling, de oudste zijner drie zonen, verscheen op 15 Maart jl. voor den militieraad, doch verzocht en verkreeg toen uitstel zijner zaak tot de tweede zitting van dien raad. In die zitting, op 15 April jl., werd overgelegd een bewijs, dat de tweede, in 1856 geboren broeder als vrij williger in dienst was; het bleek echter tevens, dat hij eerst op 28 Maart dezes jaars in dienst was getreden. De militieraad wees den loteling voor de dienst aan, op grond dat de aangevoerde reden van vrijstelling niet bestond op 15 Maart, toen de loteling voor den militieraad geroepen en ook verschenen was. De vader van den loteling kwam tegen deze uitspraak vruchteloos in beroep bij Gedeputeerde Staten van Noordholland , en verzoekt thans daartegen voorziening bij Uwe Majesteit. De Raad van State, afdeeling voor de geschillen van bestuur, is van oordeel dat de loteling re^t op vrijstelling heeft en adviseert U we Majesteit in dien zin te beslissen bij eene uitspraak, waarvan het ontwerp aldus luidt: "Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Beschikkende op het beroep, door C. P. J. Snoek , te Amsterdam, bij Ons irgesteld van de uitspraak van Gedeputeerde Staten van Noordholland van 30 April 1873, n°. 4, betreffende de nationale militie; Den Raad van State, afdeeling voor de geschillen van bestuur, gehoord, advies van 8 Julij 1»73, n". 42; Op de voordragt van Onzen Minister van Binnenlandsche Zaken, van Overwegende, dat de appellant heeft drie zonen, waarvan de oudste, Philippus Frederik Snoek, is loteling van dit jaar voor de nationale militie uit de gemeente Amsterdam; dat deze loteling den l5den Maart 1873 voor den militieraad is verschenen, doch dat toen de behandeling zijner zaak op zijn verzoek is verdaagd tot de tweede zitting van den militieraad; dat in die tweede zitting, op 15 April 1873, door den loteling het bewijs is overgelegd , dat zijn in 1856 geboren broeder Joachim Frederik sedert 28 Maart 1873 als vrijwilliger bij het leger hier te lande diende; dat de militieraad evenwel geoordeeld heeft deze broederdienst niet als reden van vrijstelling in aanmerking te mogen nemen, omdat zij niet bestond op het tijdstip van 15 Maart, toen de loteling voor den militieraad geroepen en ook verschenen is; dat daarop de vader van den loteling in beroep gekomen is bij Gedeputeerde Staten van Nooi dholland, die zijn bezwaar ongegrond verklaard hebben , uit overweging dat volgens art. 54 der wet op de nationale militie elke reden van vrijstelling moet bestaan op het tijdstip, waarop zij wordt aangevraagd, dat in dit geval de vrijstelling moet geacht worden te zijn aangevraagd in de eerste zitting van den militieraad, op 15 Maart, en dat toen de reden van vrijstelling niet bestond; dat de vader van den loteling van deze uitspraak bij Ons in hooger beroep gekomen is; dat volgens art 54 der wet op de nationale militie elke reden van vrijstelling moet bestaan op het tijdstip waarop zij wordt aangevraagd ; dat met dit tijdstip bedoeld is de zitting van den militieraad, zoo als blijkt uit de tijdens de behandeling der wet tusschen de Regering en de Staten-Generaal gewisselde stukken ; dat de zaken, betreffende vrijstelling van de militie, wel volgens art. 91 der wet in den regel in de eerste zitting van den militieraad worden beslist, maar toch volgens art. 92 ook in de tweede zitting kunnen worden afgedaan ; dat, wanneer dit plaats heeft, de aanvrage om vrijstelling nog aanhangig is in de tweede zitting van den militieraad , tot dat die raad uitspraak doet; dat het dus om de vrijstelling te verleenen voldoende is , dat de reden tot vrijstelling besta op het oogenblik, waarop die uitspraak gedaan wordt; dat ook art. 51, n°. 8, der wet aanwijst, dat de militieraad bij het
doen zijner uitspraak in aanmerking heeft te nemen de positie van den loteling, zoo als die tijdens het doen der uitspraak is, en dat dit bij de memorie van toelichting omtrent genoemd artikel door de Regering uitdrukkelijk verklaard is het stelsel der wet te zijn ; dat de zaak van den loteling Philippus Frederik Snoek door den militieraad is afgedaan in zijne tweede zitting, op 15 April 1873.dat destijds de in 1856 geboren broeder van den loteling in dienst was, en dat het bewijs hiervan aan den militieraad is overgelegd; dat de militieraad derhalve vrijstelling wegens broederdienst had behooren te vtrleenen en Gedeputeerde Staten van Noordholland ten onregte het tegen de uitspraak van den militieraad ingebragte bezwaar ongegrond verklaard hebben ; Gelot op de aangehaalde artikelen alsmede op artt. 48, 49,50,53, 103 en 104 der wet op de nationale militie ; Hebben goedgevonden en verstaan : met vernietiging der uitspraken door den militieraad in het 1ste district van Noordholland en door Gedeputeerde Staten van Noordholland omtrent den loteling Philippus Frederik Snoek gedaan , dien loteling vrij te stellen van de dienst bij de nationale militie wegens broederdienst. Onze Minister van Binnenlandsche Zaken is belast met de uitvoering van dit besluit, waarvan afschrift zal worden gezonden aan den Raad van State , afdeeling voor de geschillen van bestuur." De Raad van State, afdeeling voor de geschillen van bestuur, huldigt bij dit advies de leer, dat vrijstelling van de militiedienst ook in de tweede zitting van den militieraad kan worden aangevraagd, een gevoelen in strijd niet alleen met de sedert de invoering der wet gevolgde beginselen , maar naar mijn inzien ook met de stellige bepaling der wet. Art. 91 der wet beveelt dat in de eerste zitting uitspraak wordt gedaan omtrent de lotelingen , die redenen van vrijstelling hebben ingediend. De eisch is dus, dat de reden van vrijstelling in die zitting, tot het doen van uitspraak bestemd , aangevraagd worde en , volgens art. 54 der wet, op dat oogenblik besta, Werd zoodanige aanvraag nog in de tweede zitting toegelaten, dan kan de uitspraak in de laatste zinsnede van art. 91 bovolon , niet geschieden. Art. 92 bestemt de tweede zitting tot het doen van uHspraak omtrent alle in de eerste zitting niet afgedane zaken, dus omtrent vrijstelling, waarvoor de reden bestond tijdens, en die was aangevraagd in de serste zitting, doch waaromtrent toen geene beslissing is genomen. Ten gevolge van het door den militieraad in deze zaak bewilligd uitstel, verkreeg de belanghebbende gelegenheid als reden van vrijstelling een feit te doen gelden, hetwelk nog niet bestond op dat oogenblik, waarop het, volgens art. 51, moest hebben bestaan, zou het, volgens art. 91 , als re ien van vrijstelling mogen aangenomen zjn. Op deze gronden moet ik Uwe Majesteit adviseren, de door den Raad van State, afdeeling voor de geschillen van bestuur, voorgedragen uitspraak niet te bekrachtigen, maar in stede daarvan de uitspraak van Gedeputeerde Staten van Noordholland te handhaven en daartoe het besluit te nemen waarvan het ontwerp hierbij eerbiedig U-ver Majesteit ter goedkeuring wordt aangeboden. De Minister van Binnenlandsche Zaken , Geertsema. (Staatsblad n°. 196a.) BESLUIT van den 25 sten December 1873, tot ongegrondverklaring van het door C. P. J. Snoek te Amsterdam ingesteld beroep tegen de uitspraak van Gedeputeerde Maten van Noordholland, van 30 April 18/3, n° 4, waarbij, met afwijzing der reclame van den oudste zijner drie zonen, Philippus Frederik, tot vrijstelling van de nationale militie weg ns broederdienst, de uitspraak van den militieraad in het eerste militiedistrict van genoemde provincie , die hem voor de dienst heeft aangewezen, wordt gehandhaafd. N°. 28. Wij WILLEM III, bij de gratie Gods, Koning der — Nederlanden , Prins van Oranje-Nassau , Groot-Hertog van Luxemburg, enz., enz., enz. Beschikkende op het beroep door C. P. J. Snoek, te Amsterdam ! bij Ons ingesteld tegen de uitspraak van Gedeputeerde Staten van Noordholland , van 30 April 1873, n°. 4, waarbij, met afwijzing der reclame van den oudste zijner drie zonen, Philippus Frederik , tot vrijstelling van de nationale militie wegens broederdienst, de uitspraak van den militieraad in hot eerste militiedistrict van genoemde provincie, die hem voor de dienst heeft aangewezen , wordt gehandhaafd ; Den Raad van State, afdeeling voor de geschillen van bestuur, gehoord (advies van 8 Julij jl., n°. 42); Op do voordragt van Onzen Minister van Binnenlandscho Zuken, van 26 November 1873, n°. 224a, 4de afdeeling;
Overwegende : dat des adressants zoon Philippus Frederik , loteling van (!e ligting der nationale militie van dit jaar, op 15 Maart jl. in de eerste zitting van den militieraad verschenen , uitstel van de behandeling zijner zaak tot de tweede zitting van dien raad verzocht en verkreeg; dat b'j die behandeling in de tweede zitting, op 15 April jl., het bewijs is overgelegd , dat des lotelings jongere broeder als vrijwilliger in dienst was, doch tevens bleek , dat deze broeder eerst op '28 Maart dezes jaars in dienst was getreden; dat de militieraad den loteling voor de dienst aanwees , op grond dat de aangevoerde reden van vrijstelling niet bestond op lS Maart, het tijdstip toen de loteling voor den militieraad geroepen en ook verschenen was ; dat zijn vader, van deze uitspraak bij Gedeputeerde Staten vruchteloos in heroep gekomen , nu laatstelijk tegen de uitspraak van Gedeputeerde Staten van Ons nadere voorziening heeft verlangd ; dat volgens art. 54 der wet van 19 Augustus 1861 (Staatsblad n°. 72) elke reden van vrijstelling moet bestaan op het tijdstip, waarop zij wordt aangevraagd ; dat volgens art. 91 dezer wet de eerste zitting van den militieraad bestemd is tot het doen van uitspraak omtrent de lotelingen , die redenen van vrijstelling hebben ingediend , en hieruit volgt, dat de aanvraag om vrijstelling in de eerste zitting moet geschieden ; dat de reden van vrijstelling , daargelaten of ze in de eerste of in de tweede zitting ingediend zij , niet bestond op het tijdstip daartoe door de wet aangewezen , dat is de eerste zitting van den militieraad ; dat in de tweede zitting van den raad, ingevolge art. 92 der wet, behalve omtrent hen , die als plaatsvervanger of als nommerverwisselaar verlangen op te treden , nog uitspraak kan gedaan worden uitsluitend omtrent de in de eerste zitting niet afgedane zaken , dus omtrent vrijstelling, in de eerste zitting aangevraagd, doch onbeslist gelaten; dat aan de laatste zinsnede van art. 51 der wet tegen deze gronden geene bedenking kan ontleend worden, omdat de uitspraak van den militieraad nooit kan rusten op redenen van vrijstelling, ontstaan na het hierboven aangeduid oogenblik ; dat derhalve de uitspraak van den militieraad , waarbij des adressants zoon voor de dienst is aangewezen , teregt door Gedeputeerde Staten van Noordholland is gehandhaafd ; Gezien de wet van 19 Augustus 1861 (Staatsblad n°. 72) ; Hebben goe Igevonden en verstaan , met handhaving van de voorgemelde uitspraak van Gedeputeerde Staten van Noordholland , van 30 April jl., n°. 4, het door den adressant daartegen b'j Ons ingesteld beroep te verklaren ongegrond Onzj Minister van Binnenlandsche Zaken is belast met de uitvoering van dit besluit, dat in het Staatsblad en tegelijk met het rapport van Onzen genoemden Minister in da Staatscourant zal worden geplaatst. Het Loo, den 25sten December 1873. WILLEM. De Minister van Binnenlandsche Zaken, Geertsema. Uitgegeven den achtsten Januarij 1874. De Minister van Justitie, de Vries. 25 Dec. 1873, Wij WILLEM III, bij de gratie Gods, Koning n°. 28bis. der Nederlanden, Prins van Oranje-Nassau, Groot-Hertog van Luxemburg, enz., enz., enz. Op de voordragt van Onze Ministers van Binnenlandsche Zaken en van Oorlog, van 26 November 1873, n°. 224 b , 4de afdeeling, en van den 20sten December 1873, n". 68 P, betreffende een adres van C. P. J. Snoek, te Amsterdam, houdende verzoek, dat aan zijn zoon Philippus Frederik, voor de dienst aangewezen loteling van de ligting der nationale militie van dit jaar, ontheffing van de werkelijke dienst worde verleend; Gezien Ons besluit van heden, n c . 28, waarbij de uitspraak van Gedeputeerde Staten van Noordholland, houdende aanwijzing voor de dienst van des adressants zoon Philippus Frederik is gehandhaafd; Overwegende : dat de loteling de oudste is eener familie van drie zonen; dat de op hem volgende broeder zich aanbood vrijwillig in dienst te treden, ten einde zijn ouderen broeder eene reden van vrijstelling van de dienst te geven ; dat de vader bezwaar maakte daartoe zijne toestemming te verleenen ; dat de loteling in de eerste zitting van den militieraad, op 15 Maart jl., kennis gaf' van het voornemen zijns broeders om in krijgsdienst te treden en uitstel der behandeling zijner zaak tot de tweede zitting verzocht en verkreeg om het bewijs van dienst van zijn broeder in te leveren; dat zijn vader, door dit uitsteljjm de meening gebragt, dat het in dienst treden van den jongeren broeder den ouderen nog van de dienst kon bevrijden, z'y'no toestemming verleende; dat de jongere broeder daarop eene vrijwillige verbindtenis bij het leger hier te lande aanging; dat in de tweede zitting van den militieraad het bewijs werd overgelegd, dat de jongere broeder op 28 Maart jl. vrijwillig in dienst was getreden ; dat de militieraad den loteling te regt voor de dienst aanwees op grond dat de reden van vrijstelling tijdens de aanvraag in de eerste zitting niet bestond; dat , ware het uitstel der behandeling van de zaak des lotelings niet verleend en deze in de eerste zitting van den militieraad tot de dienst aangewezen, de vader zijne toestemming tot de vrijwillige verbindtenis van den jongeren broeder niet zou hebben gegeven; dat het in dit bijzonder geval niet billijk zou zijn, ook den oudsten broeder tot de dienst te verpligten; Gezien art. 127, tweede zinsnede, der wet van 19 Augustus 1861 (Staatsblad n°. 72); Hebben goedgevonden en verstaan: 1°. aan Philippus Frederik Snoek , loteling van de ligting der nationale militie van dit jaar, voor de gemeente Amsterdam, ontheffing van de werkelijke dienst voor zijn ganschen diensttijd te verleenen; 2". te bepalen, dat genoemde loteling niet in persoon aan de militaire
autoriteit zal worden afgeleverd, maar dat zijne inlijving enkel op overgifte van den staat model n°. 19, voorgeschreven bij art. 45 van Ons besluit van 8 Mei 1862 (Staatsblad n°. 46), zal geschieden. Onze Ministers van Binnenlandsche Zaken en van Oorlog zijn belast met de uitvoering van dit besluit, dat in de Staatscourant zal worden geplaatst en aan den Raad van State in afschrift zal worden medegedeeld Het Loo, den 25sten December 1873. WILLEM. De Minister van Binnenlandsche Zaken, Geertsema. De Minister van Oorlog, Weitzkl. Bij Koninklijk besluit van 6 Januarij 1874, n°. 27, is aan J. van den Bogaerde, te Haarlem , als blijk van Zr. Ms goedkeuring en tevredenheid wegens de redding van een drenkeling aldaar op 23 Augustus 1873, toegekend de bronzen medaille, ingesteld bij besluit van 22 September 1855, n". 64, alsmede een loffelijk getuigschrift. Bij Koninklijk besluit van 6 Januarij 1874, n°. 28, is aan. G. van Duin , gezagvoerder van de reddingsschokker n°. 2 , gestationeerd te Zierikzee, vergunning verleend tot hot aannemen en dragen van de zilveren medaille, hem" door de Fransche Redering vereerd wegens de redding der schipbreukelingen van het Fransche schip le Jeune Noémi. Bij Koninklijk besluit van 6 Januarij 1874, n°. 32, is de heer P. A. Broers, thans ontvanger der directe helastingen en accijnsen te Hilvarenbeek c. a., benoemd tot ontvanger derzelfde middelen te Domburg c a. Bij Koninklijk besluit van 6 Januarij 1874, n°. 36, is aan den voor de dienst in Oost-Indie bestemden soldaat C. F. L. Nemitz, van het koloniaal werfdepot, de vergunning verleend tot het dragen van de navolgende onderscheidingsteekenen , als : het IJzeren Kruis, 2de klasse, hem door Zijne Majesteit den Keizer van Duitschland , Koning van Pruissen , geschonken ; het Pruissische herinneringskruis voor het deel nemen aan den veldtogt tegen Oostenrijk in 1866 ; en de Duitsche medaille ingesteld ter herinnering aan den veldtogt tegen Frankrijk in 1870 en 1871.
MINISTERIE VAN FINANTI EN. De Minister van Finantien herinnert de belanghebbenden aan de gelegenheid tot verzending der correspondentie naar Brazilië, Uruguay, de Argentynsche Republiek en Chili, door middel van de Belgische pakketbooten waarvan het vertrek uit Antwerpen plaats vindt naar Braziliie, Uruguay en de Argentynsche Republiek op den lsten en 15den en naar Chili op den Inden van elke maand. De door middel der gemelde pakketbooten te verzenden brieven enz., die van eene aanwijzing op het adres r.via Antwerpen" moeten worden voorzien, zijn aan de navolgende voorwaarden onderworpen : 1°. Voor Brazilië. Gedwongen frankering tot bestemming. Brieven . Het port bedraagt 35 cent per 15 gram. Ongefrankeerde brieven bij aankomst hier te lando 55 cent per 15 gram. Gedrukte stukken: 6 cent per 50 gram. Monsters van koopwaren: 7'Vj cent per 50 gram. 2°. Voor Uruguay en de Argentynsche Republiek. Gedwongen tot de haven van ontscheping. Brieven. Het port bedraagt 25 cent per 15 gram. Ongefrankeerd bij aankomst hier te lande 45 cent per 15 gram. Gedrukte stukken : 6 cent per 50 gram. Monsters van koopwaren : 7'/j cent per 50 gram. 3°. Voor Chili. Gedwongen tot de haven van ontscheping. Brieven. Het port bedraagt 40 cent per 15 gram. Ongefranketrd bij aankomst hier te lande 45 cent per 15 gram. Gedrukte stukken : 7 cent per 50 gram. Monsters van koopwaren: 8'/. cent per 50 gram. 's Gravenhage, den 6den Januarij 1874. De Minister voornoemd, van Delden. De pakketbooten tusschen Konstantinopol en Salonika, in aansluiting op de pakketbooten van de Levant, waarvan het vertrek uit Marseille eiken Zaturdag plaats vindt, zullen blijkens eene mededeeling van de Fransche postadministratie voortaan te Cavalla, Enos, JJedeagh on Lagos aanleggen, alwaar sedert 1°. Januarij jl. Fransche postkantoren zijn gevestigd. De correspondentie voor de hierboven genoemde plaatsen is aan hetzelfde port en dezelfde voorwaarden van verzending onderworpen als die voor andere plaatsen in de Levant, alwaar Fransche postkantoren aanwezig zijn. 's Gravenhage, den 3den Januarij 1874. De Minister van Finantien, van Delden.
---

