NEDERLANDEN.
's Gravenhage , den 23 sten Maart 1874. Bij Koninklijk besluit van 21 Maart 1874, n°. 36, is jhr. C. van Citters benoemd tot burgemeester der gemeente Zevenbergen. Bij Koninklijk besluit van 21 Maart 1874, n°. 15, is aan jhr. mr. R. de Beaufort, op zijn verzoek, eervol ontslag verleend als 2de luitenant bij de dienstdoende schutterij te Utrecht. Voorts is tot kapitein-commandant der dienstdoende schutterij te Zeist benoemd J. C. Clotterbooke Patijn van Kloetinge, vroeger kapitein bij de dienstdoende schutterij te Utrecht. Bij Koninklijk besluit van 22 Maart 1874 , n°. 20, is aan A. Clermont, directeur van den Luik-Maastrichtschen spoorweg, vergunning verleend tot het aannemen en dragen der versierselen van ridder der Leopoldsorde , liem door Z. M. den Koning der Belgen geschonken. Bij Koninklijk besluit van 23 Maart 1874, n°. 4, is aan mr. B. J. Buma, op zijn verzoek, eervol ontslag verleend als burgemeester van Utingeradeel, met ingang van 27 Maart e. k. Bij Koninklijk besluit van den 19den Maart 1874, n°. 10, is bepaald dat Zijner Majesteits adjudant in buitengewone dienst, de vice-admiraal O. A. Uhlenbeck, beschouwd zal worden met den 15den Januarij jongstleden eervol te zijn ontheven van de betrekking van commandant der zeemagt en chef van het departement der marine in Nederlandsch Indie, onder dankbetuiging voor zijne daarin bewezen diensten.
---

BUITENLANDSCHE BERIGTEN. ENGELAND.
Bij de discussie over het adres van antwoord op de troonrede in het Britsche Lagerhuis stelde de heer Butt voor de volgende zinsnede in het adres in te lasschen: » Wij verzoeken vergunning om er met den meesten eerbied Uwer Majesteits aandacht op te vestigen dat er in Ierland algemeen onteviedenheid heerscht over het in dat land gevolgde regeringsstelsel, en geklaagd wordt dat onder de werking van dat stelsel de bevolking niet ten volle de voordeelen geniet, welke haar volgens de constitutie en de vrijzinnige beginselen der wetgeving toekomen; en wij geven Uwe Majesteit met alle nederigheid de verzekering dat wij het als den pligt van het Parlement aanmerken, zoo spoedig als de omstandigheden zulks toelaten , de oorzaken van de bestaande ontevredenheid en de middelen om alle gegronde redenen van ongenoegen in overweging te nemen". Na eene zeer uitgebreide beraadslaging, waaraan verscheiden lersche parlementsleden, de heer Gladstone en de onder-secretaris van staat voor Ierland, sir Michael Beach , deel namen , werd het voorstel met 314 tegen 50 stemmen verworpen. De voorsteller, ofschoon bewerende dat men met de aanneming van zijn amendement zich daarom tot niets verbond, gaf bij de toelichting te kennen dat Ierland wenschte zijne eigene zaken zelf' te behandelen en dat niet op te dragen aan het Britsche parlement, hetwelk te weinig tijd en ook te weinig locale kennis bezat, om de wetgeving voor de zuiver lersche aangelegenheden naar behooren in te rigten. Diewensch was zeer algemeen en berustte op eene vaste overtuiging der natie, welke aanleiding gegeven had tot de groote rust welke tegenwoordig in Ierland heerschte, daar de bevolking besloten had op eene wettige wijze naar de bereiking van haar doel te streven, hetgeen bleek uit de omstandigheid dat de groote meerderheid der bij de laatste verkiezingen uit Ierland afgevaardigde parlementsleden behoorde tot de voorstanders van Ierlands autonomie. Ten slotte klaagde de spreker over den overlast welken de politie tegenwoordig, onder bedekking van de nog altoos meldende exceptionele wetgeving, aan de bevolking van Ierland aandeed. Do heer Gladstono ontried de aanneming van het amendement, welks onschuldige beteekenis hij ontkende. Het paste eene verhevene vergadering als het parlement niet, zeide hij, een besluit te nemen alleen om, gelijk men het voorstelde, de ontevredenheid der bevolking van Ierland een weinig te verzoenen; bestond er gegronde ontevredenheid in een gedeelte van het rijk , dan bragt de pligt van het parlement mede de reden der klagten weg te nemen, maar nooit mogt het zich uit populariteitsbejag laten vervoeren tot eene belofte van tegemoetkoming, hoe ingewikkeld en bedekt ook, wanneer het wist dat eene poging oin die belofte na te komen volstrekt niet slagen kon. Dit, betoogde de gewezen Minister, zou aldra blijken zoodra men praktische stappen zou wenschen te doen om de denkbeelden der voorstanders van Ierlands autonomie te vervullen. De eenige methode welke de Britsche regering, naar hij meende, volgen kon , was doorhem en zijne ambtgenooten gevolgd; zij bestond in het regelmatig en doortastend behandelen van elke grief op zich zelve, gelijk ten opzigte der kerk- en landquaestie
gedaan, en ten opzigte der onderwijsquaestie beproefd was. Langs dien weg kon men de gegronde ontevredenheid van Ierlands bevolking wegnemen , maar niet door zich te vereenzelvigen met de onbestemde en in de lucht hangende plannen en denkbeelden der partij van de home rulers. Dit laatste punt werd ook door den minister voor de lersche zaken, sir Michael Beach , op den voorgrond gesteld. Het programma der home rulers was onbestemd en bijna elke maatschappelijke klasse in Ierland had er eene andere opvatting van. De priesters zagen in Ierlands autonomie eene erkenning van het secte-onderwijs, de pachters eene uitbreiding hunner regten, weinig verschillende van eene onteigening der grondbezitters, en ieder Ier, die persoonlijk of voor zijne klasse herstelling van grieven verlangde, meende dat alleen door de erkenning van Ierlands autonomie die herstelling zou te verkrijgen zijn. De heer Beach verklaarde echter uitdrukkelijk dat eene autonomie van Ierland, welke aan dat land het regt om zich zelf belastingen op te leggen, de in- en uitgaande regten te regelen enz., schonk, zou nederkomen op eene verscheuring van het Britsche rijk, welke, al wierd er eenmaal eene regering gevonden die haar aan het parlement zou durven voorstellen, noch door Engeland noch door Schotland zou bewilligd worden en zelfs in een groot gedeelte van Ierland, met name iu het noorden des lands, niet zou worden geduld, gelijk men die daar thans allerminst verlangde. Dat Ierland tegenwoordig zeer rustig was erkende hij met den voorsteller van het amendement, doch gaf als zijne overtuiging te kennen dat die rustjuist behoorde toegeschreven te worden aan die exceptionele wetten, over welker instandhouding zoo veel, doch met zoo weinig grond geklaagd werd. De klagten over overlast, door de politie aan de bevolking aangedaan , noemde sir Michael zeer overdreven, en hij beriep zich op de statistiek, waaruit bleek dat er slechts zeer weinige huiszoekingen, arrtistatien en dergelijke handelingen hadden plaats gehad, terwijl de zeer zeldzaam voorkomende gevallen van misbruik van magt of ruwheid der politie-agenten terstond en met gestrengheid gestraft werden. Tenslotte gaf de minister te kennen dat de quaesti.e van liet overbrengen \an zaken van localen aard, gelijk spoorwegen, kanalen, gasfabrieken en dergelijke, van het parlement naar andere collegien of vergaderingen, wel degelijk eene rijpe overweging verdiende, ook met het oog op den weinigen tijd welke t>ij het parltment beschikbaar was; doch dit was geen uitsluiteiid lersche quaestie. De bezwaren der bestaande concentratie van locale aangelegenheden in het rijks parlement werden in Schotland en Engeland even goed als in Ierland gevoeld, en mogt men eenmaal tot eene hervorming der wetgeving op dit punt overgaan» welke door vele bevoegde beoordeelaars noodig gekenrd en verlangd werd, dan zou zulks niet geschieden met het doel en het gevolg dat de band tusschen de verschillende deelen des Britschen rijks verslapte inaar uitsluitend opdat in alle deelen des lands voor de materiele en locale aangelegenheden op eene afdoende wijze gezorgd wierd. In de b- ide huizen van het parlement werd Vrijdag mededeeling gedaan van het voornemen der regering om een crediet aan te vragen van 10 millioen ponden sterling, door de Indische regoring bij geldleening te heffen tot het bestrijden van den hongersnood in Britsch lndie. Die som zal worden besteed om granen in te koopen en in pakhuizen op te slaan en de middelen van gemeenschap te verbeteren , onder anderen door stoombooten in de vaart te brengen welke de levensmiddelen op de kleine rivieren landwaarts in zouden vervoeren, naar mate die langs de spoorwegen op de hoofdpunten van het verkeer waren aangebragt geworden. In het Lagerhuis werd door lord George Hamilton het daartoe strekkende wetsontwerp ingediend. In het Hoogerhuis gaf lord Salisbury tevens de verzekering dat de tegenwoordige hongersnood in Indie voor (Ie legering een spoorslag zou zyn om de zaak van verbetering en uitbreiding van verkeermiddelen te land en te water, alsmede de irrigatiewerken, met kracht ter hand te nemen. F R A N K R IJ K. In den officieusen Francais wordt gezegd dat zeer waarschijnlijk het voorstel om het Paaschreces der Nationale Vergadering vast te stellen op 28 Maart-4 Mei zal worden aangenomen. »Wij erkennen, voegt het blad er bij, dat wij het reces korter hadden gewenscht. De schatkist heeft er groot belang bij dat de belastingen, welke de plaats der afgestemde verhooging van de zoutbelasting moeten vervullen, zoo spoedig mogelijk worden vastgesteld, en groote politieke belangen vereischen dat men de beraadslaging over de constitutionele wetten zoo min mogelijk uitstelle." — Vrijdag werd in de Nationale Vergadering de beraadslaging over de begrooting der liquidatierekening voortgezet. Door den heer Vandier werd voorgesteld den daarop voorkomenden pjst voor aanvulling van het materieel der marine van 10 op 20 millioen te brengen, welk voorstel door alle in de Vergadering zitting hebbende zeeofficieren werd ondersteund. Op het betoog van den onder-secretaris van het departement van finantien dat de toestand der geldmiddelen deze verhooging, hoe wensclielijk zij cok zijn mogt, niet gedoogde, verwierp de
Nationale Vergadering het amendement met 428 tegen 184 stemmen. In de zitting van Zaturdag kwam de beraadslaging over deze begrooting nog niet ten einde , daar de commissie van rapporteurs verklaarde nog geen rapport te kunnen uitbrengen over een op Vrijdag aan haar verzonden additioneel artikel, door een der leden voorgesteld, waarbij aan de regering ontheffing werd verleend van eenige opschortende wettelijke bepalingen voor het aankoopen en onteigenen van terreinen benoodigd voor den aanleg van nieuwe verdeJigingawerken en den aanbouw van kazernen in sommige vestingen. In de laatstbedoelde zitting werd het wetsontwerp ter invoering eener belasting op het vervoer van goederen met de spoorwegen aangenomen, na verwerping van het amendement waarbij ontheffing van dit regt voor het vervoer van steenkolen, t gen verhuoging van het invoerregt op dat artikel, werd toegekend, en bragt de commissie voor de legerorganisatie haar verslag ter tafel over het wetsontwerp betrekkelijk het aanleggen van nieuwe verdedigingswerken om Parys. Eenige leden verzochten dat dit wetsontwerp, hetwelk op voorstel der commissie urgent werd verklaard , in comité-generaal zou worden behandeld. De minister van buitenlandsche zaken bestreed dit verzoek , met te doen opmerken dat bij het wetsontwerp niets anders geregeld werd dan de rationele en normale verdediging des lands en de behandeling daarvan, als zijnde de uitoefening van het wettige regt van verdediging des lands, niemands gevoeligheid of bezorgdheid zou kunnen opwekken. » Onze politiek van vrede, verzoening en gematigdheid, — dit voegde de minister er bij, — valt aan iedereen in het oog; zij wordt door iedereen erkend, en het komt mij voor dat wij, door de groote vraagstukken der versterkingen en der verdediging van onze hoofdstad en ons vaderland in het openbaar te behandelen met die bezadigdheid en wijsheid, welke de Nationale Vergadering daarbij in het oog zal weten te houden , die politiek voortzetten." Toen een lid der commissie van rapporteurs had aangevoerd, dat zij besloten had de behandeling in comité-generaal niet aan te vragen , daar zij het noodig achtte dat het volle licht der openbaarheid viel op een onderwerp, waarvoor de natie zich zulke groote offers zou moeten getroosten, werd het verzoek introkken. DUITSCI1LAND. De Norddeutsclie Allgemeine Zeitung bevat de volgende officieuse tegenspraak : n Indien de Franqais niet een met de Fransche regering in betrekking staand blad ware, gelijk ondersteld wordt, dan zou de daarin vervatte ongerijmde mededeeling , dat de keizerlijke ambassadeur te Weenen den last ontvangen zou hebben óm vertoogen in te dienen betreffende de hevige aanvallen van zekere organen der Weener drukpers tegen de politiek des rijkskanseliers, naauwlijks de vermelding waardig zijn. Uit aanmerking evenwel van de gouvernementele betrekkingen van dat blad , willen wij niet nalaten de bedoelde mededeeling uitdrukkelijk voor van allen grond ontbloot te verklaren." SPANJE. Uit Madrid worden onder dagteekening van 18 Maart de volgende berigten medegedeeld : ii De burgerlijke gouverneur der hoofdstad heeft op bevel des ministers van binnenlandsche zaken aan de dagbladen ten strengste verbodep berigten omtrent bewegingen van troepen , omtrent de sterkte en de positie van corpsen mede te deelen of in beschouwingen^ over het plan van den veldtogt tegen de Carlisten te treden, onder bedreiging van onmiddellijke onderdrukking der bladen welke dit verbod mogten overtreden. » De Carlisten onder Saballs zijn , na Olot bezet te hebben , zonder tegenstand te ontmoeten, ook te Sarria nabij Gerona en in de bekende grensplaats la Junquera binnen gerukt. De inwoners van de laatstgenoemde plaats waren uit vrees voor den aanrukkenden vijand grootendeels naar Frankrijk gevlugt. „De tegenstrijdigheid tusschen de vroegere berigten omtrent bet verblijf van Saballs vindt hare oplossing in de omstandigheid dat van de opgave, volgens welke de generaal zich naar Biscaye bij don Carlos begeven had, en zijne troepen ter sterkte van 5- & 7000 man met hem, slechts het eerste gedeelte juist was. Saballs was alleen naar het hoofdkwartier van don Carlos vertrokken, maar kort vóór het gevecht bij Castelfullit op 14 Maart naar Catalonie teruggekeerd. Volgens een berigt van de Carlistische zijde had Saballs vernomen , dat de generaal 0 Nouvilas van Gerona met 2000 man aanrukte tot ontzet van Olot, hetwelk door de Carlisten met 3000 man en 4 kanonnen omsingeld was. Hij marscheerde terstond naar Castelfullit, eene hoog gelegene plaats, aan den ingang van een dal, door hetwelk de weg° van Olot loopt, terwijl hij het kleine dorp Miana door Huguet deed bezetten. Den 14den dezer omstreeks 11 ure des voormiddag kwam de colonne Nouvilas, welke den nacht in Tortella doorgebragt had, aan den noordelijken kant van het dal aanrukken en begon de Carlisten, die van Castelfullit uit het dal beheerschten maar ook de hoogten aan beide zijden bezet hadden, aan te tasten. Zij was in spijt van alle inspanning niet in staat eenig terrein te winnen ; vooral werd door het bataillon guides, hetwelk op bijkans ontoegankelijke rotsen post gevat had, een moorddadig vuur tegen de colonne onderhouden. Inmiddels was Huguet van Miana uit over de rivier gegaan en had in het dorp Montagut de kleine achterhoede des vijands aangetast. Toen Nouvilas ontwaarde wat er in zijnen rug plaats had, zag hij af van alle verdere pogingen om voortwaarts door te dringen, en trok haastig naar Montagut terug, door Saballs vervolgd wordende. Maar reeds had Huguet het dorp bemagtigd en belette aan de terugtrekkenden den doortogt. De republikeinsche colonne geraakte in verwarring; een gedeelte, waarbij de uit vier stukken bestaande artillerie zich bevond, trachtte den grooten weg weder te bereiken, terwijl het andere gedeelte, met Nouvilas zelf, over de hoogten wilde marcheren. Daar deze inmiddels door de Carlistische tirailleurs bezet waren , mislukte zoowel de eene als de andere poging, en na een kortstondigen tegenstand moest de ingesloten colonne de wapenen nederleggen en zich overgeven." ZWITSERLAND. Door de regering van het kanton Bern is voor eenigen tijd eene commissie benoemd om advies uit te brengen omtrent de oprigting en organisatie eener faculteit voor de katholieke theologie. Deze commissie
heeft thans een uitvoerig rapport uitgebragt, waarin zij tot de volgende conclusien komt. 1. De in Zwitserland bestaande katholieke inrigtingen voor hooger onderwijs in de theologie hebben aaq de katholieke godgeleerden slechts eene gebrekkige en eenzijdige wetenschappelijke opleiding verschaft en noch met opzigt tot de eischen der wetenschap noch met betrekking tot de belangen van staat en kerk aan het doel beantwoord. 2. Alleen eene goed ingerigte katholieke faculteit voor katholieke theologie, in organiek verband staande met eene universiteit, levert zekere waarborgen voor de grondige en algemeen-wetenschappelijke beschaving der katholieke godgeleerden. 3. Zoowel de historische ontwikkeling van deze aangelegenheid als ook de positie van het kanton Bern in de tegenwoordige kerkelijke krisis, leggen aan de regering van dat kanton de verpligting op om in dezen het initiatief te nemen. 4. Onder de thans bestaande Zwitsersche hoogescholen moet die van Bern het meest in aanmerking komen voor de oprigting van eene faculteit voor katholieke theologie, onder voorwaarde dat de lessen in de Duitsche en Fransche talen gegeven worden , en dat de Bond en overige met Bern in rigting overeenstemmende kantons tot de kosten der katholieke faculteit bijdragen , met bevoegdheid om aan het toezigt en aan de benoeming der hoogleeraren deel te nemen. 5. Bij de steeds menigvuldiger wordende vorming van oud-katholieke kerkgemeenten , en over het algemeen bij de toenemende uitbreiding en bevestiging der oud-katholieke beweging, Is niet alleen het bezetten der leerstoelen door kundige en geschikte hoogleeraren maar ook de frequentie der studenten bij zulk eene faculteit als verzekerd te beschouwen. 6. De staat is verpligt en geregtigd om door zijne wetgeving er voor te zorgen, dat eene algemeene en grondige wetenschappelijke beschaving als volstrekte voorwaarde voor de intrede in den dienst der katholieke kerk voorgeschreven worde. — Volgens berigten uit Bern van 20 Maart zijn uit den Jura op nieuw vijf geestelijken verbannen , en te Delsberg en Laufen de localen , waar bijzondere godsdienstoefeningen gehouden werden, door de overheid gesloten. TELEGRAPI1ISCIIE BERIGTEN. Londen, 21 Maart. De generaal Wolseley is met zijnen staf te Portsmouth aangekomen en wordt nog heden in Londen verwacht. Aan de Times wordt uit Konstantinopel gemeld dat de Porte voldaan heeft aan het verlangen van Engeland tot vrijlating van den door het Turksche leger in Yemen als gijzelaar aangehouden zoon van den Scheikh, en dat zij ook het gebied van den P^mir Dhalse zal doen ontruimen. Londen , 23 Maart. De generaal Wolseley is gisteren door de Koningin ten gehoore ontvangen. Berlyn , 22 Maart. Op de aanspraak welke de veldmaarschalk von Wrangel heden bij de receptie der generaals ter gelegenheid van 's Keizers verjaardag tot Zijne Majesteit rigtte, antwoordde de Keizer: "Daar gij als vertegenwoordigers van mijn leger bij mij verschijnt, mag ik niet voor u verbergen, dat aan hetzelve op nieuw eene krisis boven het hoofd schijnt te hangen. Wat ik vroeger vier jaren lang uit pligtgevoel en overtuiging tot stand poogde te brengen , bereikte en handhaafde, vond zijne belooning in de boven alle verwachting groote en luisterrijke krijgsdaden van mijn leger en van de legers mijner bondgenooten. Dat zelfde gevoel geeft mij ook thans den moed om te volharden. Want niet om oorlogen te ondernemen, maar om den vrede van Europa te verzekeien wil ik handhaven wat de proef schitterend heeft doorgestaan." Posen, 21 Maart. In het katholieke onderwijzers-seminarium alhier heeft sedert twee dagen eene buitengewone inspectie plaats, waartoe een hoofdambtenaar uit het ministerie van onderwijs en eeredienst is afgezonden. Er zal een nieuw bestuur en onderwijzend personeel benoemd worden. Ostrowo , 20 Maart. De aartsbisschop Ledochowski, die tegen 15 April gedagvaard is om voor het kerkelijke geregtshof te Berlyn te verschijnen, heeft te kennen gegeven dat hij aan die dagvaarding niet kan beantwoorden. Weenen, 22 Maart. Het regeringsblad van heden bevat de benoeming van den graaf Franz Zichy tot ambassadeur te Konstantinopel, van den gewezen directeur-generaal der wereldtentoonstelling baron Schwarz tot gezant bij de Vereenigde Staten van Noord-Amerika, en van den plaatsvervangenden consul-generaal te Londen , ridder von Schaffer , tot minister-resident voor China en Japan. Pesth , 23 Maart. In de zitting van het Huis van Afgevaardigden heeft de president-minister bij de uiteenzetting van het programma der regering gezegd, dat het nieuwe kabinet zich vooral ten doel stelde vele gebreken in het finantiewezen te herstellen, de administratie te vereenvoudigen en het evenwigt tusschen de inkomsten en uitgaven te herstellen. De regering zou er op uit zijn den strijd der partijen te vermijden door geene vraagstukken op te werpen welke buiten dit aangewezen terrein van werkzaamheid staan, en verzocht daarom dat alle partijen haar hare medewerking zouden verleenen. St. Petersburg, 20 Maart. Het officiele blad bevat de keizerlijke ukase, waarbij de gezant te Weenen, geheimraad Nowikoff, tot den rang van ambassadeur bij het Oostenrijksch-Hongaarsche hof benoemd wordt. Madrid , 22 Maart. Het gerucht, dat gisteren de vijandelijkheden bij Bilbao tusschen de republikeinsche troepen en de Carlisten hervat zouden zijn , heeft zich niet bevestigd. New York , 22 Maart. Uit Puebla in Mexico is het berigt ontvangen dat het volk eene protestantsche kerk aangevallen en den geestelijke gesteenigd heeft.
---

