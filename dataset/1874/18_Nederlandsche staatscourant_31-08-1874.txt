NEDERLANDEN. 's GRAVENHAGE, den 29sten Augustus 1874.
Bij Koninklijk besluit van '28 Augustus 1874, n c . 18, is aan F 's Jacob , directeur-generaal der Maatschappij tot Exploitatie van Staatsspoorwegen , te Utrecht; jhr. C, A. E. A. van Panhuys, Rijkscommissaris voor de exploitatie der Staatsspoorwegen, te 's Gravenhage; J. W. Stous Sloot, hoofdingenieur by genoemde maatschappij; mr. H. M. A. baron van der Goes, chef van dienst bij dezelfde maatschappij, beiden te Utrecht; alsmede aan M. Simon Gz., eerstaanwezend ingenieur bij de Staatsspoorwegen, en C. C. Vermeer, havenmeester, beiden te Vlissingen, vergunning verleend tot het aannemen en dragen der versierselen, de beide eersten van lidder '2de klasse en de overigen van ridder 3de klasse der orde van St. Stanislaus, welke onderscheidingen hun door Z. M. den Keizer aller Russen werden geschonken. Bij Koninklijk besluit van 28 Augustus 1874, n°. 19, is aan de na te melden officieren bij de rustende schutterijen, op hun verzoek, eervol ontslag verleend , als : bij die in Zuidholland, 12de bataillon, 3de compagnie, aan H. van Dorsser, als 2de luitenant; bij die in Noordholland, 6de bataillon, 3de compagnie, aan H. W. D. Donker Curtius, als kapitein. Voorts zijn bij de rustende schutterij in Zuidholland benoemd: 4de bataillon , 1ste compagnie, tot 2den luitenant, J. E. G. von Hammei; 12de bataillon, 3de compagnie, tot 2den luitenant, M. Vreeswijk, thans schutter. Bij Koninklijk besluit van 28 Augustus 1874, n°. 24, is aan A. A. Doelen, op zijn verzoek, eervol ontslag verleend als burgemeester der; gemeente Zes Gehuchten. Bij Koninklijk besluit van 28 Augustus 1874, n°. 37 , is, met ingang van 1 October e. k., W. P. Verbeek benoemd tot spoorwegopziener 3de klasse. Voorts is de spoorwegopziener 3de klasse B. A. van Dorp, met ingang van 1 September e. k., bevorderd tot spoorwogopziener 2de klasse. Bij Zijner Majesteits besluit van den 2Hsten Augustus 1874, n". 18, zijn benoemd tot scheepsklerk bij de Nederlandsche zeemagt, de jongelingen B. W. C. G. Vries , C. L. Vernée, M. P. H. Krol, A. P. \V. Immink, H. J. Verveen en E. E. M. Schoevers. Bij Koninklijk besluit van den 29sten Augustus 1874, n°. 19, is de heer A. E van Nugteren , met ingang van 1". September aanstaande, benoemd tot officier van gezondheid der 2de klasse bij de zeemagt. Bij Koninklijk besluit van 28 Augustus 1874 , n c . 42, is aan den lieer J. O. H. Arntzenius, op zijn verzoek, eervol ontslag verleend uit zijne betrekking van surnumerair der posterijen. Bij Koninklijk besluit van 28 Augustus 1874, n°. 44, is, met ingang van den lsten September aanstaande, op zijn verzoek, eervol ontslag uit 's Rijks dienst verleend aan den telegraphist der derde klasse J. Versteegh. MINISTERIE VAN lilNNEXLANDSCIIE ZAKEN. Bij beschikking van 29 Augustus 1874, n°. 65, 12de afdeeling, is aan J. van den Heuvel, te Dordrecht, vergunning verleend om zijne bestaande stoomsleepdienst te mogen uitoefenen op de Linge, voor het gedeelte tusschen Gorinchem en den Arkelschen dam. MINISTERIE VAN MARINE. De Minister van Marine brengt, ten vervolge op de bekendmaking, voorkomende in de Staats-courant van den 2den Julij jl., n°. 154, ter kennis van belanghebbenden, dat de invoering van het onderrigt in de Hoogduitsche taal bij het Koninklijk Instituut voor de Marine te Willemsoord zal aanvangen met den leercursus van 1876/77, zoodat eerst bij het admissie-examen voor adelborst der 3de klasse in 1876 zal gevorderd worden de kennis van de gronden dier taal. 's Gravenhage, den 19den Augustus 1874. De Minister voornoemd, Taalman Kip. MINISTERIE VAN FINANTIEN. De Minister van Finantien vestigt de aandacht der belanghebbenden op de gelegenheid tot verzending der correspondentie naar Nederlandsch Indie door middel van het stoomschip Dahlia, van de maatschappij
»Java", waarvan het vertrek uit het Nieuwediep op Zaturdag 5 September aanstaande is bepaald. De daarmede te verzenden correspondentie behoort uiterlijk in den namiddag van den 4den September te Nieuwediep te zijn aangekomen. De Minister van Finantien verwittigt de belanghebbenden, dat de verzending der brievenmaal naar de Vereenigde Staten van Noord-Amerika, door middel van de stoomschepen der Nederlandsch-Amerikaansche Stoomvaartmaatschappij, op Zaturdag 5 September a. s. niet zal plaats hebben, maar deze verzending zal geschieden op Zaturdag 12 September a s. Te rekenen van 1 September aanstaande, zal er gelegenheid bestaan om brieven met aangegeven geldswaarde uit Nederland naar Frankrijk te verzenden en van daar te ontvangen. Do bedoelde brieven worden tot geen hooger gewigt dan van 250 gram ter verzending toegelaten, terwijl de ingeslotene waarde, die in de Fransche taal op het adres is te vermelden, het bedrag van 2000 francs niet mag te boven gaan. Omtrent de verdere voorwaarden van verzending, alsmede omtrent het verschuldigde port en regt zijn op 'sRijks postkantoren de vereisclite inlichtingen te verkrijgen. 's Gravenhage, den 25sten Augustus 1874. De Minister van Finantien, van Delden.
---

BUITENLANDSCHE BERIGTEN. FRANKRIJK.
Volgens de Fransche dagbladen van gisteren ochtend werd de maarschalk Mac-Mahon in den laten avond van Donderdag van zijne reis in de westelijke departementen te Parys terug verwacht, en had hij tegen Vrijdag ochtend in het palt-is van het Elysée eenen ministerraad belegd, ten einde met de ministers te raadplegen over hetgeen op zijne reis was voorgevallen en hun zijne bij die gelegenheid gemaakte opmerkingen mede te deelen Do République Franqaise zegt naar aanleiding van deze berigten het volgende: «Wij hebben de reis van het hoofd van den staat toegejuicht, zoodra wij vernamen dat daartoe besloten was; nu de reis is afgeloopen betuigen wij op nieuw daarover onze ingenomenheid. Elke handeling of maatregel , welke de natie in de gelegenheid stelt met duidelijkheid hare wenschen te doen kennen , wordt door ons doelmatig geacht, «Met welk oogmerk aanvankelijk de reis van den President'deiRepubliek naar de westelijke departementen ook moge beraamd zijn , wij kunnen slechts onze tevredenheid te kennen geven over de daardoor bereikte resultaten. « De President der Republiek kan niet langer zeggen dat de gevoelens, wenschen en meeningen van Frankrijk hem vreemd zijn. Wij vertrouwen dat hij goed de woorden zal hebben verstaan welke 'overal tot hem gesproken zijn. Op alle door hem bezochte plaatsen hebben welgezinde burgers met opregtheid en moed de wenschen der natie uitgedrukt. Indien de maarschalk zich riu bedriegt, dan is het alleen zijne eigene schuld. I 1 1 ankrijk verlangt een bepaalden en duurzamen regeringsvorm. Welke zal dat moeten zijn? De kreten: leve de republiek ! "leve de President Mac-Mahon! geven op die vraag een antwoord, te duidelijk om te worden misverstaan. " Men spreekt van eene nieuwe reis van het hoofd van den staat naar een ander deel des lands. Wij zien er slechts goeds in zoo de President aan dit voornemen gevolg geeft. Frankrijk is overal eenstemmig. AI verschillen de karakters, de meeningen en de kreten, waarin die geuit worden, zullen niet verschillen. Het zou niet kwaad zijn wanneer de President dit in het Zuiden ondervond, gelijk hij het in het Westen ondervonden heeft, te Bordeaux zoowel als te Marseille. Acht hij het noodig zich te overtuigen, dat hij op reis ga! Onze beste wenschen vergezellen hem. Frankrijk kent zijnen wil, en zal dien wel te kennen geven. Deze eerste proefneming heeft voor de zaak der republiek te goede gevolgen gehad, dan dat wij eene tweede zouden vreezen. De frissche lucht op het platte land is beter dan de kunstmatig bedorven atmospheer van Versailles, en de inaar-chalk MacMahon zelf kan niet dan er bij winnen , zoo hij weet waaraan hij zich te houden hoeft ten aanzien van den wil der natie. Alsdan zou veel misverstand verdwijnen, vele dwalingen zouden voorkomen worden en de algemeene politiek zou daar wèl bij varen." Ook de officieuse Franqais getuigt van de goede gevolgen van des maarschalks reis. Dit blad vestigt er de aandacht op, dat in Frankrijk even als in Spanje en de Vereenigde Staten het uitvoerende gezag op het oogenblik is opgedragen aan eenen krijgsman, en wel om reden dat .. vermits het gezag in eene republiek uit den aard der zaak onder eene aangeborene zwakheid lijdt, men het zoekt te verheffen door de
stoffelijke kracht, waarvan het leger de meest \olmaakte uitdrukking is." De bevolking, welke den President het liefste toejuichto , en de autoi iteiten, welke hem alom toespraken als » maarschalk " , werden daarom, volgens den Franqais , geleid door het onwillekeurige besef dat de krijgsman in geval van nood het zwaard voor het vaderland zou kunnen voeren. De goede ontvangst, welke de maarschalk genoten heeft, is volgens het blad nog in een ander opzigt opmerke'ijk. Hij is de vertegenwoordiger van de partij , welke de parlementaire omwenteling van 24 Mei heeft tot stand gebragt, de vertegenwoordigen van de politiek van de orde en de conservative beginselen , welke dag aan dag in de radicale organen van de pers bestookt worden, da uitverkorene van de Nationale Vergadering, die door dezelfde organen sedert drie jareu in hare bedoelingen en handelingen verdacht gemaakt en belasterd wordt. En dat die man, welke op zijne reis zijne conservative meeningen niet verborgen maar openlijk zijne gehechtheid aan het katholieke geloof en aan de geestelijkheid heeft ten toon gespreid, met warmte zoowel door de bevolking als door het leger begroet is geworden, acht de Franqais een merkwaardig en verblijdend feit, een bewijs dat de door de radicale bladen aan de bevolking toegeschreven meeningen niet dei ware meeningen der bevolking zijn. » De meest vermetele oppositiemannen, zoo besluit het blad zijn betoog, hebben der regering van den maarschalk alleen verweten dat zij niet krachtig genoeg is, en hun hevigste dreigement bestond in de verzekering dat de volgende Nationale Vergadering zijn gezag meer bevestigen zou. Wij zouden wel veel eischend moeten zijn, zoo wij met dit resultaat ontevreden waren. Tevreden zijn wij dan ook, en wij hebben reden om te gelooven dat de maarschalk Mac-Mahon en zijne ministers even tevreden zijn als wij." — Aan de Times wordt onder anderen berigt dat, voor de eerste maal sedert den jongsten oorlog, de minister van buitenlandsche zaken tot de Duitsche regering de uitnoodiging gerigt heeft om de door het Fransche leger te houden najaarsmanoeuvres door Duitsche officieren te doen bijwonen. De Duitsche regering heeft daarop de beide militaire attachés van het Duitsche gezantschap tot die bijwoning aangewezen. De manoeuvres zullen in den loop der maand September plaats hebben ; negen legercorpsen zullen daaraan opvolgend deelnemen.
RUSLAND. In het Brusselsche blad Le Nord , een officieus orgaan der Russische regering, wordt het volgende artikel gelezen: » Men zou geneigd zijn te twijfelen of het gozonde verstand nog wel bestaat indien men de beschouwingen leest, welke vele dagbladen ten beste geven over Euslands weigering om de regering van den maarschalk Serrano te erkennen , en opmerkt hoe * eel moeite die bladen zich geven om voor deze zeer eenvoudige weigering eene zeer ver gezochte verklaring ie vinden. De erkenning eener regering is de uitdrukkelijke bevestiging van haar bestaan, met andere woorden de uitspraak dat zij een onbetwist gezag in haar land uitoefent en dat haar gezag op zoo vaste grondslagen gevestigd is, dat het voor bestendig is te houden. Beantwoordt nu de regering van den maarschalk Serrano op dit oogenblik aan deze vereischten ? Niemand zal deze vraag bevestigend beantwoorden. Het is dus zeer natuurlijk dat men met erkenning wacht tot dat die regering betere waarborgen van vastheid en duurzaamheid aanbiedt. Ziedaar de geheele uitlegging van Ruslands omzigtigheid; het is volkomen ijdel naar eene andere te zoeken. » De door de andere mogendheden in deze zaak aangenomen houding laat zich echter minder gemakkelijk verklaren: en de dagbladen hadden eer daarop hunne aanmerkingen dienen te maken dan op de volkomen regelmatige van Rusland Waarschijnlijk zullen alle kabinetten zich wel rekenschap hebben gegeven van de onregelmatigheid, de onredelijkheid , ja zelfs van de gevaren der diplomatieke bekrachtiging eener regering welke in het geval verkeert waarin wij thans die van den hertog de la Torre zien verkeeren. Slechts enkele der regeringen hebben zich laten leiden door persoonlijke overwegingen, welke zij krachtig genoeg achtten om daarvoor den door de strikte logica voorgeschreven weg te verlaten. Zoo heeft Duitschland zich verpligt gerekend een offer te brengen aan de opgewonden stemming zijner bevolking, door de teregtstelling van den kapitein Schmidt verwekt. Zoo heeft Frankrijk het door het kabinet van Berlyn gegeven voorbeeld terstond gevolgd, omdat het voor goed een einde wilde maken aan de verdenking van begunstiging der Carlisten die op hetzelve kleefde, en tevens omdat het meende dat Duitschland zich een te grooten invloed aan gene zijde der Pyreneën verwerven zou. Andere regeringen kunnen in meerdere of mindere mate aan den invloed van dergelijke overwegingen hebben toegegeven. Rusland daarentegen geniet het voorregt van aan geen enkele dezer uit de omstandigheden voortvloeijende overwegingen te behoeven te gehoorzamen ; het behoeft geen anderen raadsman te volgen dan bet gezond verstand en de logica, de eenige raadslieden die, wat men ook denken of zeggen moge, tot het volgen eener gezonde en vruchtbare politiek aansporen. Door sedert twintig jaren deze raadslieden te volgen, heeft Rusland, zonder deel te nemen aan de bloedige oorlogen, welke Europa in dat tijdperk geteisterd hebben, het hooge standpunt bereikt waarop het zich thans geplaatst vindt; het behoort thans niet zonder noodzakelijkheid dien weg te verlaten. » Enkele dagbladen gewagen van diepzinnige diplomatieke berekeningen, welke verscholen zouden zijn achter de weigering van de regering te St. Petersburg om mede te werken tot de onmiddellijke erkenning van Serrano's gezag. Wij meenen dat er geene andere reden voor die weigering bestaat dan de hierboven aangegevene; men zal kunnen toestemmen dat zij niet van dien aard is om bij iemand verwondering of ongerustheid op te wekken." Het officieuse blad voegt er bij dat de weigering allerminst te beschouwen is als een bewijs van sympathie met de zaak van don Carlos , en besluit aldus: »Het praatje dat de houding van Rusland de goede verstandhouding tusschen de drie Noordsche mogendheden bedreigen zou, verdient niet dat men er lang bij stil staat. Het is duidelijk genoeg dat deze verstandhouding niet buitensluit de volledige vrijheid van de drie regeringen in zekere bijzondere quaestien, welke met den algemeenen vrede van Europa slechts in een zeer verwijderd verband staan. Het geldt thans, gelijk iedereen inziet, niets meer dan eene blooto diplomatieke formaliteit, en zoo zij ten opzigte van deze quaestie al van gevoelen verschillen, zijn de drie kabinetten echter even sterk verhonden ten aanzien van de handhaving van den vrede."
SPANJE. In eene correspondentie uit Hendaye aan de Times perigt, wordt onder anderen vermeld dat, volgens een aldaar loopend gerucht, het voorstel tot gemeenschappelijke bewaking van de Bidassoa, hetwelk Frankrijk aan Spanje zou hebben gedaan , daarop nederkomt dat de in die rivier te stationeren Fransche kanonneerboot uitsluitend het regt zou hebben om de vaartuigen onder de Fransche vlag naar oorlogscontrabande te doorzoeken , terwijl de Spaansche boot de onder andere vlaggen varende schepen doorzoeken zou. De schrijver voegt er bij dat de' Spaansche grensbewoners niet veel waarde aan den voorgestelden maatregel hechten , omdat zij zich nog steeds overtuigd houden , op grond van hetgeen zij dag aan dag zien gebeuren , dat, zoo al niet de regering te Versailles, dan toch do Fransche ambtenaren in do grensdepartementen vrienden en begunstigers der Carlisten zijn en voor de oorlogscontrabande het oog luiken. Zoo lang Frankrijk deze ambtenaren niet verplaatst, ontslaat of openba ir gispt, zal, naar hij meent, dat wantrouwen der Spanjaarden niet weggenomen kunnen worden, te meer omdat de bewaking der grenzen , — zoowel met het oog op de natuurlijke ligging als op de bedrevenheid in het sluiken en frauderen der bewoners en op de ingenomenheid der Fransche legitimisten en clericalen met de zaak van don Carlos , — groote moeijelijkheden aanbiedt en de afsluiting derhalve nimmer volmaakt kan wezon. Het slot dezer correspondentie luidt aldus: »Het schijnt vreemd, maar ik heb reden om aan te nemen dat don Carlos in de oogen zijner aanhangers niet meer de held is van weleer. Het moet u niet verwonderen wanneer het ten slotte blijken mogt dat don Carlos zich niet al deze moeite getroost heeft voor zich zeiven en zijn geslacht , en dat de ijver voor do monarchale beginselen, tot welker verkoeling hij zoo veel bijdraagt zoowel door zijne jeugdige onbezonnenheid als door zijn hoogen toon en zijnen trots , ten bate komen van zijnen neef en mededinger naar de kroon, don Alfonsus, koningin Isabella's zoon. Men zegt hier tamelijk openlijk dat het dralen en talmen, waarmede de Spaansche marine de kustwacht waarneemt, voortvloeit uit de ingenomenheid der zeeofficieren tegen de republiek, welke zij als nadeelig voor hunne bolangen beschouwen, terwijl de gehechtheid aan de zaak van don Alfonsus zeer verspreid is bij de marine Het is bekend dat de republiek in het leger even impopulair is, hoewel de invloed van Serrano en van eenige andere generaals de ontevredenen in bedwang houdt. Er bestaat in Spanje geon enkel krachtig element, zelfs de priesterschap niet, omdat de priesters geene enkele partij willen dienen de niet hen wederkeerig dient, en geene enkele partij hare bolangen met die van de geestelijkheid ten volle vereenzelvigen wil. Even als in Frankrijk zijn ook in Spanje alle partijen wel genegen om zich tijdelijk van de hulp der geestelijkheid te bedienen, maar niet om zich met ernst en trouw bij haar aan te sluiten." — In eei: door de Kölnische Zeitung medegegedeeld schrijven uit Santander van 24 Augustus leest men : » De lang verwachte Duitsche kanonneerbooten Nautilus en Albatros zijn heden morgen hier aangekomen. Het zijn twee knappe vaartuigen , veel grooter dan de nu en dhn hier verschijnende Engelsche kanonneerboot Fly , ieder gewapend met vier slukken van 12 en 14 centimeter. Naar het schijnt zullen zij hier niet lang rust nemen , maar spoedig langs de Cantabrische kust gaan kruisen , welke , met uitzondering der havens van Castro Urdiales, Portugalete en San Sebastian , geheel in de magt der Carlisten is. » Van het oorlogstooneel verneemt men niets nieuws. De Carlisten zijn niet alleen uit de omstreken van Bilbao maar ook uit de nabijheid van Vitoria bijna geheel weggetrokken. Zij schijnen eene gronte beweging uit te voeren , welke de vereeniging van al hunne strijdkrachten in Navarra ten doel moet hebben. Daar zullen zij waarschij lijk aan het republikeinsche noorderleger het hoofd willen bieden; een pan hetwelk niet kwalijk bedacht is. Want een ongelukkige uitslag van den strijd voor de republikeinsche troepen zou voor dezen de ernstigste gevolgen na zich kunnen slepen , terwijl voor de Carlisten eene nederlaag niet zoo gevaarlijk zou wezen, wanneer zij slechts volks genoeg hebben, om zich naar eenen of anderen kant eenen terugtogt te verzekeren. Dan verstrooijen zij zich weder in Guipuzcoa, Arragon , Catalonie en Valencia en begint de zaak weder van voren af aan. Inmiddels schijnt hun streven te zijn , aan Madrid alle gemeenschap met de verder afgelegene gewesten af te snijden, door het vernielen van spoorwegen en telegraphen."
ITALIË. Terwijl uit Genua en uit Napels gemeld wordt dat er met spoed nieuwe troepen naar Sicilië gezonden zijn, alwaar do rust ernstig bedreigd scheen, deelt de Augsburger AHgemeine Zeitung berigten uit Rome van 24 dezer mede, waarin het volgende voorkomt: n De toestand in Sicilië begint zoo onhoudbaar te worden, dat zelfs de vurigste aanhangers der vrijheid en der regtspraak door gezworenen het krachtige redmiddel der militaire jurisdictie aanbevelen Onderscheiden liberale dagbladen hebben eigen correspondenten in Sicilië, en dezen bewijzen met onbetwistbare feiten, dat noch de correctionele regtbanken, noch de assises bij magte zijn om het kwaad te stuiten, hetgeen alleen door spoedig werkende en krachtige maatregelen tegen de helers en helpers mogelijk zou wezen, wier beteugeling even zeer op Sicilië als in de Basilicata en in de beide Calabrien het ophouden van het zoogenaamde brigantaggio ten gevolge zou hebben. Geen tiende gedeelte der beschuldigde misdadigers wordt onder de tegenwoordige omstandigheden veroordeeld, hoewel de regering hare bekwaamste en gestrengste administrative en politie-beambten en uitgelezen troepen en gendarmes in grooten getale naar alle oorden des eilands gezonden heeft. Wat baat het in hechtenis nemen, het vervolgen , zelfs het betrappen op heeter daad , wanneer de regtbanken uit overigens prijsselijke voorzigtigheid , maar ook uit vreesachtigheid, zelfs waar het algemeen bekende misdadigers geldt, de omstandigste bewijzen vorderen en niet dan op de stelligste verklaringen van getuigen willen veroordeelen, welke bij het algemeen heerschende terrorismus onmogelijk te verkrijgen zijn? Het is boven alles noodzakelijk, aan de bevolking vertrouwen in te boezemen, en haar te overtuigen dat zij meer ontzag voor de overheid dan voor de rooverbenden behoort te hebben. Zoo lang zij weet dat zij van deze laatsten stellige wraak maar van de overheid geene straf te duchten heoft, zal zij niet ophouden de misdadigers te ondersteunen. Daaraan moet volstrekt een einde ge-
maakt worden, en dit is alleen mogelijk door de summiere justitie der krijgsraden, gelijk de ondervinding op het vaste land geleerd heeft. Dat de nat onaal-liberalen dit beginnen in te zien is een groote stap ten goede; tot «lus ver hadden zij aan de regering, welke alleszins geneigd was om dien weg in te slaan en slechts op ondersteuning van de publieke opinie wachtte, dien steun niet willen verleenen." ZUID- AMERIKA. Uit Callao wordt, onder dapteekening van 27 Julij, het volgende berigt: » Alhier is berigt ont\ angen dat het nieuwe tractaat van handel en scheepvaart tusschen Peru en China gesloten is. Bij dat tractaat heeft China aan Peru de regten van de meest begunstigde natie toegekend , en den uitvoer van Chinesche koelies naar de Peruaansche havens toegestaan , mits Peru de noodige maatregelen neme ten behoeve eener menschelijko en behoorlijke behandeling der immigranten. De Peruanen zijn verheugd dat er weldra werkkrachten genoeg aangevoerd zullen ku' nen worden, om de werkzaamheden in de suiker-en katoenplantaadjes van de kustlanden met kracht te kunnen aanvatten. » Dr. Luciano Cisveros , de leider der oppositie in het vroegere Congres, is tot voorzitter van het nieuwe Lagerhuis in Peru benoemd. De prefect van Huanaco heeft de leden der societeit van Jesus uit zijn departement verbannen; de bisschop van Puno is voor den reuter gedaagd wegens wederspannigheid aan de wet, als hebbende hij zijn verzoek om ontslag aan den Paus ingezonden zonder dat stuk eerst aan de Peruaansche regering te hebben medegedeeld." TELEGRAPIIISCIIE BERIGTEN. Londen , 28 Augustus Aan de voorzitters van het comité der protestanten alhier , Sir John Murray en den eerw. Badenoch , is een reeds vroeger vermeld schrijven van den vorst Bismarck overhandigd , waarbij de rijkskanselier zijnen dank betuigt voor het hem toegezonden album ter herinnering aan de meeting, gehouden om hem van de sympathie der Engelsche protestanten te verzekeren. De vorst verklaart daarin , dat het album bij hem ontvangen was , weinige oogenblikken voor dat er eene misdadige poging gedaan was om aan zijne werkzaamheid door eene daad van geweld een einde te maken. Door Gods wil was deze poging verijdeld geword' n en hij hoopte met Gods hulp den strijd voor het vaderland tot een gelukkig einde te brengen. In de hem betuigde sympathie van het Engelsche volk had hij eene aanmoediging tot het vol.iardon in zijne taak gevonden. Ten slotte zegt hij aan al de leden van het comité dank voor de toezending van het album. Parys , 28 Augustus. De maarschalk Mac-Mahon is van zijne reis teruggekeerd en heeft zijnen intrek in het paleis Elysée genomen. Parys , 29 Augustus. Het Journal Officiel bevat een besluit waarbij de heer Philippe de RohanChabot, graaf de Jarnac, tot ambassadeur te Londen benoemd wordt. Bij andere bo -luiten z in twee prefecten en twee onderprefecten uit hunne betrekkingen verwijderd en tsr beschikking gesteld. Madrid, 27 Augustus. De vertegenwoordigers der vreemde mogendheden hebben hunne geloofsbrieven ontvangen. Berlyn , 28 Augustus De hier gevestigde Vrouwen- en MeisjesVereeniging is bij eene verordening van den president van politie voorloopig gesloten. Strasburg, 28 Augustus. Da Koning van Beyeren is heden morgen van Parys hier aangekomen en, na korten tijd vertoefd te hebben , over Kehl naar Münclien doorgereisd. St. Petersrurg, 28 Augustus. Heden middag is de huwelijksverbindtenis tusschen den grootvorst Wladimir en de hertogin Maria van Mecklenburg gesloten. Deze heuglijke gebeurtenis werd den volke door 101 kanonschoten verkondigd. j j j
---

