NEDERLANDEN. 's GRAVENHAGE, den 25sten November 1874.
Bij Koninklijk besluit van 25 November 1874, n°. 8, is aan J. A. van der Burgh, op zijn verzoek, eervol ontslag verleend als commissaris der Nederlandsche Regering voor het sluiten eener overeenkomst omtrent de regeling der Rijksgrenzen tusschen Baerle-Hertog en BaerleNassau, en in zijne plaats als zoodanig benoemd W. 1'. A Mutsaers, lid van Gedeputeerde Staten van Noordbrabant. Bij Koninklijk besluit van 25 November 1874 , n°.9 , zijn herbenoemd : met ingang van 2 December e. k., tot burgemeester van Waalre J Peels; met ingang van 3 December e. k., tot burgemeester van Vlagtwedde L. H. van Sonsbeeck, secretaris dier gemeente ; met ingang van 4 December e. k., tot burgemeester van Enkhuizen G. Bruynis ; met ingang van 16 December e. k., tot burgemeester van Hoorn mr. W. C. J. de Yicq; met ingang van 26 December e. k., tot burgemeester van Laren (Noordholland) W. Velthuijsen , secretaris dier gemeente ; en met ingang van 28 December e. k , tot burgemeester van Wijhe mr. F. L. Rambonnet J. Jz. secretaris dier gemeente. Bij Zijner Majesteits besluit van 17 November 1874, n°. 16, is de heer J. Addens benoemd tot Nederlandsch consul te Helsingfors, voor Finland. Bij Zijner Majesteits besluit van den 23sten November 1874, n°. 34, is met ingang van 1 December 1874, benoemd tot plaatsvervangend kantonregter te Ootmarsum W. H. Dikkers, burgemeester dier gemeente. Bij Zijner Majesteits besluit van den 23sten November 1874, n c . 35, is benoemd tot procureur bij de arrondissements-regtbank te Hoorn mr. F. H. G. van der Hoeven, advocaat aldaar. Bij Zijner Majesteits besluit van den 2®5sten November 1874, n". 36, is aan mr. J. A. M. Bichon van Ysselmonde, op zijn daartoe gedaan verzoek, met ingang van 1 Januarij 1875, eervol ontslag verleend als president der arrondissements-regtbank te Rotterdam, en zulks onder dankbetuiging voor de vele diensten, door hem in regterlijke betrekkingen aan den lande bewezen. Bij Zijner Majesteits besluit van den 23sten November 1874, n°. 37, is, met ingang van 1 Januarij 1875, benoemd tot president der arrondissoments-regtbank te Rotterdam mr. J. A. Vaillant, thans regter in die regtbank. Bij Zijner Majesteits besluit van den 23sten November 1874 , n°. 38 , is aan mr. C. C. van Valkenburg , op zijn daartoe gedaan verzoek . met ingang van 1 December 1874 , eervol ontslag verleend als substituut-griffier bij de arrondissements-regtbank te Amsterdam. Bij Zijner Majesteits besluit van den 22sten November 1^74, n°. 21, is de kapitein-luitenant ter zee jhr. A. C. van Haeften, onder-directeur bij de directie der marine te Amsterdam, benoemd tot president van den Raad van Tucht voor de koopvaardij aldaar. Bij Koninklijk besluit van 24 November 1874, n°. 14, is aan den hoer J. H. Timmermans, op zijn verzoek, eervol ontslag verleend uit zijne betrekking van landmeter van het kadaster der eerste klasse, behoudens aanspraak op pensioen. MINISTERIE VAN BINNENL ANDSC H E ZAKEN VERSLAG van den staat der Rijksinstelling van onderwijs in Indische taal-, land- en volkenkunde te Leiden, over het studiejaar 1873/74. Aan Zijne Excellentie den Minister van Binnenlandsche Zaken. Ter voldoening aan art. 4 van het reglement voor de Rijksinstelling van onderwijs in Indische taal-, land- en volkenkunde te Leiden, hebben wij do eer Uwer Excellentie hiermede verslag te doen van den staat dier inrigting gedurende bet studiejaar 1873/74. Een zwaar verlies werd door ons geleden in den diep betreurden dood van den hoogleeraar dr. T. Roorda, die den 5den Mei jl. plaats had. Reeds sedert den 3den November van het vorige jaar kluisterden de gevolgen van eenen val hem aan het ziekbed; maar geruimen tijd mogten wij de hoop koesteren, dat de lessen in het Javaansch, die gedurende zijne ziekte geheel belangeloos en met de meeste bereidwilligheid door den heer Vreede werden waargenomen, in het voorjaar door den hoogleeraar zouden worden hervat. Eerst kort voor zijnen
dood bleek het ongegronde van die verwachting. Dat het verlies van Roorda, die de studie van het Javaansch als het ware geschapen heeft en gedurende meer dan 30 jaren, waarvan een tiental jaren aan onze inrigting, met uitnemend talent en onverdroten ijver al zijne krachten aan het onderwijs in die taal wijdde, een zware slag voor onze instelling was, valt ligt te beseffen. De hoogleeraar Veth schetste in eene rede, voor zijne leerlingen gehouden en door het onderwijzend personeel aan de instelling bijgewoond, in korte trekken de loopbaan van den overledene en deed daarbij zijne groote verdiensten , zoowel ten opzigte van de Javaansche taal als jegens onze instelling, op waardige wijze uitkomen Op ons verzoek bleef de heer Vreede zich met de taak belasten om ook na het overlijden van prof. Roorda de collegies in het Javaansch waar te nemen; eene taak waarvan hij zich met uitstekend gevolg k«eet. Het behaagde Zijne Majesteit, bij Koninklijk besluit van 4 Julij 1874, den hoogleeraar aan de Leidscbe Hoogeschool , dr. H. Kern, tijdelijk met de waarneming van de betrekking te belasten, die door den dood van dr. Roorda was opengevallen. Met groote ingenomenheid werd door ons van d^ze benoeming kennis genomen, die den band, welke onze instelling reeds aan de Hoogeschool hechtte, zooveel naauwer toeknoopte en, naar onze meeniug, zeer juist doet uitkomen , hoe de wetenschappelijke rigting , waarin aan do Hoogeschool wordt onderwezen, ook de onze moet zijn. Mogten wij re ds in het vorige jaar op het vooruitzigt wijzen, dat binnen kort aan onze instelling ook het Soendaasch zou kunnen worden onderwezen, zoo is gedurende dezen cursus die gelegenheid werkelijk geopend, daar het Zijne Miijesteit behaagde, bij Koninklijk besluit van 30 Maart 1874, den heer Grashuis, ambtenaar bij het binnenlandsch bestuur op Java, thans met verlof hier te lande, te benoemen tot tijdelijken privaat-docent bij de Rijksinstelling. Onmiddellijk na zyne benoeming opende de heer Grashuis , die reeds te voren aan studenten der inrigting onderrigt in het Soendaasch gegeven had, eenen cursus in die taal, die door een vrij groot aantal belangstellenden gevolgd werd. De lessen werden aanvankelijk gegeven volgens het programma, goedgekeurd bij schrijven van den Minister van Binnenlandsche Zaken dd. 3 Julij 1873. Zij bestonden wekelijks in: Javaansch, 1ste jaar . 5 uur. (na November Vreede) Javaansch, 2de jaar . . . . 5 uur. (na November Vreede) Maleisch , 1ste jaar . . 4 uur. Maleisch, 2de jaar . . . . 4 uur. Land- en volkenkunde . . . prof. Veth .... Godsdienstige wetten enz . . prof. Veth .... Publiek regt ' . . prof v. d. Lith . . . 4 uur. Geschiedenis . 2 uur. Na do Kerst-vacantie: Publiek regt 5 uur. Geschiedenis 3 uur. Oefeningen in het spreken der Javaansche taal priv. doe'. Vreede. . . 2 uur. Maleische spreektaal priv. doe'. Vreede. 2 uur. Madoereesch priv. doe 1 . Vreede. . . 2 uur. In den loop van den cursus werd daarbij nog gevoegd: Soendaneesch, 1ste jaar. . . . priv. doe'. Grashuis . . 2 uur. Soendaneesch, 2de jaar .... priv. doe'. Grashuis . . 3 uur. Het collegie over koloniale onderwerpen, door den hoogleeraar v. d. Lith aan studenten der Hoogeschool gegeven , werd ook dit jaar op hun verzoek gedurende eenigen tijd voortgezet. Ten slotte maakte het Koninklijk besluit van 12 Februarij 1874, houdende regels voor de benoembaarheid tot regterlijk ambtenaar in Nederlandsch Indie, het noodig, dat meesters in de regten in de gelegenheid werden gesteld kennis op te doen van het Javaansch en de Staatsinstellingen van Nederlandsch Indie, met hot oog op het bestuur en het regtswezen aldaar. De heer Vreede voorzag daarin zoowel door private lessen als door een college over de Kitab Toehpah, terwijl de hoogleeraar v d. Lith een afzonderlijk college te hunnen dienste in de Staatsinstellingen gaf Tegenover een getal van 45 studenten in den vorigen cursus, lieten zich dit jaar 54 inschrijven; 26 hunner woonden voor het eerst de lessen bij. Onder hen bevond zich e'én die gebruik maakte van de bepaling van art. 16 van het reglement voor de Rijksinstelling, dat aan ingeschrevenen, die dit verlangen, de gelegenheid zal gegeven worden om door het afleggen van een examen bewijzen te geven van hunne kunde in een of meer der vakken , aan de instelling onderwezen. Bij ministerieel besluit van 26 Junij en 1 Julij 1874 werd daartoe eene commissie benoemd, uit de heeren Kern, Vreede en Grashuis bestaande, die den candidaat een getuigschrift kon uitreiken van voldoende kennis in de Maleische, Javaansche, Soendar.eesche en Madoereesche talen. Boven het genoemde getal ingeschrevenen woonden eenige
studenten der Leidsche Hoogeschool het collegie over koloniale onderwerpen van den hoogleeraar van der Lith bij. Van de ingeschrevenen volgden er 18 alle lessen ; de overigen hadden zich als volgt opgegeven: voor het Javaansch 1ste studiejaar 2, 2de studiejaar 15; Maleisch 1ste studiejaar 2, 2de studiejaar 12; land-en volkenkunde 9 ; godsdienstige wetten 8; geschiedenis 11; publiek regt 17; Madoereesch 7; Soèndaneesch 4; collegies voor meesters in deregten: Javaansch 8; Staatsinstellingen 9. Aan het examen in Junij gehouden namen 22 kweekelingen der instelling deel. Van hen werden 18 toegelaten Daarenboven legden 13 kweekelingen der instelling het examen voor regterlijk ambtenaar af; één hunner werd afgewezen Ook dit jaar werden de hulpmiddelen voor het onderwijs deels door aankoop, deels door geschenken vermeerderd. Onder de laatsten maken wij hier bijzondere vermelding van een exemplaar van het prachtwerk Bara Boedoer, door het Ministerie van Koloniën afgestaan, en van eene bezending inlandsche geschriften , die te Weenen waren ten toon gesteld, en door bomiddeling van het Ministerie van Binnenlandsche Zaken ons werden toegezonden De verzameling handschriften werd aanzienlijk uitgebreid door den aankoop van een honderdtal manuscripten uit do nalatenschap van prof. Roorda, waartoe ons magtiging verleend werd bij besluit van Zijne Excellentie den Minister van Binnenlandsche Zaken dd. 2t Augustus 1874 en 12 September 1874. Minder gelukkig waren wij met eene verzameling dag-en weekbladen , in inlandsche talen geschreven en in Indie uitgegeven, die bij het Ministerie van Koloniën berustten. Wij verzochten dat deze in haar geheel ons ter bewaring mogt worden toevertrouwd, in de meening, dat dit in het belang van den lande was, daar zoo doende eene collectie hoofdzakelijk door hare volledigheid belangrijk zou worden gevormd, die, op de Akademische bibliotheek geplaatst, het eigendom van den lande zou blijven en onder de controle der Regering zou bewaard worden. Ons verzoek werd echter niet ingewilligd, daar ons te kennen gegeven werd dat een gedeelte der verzameling aan de gemeente-instelling te Delft zou worden afgestaan, zoodat de Rijksinstelling met het andere deel moet tevreden zijn, tenzij uit 's lands gelden in het ontbrekende worde voorzien. Even als in vorige jaren werd ook voor het onderhoud van het gebouw der Rijksinstelling behoorlijk zorg gedragen. Leiden, 29 October 1874. De Raad van Bestuur van de Rijksinstelling voornoemd, P. J. Veth , Voorzitter. P. A v. d. Lith, Secretaris. De Minister van Binnenlandsche Zaken brengt ter algemeene kennis, dat, ter uitvoering van art. 4 der wet van 19 Junij 1871 ( Staatsblad n°. 62), op 16 December van dit jaar, in het gebouw der Polytechnische school te Delft, een vergelijkend examen zal worden afgenomen van hen, die voor de betrekking van adjunct-ijker der maten, gewigten en weegwerktuigen in aanmerking wenschen te komen. Aan die betrekking is verbonden eene jaarwedde van duizend gulden. Wie aan dit examen wenscht deel te nemen, moet zich vóór 25 November 1874 schriftelijk bij het Departement van Binnenlandsche Zaken aanmelden, met naauwkeurige opgaaf van naam, voornamen en woonplaats, en overlegging van eene geboorte-acte waaruit blijkt, dat de candidaat op 16 December 1874 den ouderdom van achttien jaren heeft bereikt. De candidaten onderwerpen zich, zoo dit noodig wordt geoordeeld, aan een onderzoek naar hunne physieke geschiktheid voor de genoemde betrekking. Het examen betreft: de wis-, natuur- en scheikunde, de theoretische en toegepaste mechanica , voor zoo ver de kennis dier wetenschappen gevorderd wordt bij het eindexamen in art. 57 of 59 der wet van 2 Mei 1863 ( Staatsblad n°. 50) omschreven : kennis van den oorsprong en de geschiedenis van het metriek stelsel van maten on gewigten ; eenige bekendheid met de stelsels van maten en gewigten in vreemde landen ; kennis van de theorie en het gebruik van den comparateur tot vergelijking en verificatie van lengtematen, waaronder ook de meetinstrumenten voor de opmeting van inhoudsmaten; kennis van de theorie, de zamenstelling en het gebruik der weegwerktuigen; bekendheid met de meetkundige inhoudsvinding van maten voor drooge en natte waren, de inhoudsvinding door waterweging en watermeting en van de daartoe bestemde hulpmiddelen en daarbij noodige berekeningen; kennis van hetgeen bij verificatien met standaardsnaauwkeurigheid moet in acht genomen worden en met de berekeningen en herleidingen , welke daarbij voorkomen; kennis van de inrigting van gasmeters en de wijze van verificatie; kennis van de eigenschappen, de bewerking en het onderzoek der stoffen, die gebruikt worden tot de vervaardiging der maten, gewigten en weegwerktuigen, voor zoo veel noodig ter beoordecling van hunne deugdelijkheid ; eenige geoefendheid in de behandeling van de gereedschappen, die bij den ijk te pas komen; kennis van de wetgeving betreffende de maten, gewigten en weegwerktuigen en van de verordeningen tot uitvoering daarvan; eenige bekendheid met de praktische en theoretische roei- en peilkunde. 's Gravenhage, 12 November 1874. Yoor den Minister, De Secretaris-Generaal, Hubrecht.
---

