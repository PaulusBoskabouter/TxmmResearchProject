NEDERLANDEN. 's GRAVENHAGE, den 9den November 1874.
Bij Koninklijk besluit van 4 November 1874, n°. 11, is aan mr. J. H. Geertsema Czn., afgetreden Minister van Binnenlandsche Zaken , met instandhouding van het bij besluit van 28 Junij 1866, n°. 50, aan hem verleende pensioen ad f 516 'sjaars, een tweede pensioen toegelegd ten laste van den Staat ten bedrage van f 2429 'sjaars, op grond van artt. 11 en 31 der wet op de burgerlijke pensioenen , laatstelijk gewijzigd bij die van 21 Mei 1873 [Staatsblad n°. 64). Bij Koninklijk besluit van 4 November 1874, n°. 12 , zijn , op grond van art. 26 der wet van 13 Augustus 1857 ( Staatsblad n°. 103), pensioenen verleend ten laste van den Staat aan : Joannes Anthonius Jansen, eervol ontslagen hoofdonderwijzer te Afferden , gemeente Bergen, ten bedrage van f 534 'sjaars: Jan Abbingh, gewezen hoofdonderwijzer te Exloerveen , gemeente Odoorn , ten bedrage van f 101 'sjaars; Teekele Swaal, zich schrijvende T. R. Zwaai, eervol ontslagen hoofdonderwijzer te West-Terschelling, gemeente Terschelling, ten bedrage van f 534 'sjaars. Bij Koninklijk besluit van 7 November 1874, n'. 17, is aan dr. L. H. Verwey, te 's Gravenhage , vergunning verleend tot het aannemen en dragen der versierselen van ridder der orde van de Kroon van Italië, hem door Z. M. den Koning van Italië geschonken. Bij Koninklijk besluit van 7 November 1874, n°. 22, is aan de na te melden officieren bij de dienstdoende schutterijen, op hun verzoek, eervol ontslag verleend, als: bij die te Tilburg, aan J. K. L Roëll, als 2de luitenant; bij die te Helmond, aan J. F. Pfaff, als 2de luitenant a la suite; bij die te Zierikzee, aan J. J. van Uije, als 2de luitenant, onder gehoudenheid tot het volbrengen van de op hem, uit kracht der wet nog rustende verpligtingen als gewoon lid der schutterij bij de reserve, met al de gevolgen daaraan door de wet verbonden. Voorts zijn bij de dienstdoende schutterijen benoemd: bij die te Tilburg, tot 2den luitenant J. Stroink, thans schutter; bij die te Amsterdam, tot kapitein G. T. D. Slaap, H. J. G. Mijnssen en D. C. Merens, allen thans 1ste luitenant; tot lsten luitenant A. D. Zur Muhlen, J. C. Koopman, M J. A. A. Boon Hartsinck, J. C. Ruys, A. Surie, J. H. A. A. Kalff, H. A. van Kempen, J. Downer. H. J. L. van Dooremaalen, A. Kappelhoff Jr , P. H. J. Koes, H. C. Hintzen en H. P. van Cranenburgh, allen thans 2de luitenant; tot 2den luitenant, J. Schermelé, J. van Schoondrager Gz., C. A. F. G. Nix en G. W. Dentz, allen thans sergeant. C. Drost, C. A' Scholten, P. Goedkoop, J. E. Hacke, allen thans schutter, C. P. F. Bosstraeten, vroeger onderofficier bij de schutterij in Oost-lndie, P. de Clercq, F. S. Le Jolle, C. C. P^. de Bruyn, A P. Otterbeek, P. Smid, J. H. Croockewit Jr , J. B. Jas en L C. van Heukelom ,allen thans schutter. MINISTERIE VAN BINNENLANDSCUE ZAKEN. De Minister van Binnenlandsche Zaken , Gelet op art. 1 van het Koninklijk besluit van 3 October 1873 (Staatsblad n°. 135), en op zijne beschikking van 24 Augustus 1874, opgenomen in de Staats-courant van 25 Augustus daaraanvolgende ; Heeft goedgevonden: 1°. le bepalen dat, met ingang van heden, de artt. 1, 3, 4, 5, 6 en 7 van het aangehaald Koninklijk besluit niet langer van toepassing zijn op het in voormelde beschikking opgenoemde gedeelte der gemeente Nootdorp, in gebruik bij W. Eisberg: 2". met ingang van heden, de artt. 1, 3, 4, 5, 6 en 7 van het aangehaald Koninklijk besluit van toepassing te verklaren : a. in de gemeente Rosmalen : 1°. op het huis, de schuur, het erf en gronden, in gebruik bij A. Swanenburg, en kadastraal bekend sectie F, n°". 933, 935, 936 en 1410; 2°. op het huis, de schuur, het erf en het weiland, in gebruik bij C. de Cort en H. Brioul, en kadastraal bekend sectie F, n°®. 937 tot en met 949 en 1411 ; b. in de gemeente Vinkeveen: 1°. op het huis, de schuur, het erf en de landen, in gebruik bij Ü. Overmars, en kadastraal bekend sectie A, n". 1079, 1080 en 1753; 2°. op het land, in gebruik bij J F. Klinkhamer, en kadastraal bekend sectie A, n°. 137; c. in de gemeente Willeskop: 1°. op het huis, de schuur, het erf en de landen, in gebruik bij W. de Veen, en kadastraal bekend sectie C, n°". 422 tot en met 429, 434 tot en met 437, 444 tot en met 451;
2°. op de landen, in gebruik bij .J. Stolwijk, en kadastraal bekend sectie C, n°'. 438 tot en met 443 bis\ d. in de gemeente 's Gravenhage, in den Veenpolder: 1°. op het huis, de schuur, het erf en de landen, in gebruik bij J. van der Kley, en kadastraal bekend sectie B, n°'. 1309 tot en met 1339 ; 2° op de landen, in gebruik bij C. van der Kley, en kadastraal bekend sectie B, n°'. 1340 en 1341. 's Gravenhage , 9 November 1874. Heemskerk. MINISTERIE VAN FINANTIEN. De Minister van Finantien vestigt de aandacht der belanghebbenden op de gelegenheid tot verzending der correspondentie naar Nederlandsch Indie, door middel van het stoomschip Holland , van de maatschappij »Java", waarvan het vertrek uit Rotterdam op den 28sten November aanstaande is bepaald. Daar door het gemelde stoomschip te Padang wordt aangelegd, zal er met deze gelegenheid, behalve voor Batavia, mede eene brievenmaal naar Padang worden verzonden. 's Gravenhage, den 7den November 1874. De Minister van Finantien, H. J. v d. Heim.
---

BUITENLANDSCHE BERIGTEN. FRANKRIJK.
De heer Laboulaye, een der leden van de commissie van dertigen, bohandelt in een uitgebreiden brief, aan de directie van het Journal des Débats gerigt en door deze in dat blad opgenomen, de volgende vragen : » Zal de volgende sessie der Nationale Vergadering de organisatie van de magt des maarschalks aanbrengen ? Zal mon de constitutionele wets-ontwerpen aannemen? Zoo neen, is de Nationale Vergadering dan bereid om zich te ontbinden ? of zal zij het treurige schouwspel bestendigen van eene politieke vergadering , welke de kracht om te leven en den moed om te sterven even zeer mist?" De schrijver acht de aanneming der bedoelde wetsontwerpen niet waarschijnlijk, omdat zij geheel onaannemelijk zijn en tot niets anders zouden leiden dan tot den terugkeer van het keizerrijk; de linker zijde , welke in de commissie van dertigen door niet meer dan vijf leden vertegenwoordigd was, wier voorstellen eene beleefde doch onverbiddelijke bestrijding bij hunne medeleden ontmoetten, kon daartoe niet medewerken en alleen hare toestemming geven tot eene organisatie van de magt des Presidents in een waarlijk republikeinschen geest. De afgevaardigden vafe het regter centium en de gematigde regter zijde hebben daarentegen, zoowel de eischen van do legitismisten als die der republikeinen bestrijdende, volgens den heer Laboulaye , hunne ontwerpen geschoeid op de leest van het charter van 1830. Door herinneringen aan vroegere toestanden verleid , hebben zij het regt van ontbinding, het levenslang pairschap door het hoofd van den staat te verleenen , zelft de mogelijkheid eener eleetive monarchie in hunne ontwerpen geschreven of, blijkens de in de commissie gevoerde beraadslagingen, althans in het oog gehad. Konden die ontwerpen worden aangenomen, zij zouden niet, geljjk beweerd wordt, tien jaren van rust en wapenstilstand tnsschen de partijen bezorgen , maar den strijd der partijen slechts te meer aanwakkeren. Men zal bij elke verkiezing de toekomst op het oog hebben , waarin over den definitiven regeringsvorm moet worden beslist, en de verkiezingen zullen als plebisciten worden beschouwd en uitgelegd. Bj de onmagt van den graaf van Chambord om zich eene meerderheid te verschaffen, bij den afstand welken de prinsen van Orleans, ten gunste van het hoofd van hun geslacht, van hunne aanspraken hebben gedaan , zal die felle strijd uitsluitend gevoerd worden tusschen het keizerrijk en de republiek, en wanneer de afgevaardigden van het regter centrum thans reeds zoo zeer door de vrees voor de republiek bevangen zijn, ligt het voor do hand dat zij zich voor het keizerrijk zullen verklaren. »Maar, zegt de heer Laboulaye, eerlijk gezegd, men zou openhartiger en meer vaderlandlievend handelen zoo men zich dan nu terstond tot het keizerrijk bekeerde. Men zou dan ten minste de eer aan zich zelf houden." De schrijver doet vervolgens opmerken dat alle partijen toestemmeu dat ontbinding der Nationale Vergadering de eenige mogelijke oplossing wordt, indien de constitutionele wetsontwerpen verworpen zijn. Ook de regering maakt zich daaromtrent dezelfde voorstelling, doch verontrust zich daarover niet, meenende dat zij op de nieuwe verkiezingen invloed genoeg kan uitoefenen. De heer Laboulaye schrijft dat ook hij zich, schoon noode, met het denkbeeld der ontbinding heeft verzoend. » Zoo lang ik geloofd heb, zegt hij, dat er eenigo kans bestond op eene vereeniging met het regter centrum op republikeinsche grondslagen , heb ik dat denkbeeld bestreden. De verwerping van het voorstel-Pe'rier heeft echter mijne laatste droomen verstoord. Men heeft
minachtend de hand afgewezen , welke wij toereikten; men wil niet met ons de republiek grondvesten; men wil wel tegen ons eene monarchie oprigten, al moest die monarchie ook keizerrijk heeten. Overtuigd zijnde dat er van de kamer niets meer te verwachten is, en dat haar voortbestaan slechts dient om eene gevaarlijke spanning te onderhouden , geloof ik dat na de verwerping der constitutionele wetsontwerpen het voorstaan der ontbinding pligtmatig is , ook al vervult men daarmede een droevigen pligt." In eene Parysche correspondentie aan de Indépendance Belje wordt gezegd dat de brief van den heer Laboulaye een diepen indruk in de politieke kringen heeft gemaakt. In de omstandigheid dat een zoo yematigd man als deze afgevaardigde, welke juist om zijne gematigdheid by de warme reptiblikeinen in geen goed blaadje stond, zich bij het programma der republikeinsche partij: republiek of ontbinding, aansluit, meent men het bewijs te zien dat er werkelijk geen andere uitweg bestaat. »Zelfs de minst sterk gekleurde republikeinen van het linker centrum , zoo schrijft de correspondent, hebben nu dit wachtwoord aangenomen. En wanneer men nu ziet (fat de loop der gebeurtenissen den heer Laboulaye doet instemmen met Millaud en den naam van Dufaure naast dien van Ordinaire op de stemlijst plaatst, moet men wel aannemen dat alle middelen van overeenstemming met de zoogenaamd gematigde Iractien van de regter zijde volkomen zijn uitgeput " Dezelfde correspondent vermeldt, als gerucht, dat de regering een zeer stellig afwijzend antwoord gegeven heeft op het verzoek van de groepen der uiterste regter zijde om de benandeling der constitutionele wetsontwerpen uit te stellen tot de maand Januarij , en dat bij alle partijen , uitgezonderd misschien bij de uiterste regter zijde, de vaste overtuiging bestaat dat er niet langer gedraald moet worden met het nemen van een besluit, in welken zin dit ook uitvalle. SPANJE. In het Journal des Débats wordt eene zeer uitgebreide circulaire van den Spaanschen minister van binnenlandsche zaken aan de gouverneurs der provinciën vermeld, welke in het officiële blad van 3 dezer is opgenomen. In dat stuk schreef de minister Sagasta dat de regering begrijpt de oogen niet te mogen sluitep voor de verschijnselen van onrust welke in Spanje opgemerkt worden. Hoewel niet gezind met onverbiddelijkheid gebruik te maken van de buitengewone magt, welke zij aan de dictatuur ontleent, acht de regering het noodig hare voornemens te openbaren , in het vertrouwen dat zulks voldoende zal zijn en de noodzakelijkheid van het nemen van gestrenge maatregelen zal voorkomen worden. De minister herhaalt dat er van herstel der vrijheden en bijeenroeping der Cortes eerst sprake kan zijn, wanneer de wonden des lands zijn genezen. De Carlistische opstand zal dus eerst nagenoeg bedwongen dienen te zijn. Hij meent het Spaansche volk hulde te moeten brengen wegens de door hetzelve gebragte offers tot het herkrijgen van de vrijheid in het vaderland en tot het behoud der integriteit van het grondgebied voor zoo ver Cuba betreft. Men moet wèl weten dat de regering vast besloten heeft eiken toeleg tot verstoring der orde in de kiemen te verdelgen; zij zal met eene heilzame gestrengheid elke poging in die rigting bedwingen , van welken kant die kome en onder welke vlag die ook te werk gesteld worde. Uit dien hoofde beveelt de minister de gouverneurs eene vastberaden en krachtige houding aan. ITALIË. Door den minister van binnenlandsche zaken is den 3den November per telegraaph aan al de prefecten de volgende instructie gezonden : » Ik doe u op nieuw den levendigen wensch kennen , dat de aanstaande verkiezingen voor het parlement den volledigen en vrijen nationalen wil mogen uitdrukken. Noodig derhalve de heeren burgemeesters en andere overheden , de commissien voor de verkiezingen , gelijk mede alle personen van invloed, ten dringendste uit om te bewerken dat zoo vele kiezers als mogelijk is aan de verkiezingen deel nemen. Draag zorg dat er noch eene beperking noch eene bedreiging van de vrijheid der verkiezingen plaats hebbe , en dat de kieswet, met name artikel 71, stipt nageleefd worde. Ik reken er op dat in deze provincie , als een blijk van de toenemende beschaving en gehechtheid aan onze staatsinstellingen, eene vermeerdering van het aantal der uitgebragte stemmen zal kunnen worden opgemerkt." TURKYE. De in ons vorig nommer kortelijk vermelde depêche des Turkschen ministers van buitenlandsche zaken aan de gezanten der Porte te Weenen , Berlyn en St. Petersburg betreffende de quaestie van het sluiten van handelsverdragen met de Donau-Yorstendommen , is volgens de mededeeling der Weener Neue Freie Presse woordelijk vnn dezen inhoud: » Konstantinopel , 23 October 1874. » Zoo even is van den kant der drie Noordsche mogendheden ren colleciive stap gedaan. De eerste tolken der gezantschappen van Oostenrijk, Duitschland en Rusland hebben mij eene gelijkluidende instructie van de zijde hunner chefs medegedeeld met betrekking tot hetregt der Donau-Vorstendommen om handelsverdragen met de vreemde mogendheden te sluiten. Ik heb de eer u hiernevens een afschrift van die instructie toe te zonden. n Gelijk Uwe Exc. zal zien, blijkt daaruit dat de kabinetten van Weenen, Berlyn en Petersburg met het oog op hunne materiele belangen en den toestand der Vorstendommen verklaren dat zij hetregt hebben om met deze laatsten regtstreeksche en speciale overeenkomsten omtrent tollen, vrachten en handel te sluiten. De kabinetten geven ons echter de verzekering dat de onderhandelingen te dier zake geen politiek karakter zullen hebben. De waarde , welke de Keizerlijke regering aan elke mededeeling van den kant der drie met haar bevriende en verbonden mogendheden hecht , maakt het haar ten pligt, derzelver wensclien zoo ver als mogelijk is te vervullen. Wij zijn steeds aan dat beginsel getrouw gebleven. en wei in die mate dat, toen het Weener kabinet veor het eerst met het voorstel te berde kwam om aan de Vorstendommen het regt tot het sluiten van commerciele overeenkomsten met het buitenland te verleenen , onze eerste gedachte was , eenen uitweg te vinden , waardoor wij zonder verkorting van de regten van de Verhevene Porte aan de in dezen bestaande behoefte konden voldoen.
» De Keizerlijke regering weet de meer of minder regtstreeksche, meer of minder gewigtige belangen welke met deze quaestie in verband staan, volkomen te waarderen; zij miskent noch die belangen, noch de noodzakelijkheid om te hunnen aanzien een praktisch besluit te nemen. Zij zou niet nalaten zich met de voorgestelde oplossing der aanhangige quaestie te vereenigen, indien dezelve zich niet veel verder uitstrekte dan het doel, hetwelk men blijkbaar daarmede wil bereiken. ..Wel is waar hebben de drie mogendheden toen zij dezen stap deden gelijktijdig verklaard, dat zij de banden, welke de Vorstendommen met hot Suzereine hof verbinden, niet in het minst willen pogen los te maken, en wij nemen deze verklaring met voldoening aan. Maar wij zijn toch genoodzaakt ons af te vragen, of de nieuwe inbreuk, die men op het Parysche vredesverdrag maakt, niet dezelfde uitwerking als de vroegere hebben zal; of er niet een dag zal aanbreken, waarop de menschelijke wil niet bij magte is eenen stroom te stuiten, dien men door eene reeks van schendingen der verdragen in beweging gebragt heeft. .. Deze bedenking berust niet op eene verkeerde opvatting van hetgeen de Vorstendommen verlangen. Wij kennen den omvang der voorregten welke zij in het administrative en commerciele gonieten. Wij geven too dat de mogendheden , wier onderdanen met Moldavië , Wallachye on Servie in handelsbetrekkingen staan , rekening willen houden met hetgeen de eigenaardige gesteldheid dier Vorstendommen vordert; maar het zou ons moeijelijk vallen , daaruit eene gevolgtrekking te maken , welke de quaestie op een geheel ander gebied dan dat der verdragen over zou brengen. Naardien wij redenen hebben om van het regtspunt af te zien en daardoor eene discussie te vermijden welke ons onvermijdelijk in de noodzakelijkheid gebragt zou hebben ons tot elke der mogendheden die het Parysche tractaat onderteekend hebben afzonderlijk te wenden ten einde hare zienswijze te vernemen , zoo heeft de zaak voor ons nog slechts ééne zijde: die der voorloopige aanvrage van de vorstelijke regeringen bij het Snzereino hof. Blijkbaar laat ons voorstel den weg open vo"r elke legale onderhandeling, vermits het alleen strekt tot bevordering van het resultaat, hetwelk de drie Noordsche kabinetten in het belang van hunne onderdanen zoeken te bereiken. De ongelegenheden , welke uit het gemis van verbindende en uitdrukkelijke verpligtingen tot voortgaande ontwikkeling der middelen van gemeenschap voortvloeijen, kunnen naar het gevoelen der Verhevene Porte geheel en al weggenomen worden, zonder dat het noodig zij de tractaten ter zijde te stellen. Het is niet enkel (gelijk men schijnt te onderstellen) eene quaestie van vorm , waarvan onze houding ten opzigte van deze aangelegenheid afhangt. De vorsten-kanseliers en de graaf Andrassy kunnen verzekerd zijn dat hoogere consideratie het ons tot pligt maken niet af te wijken van het standpunt, waarop wij ons van den aanvang af geplaatst hebber. Wij vleijen ons mot de hoop dat Zijne Doorluchtigheid (Zijne Excellentie) deze aanmerkingen met dezelfde loyauteit zal aannemen , waarmede wij aan onze gedachten uitdrukking geven. » Ik verzoek u , de tegenwoordige depêche aan den vorst-kanselier (don minister van buitenlandsche zaken des Keizers en Konings) mede te deelen , en hem een afschrift daarvan te overhandigen. .. Ontvang enz. Aarifi Pacha." TELEGRAPIIISCHE BERIGTEN. Londen , 7 November. Een telegram uit Montevideo van eergisteren meldt dat de regering aldaar bevel heeft gegeven om de stoombooten aan te houden , welke bestemd zijn om aan de opstandelingen oorlogsbehoeften of levensmiddelen toe te voeren. De telegraphische gemeenschap met Buenos-Ayres bleef afgebroken. Ten gevolge van een hevigen storm waren te Montevideo een aantal schepen gestrand. Parys, 9 November. Voor zoo ver het resultaat der verkiezingen bekend is zijn in het departement der Dröme 34,702 stemmen uitgebragt op den heer Madier Montjau, en 18,109 op den heer Morin; — in het departement der Oise 17,771 op den heer Levavasseur, 18,200 op den heer Rousselle en 50,838 op den heer de Mouchy; in het departement du Nord 50,619 op den heer Fievet en 58,877 op den heer Parsy. Parïs , 9 November, des namiddags. De heer Parsy is verkozen met 118,689 stemmen tegen 102,000 die op den heer Fievet uitgebragt waren. De heer de Mouchy is verkozen met 53,354 stemmen tegen 19,167 welke op den heer Rousselle en 18,816, welke op den heer Levavasseur uitgebragt waren. Bf.rlïn , 8 November. De Keizer begeefi zich den 12den naar Letzlingen op de jagt , en wordt den 14den alhier terugverwacht. Berlyn , 8 November. Naar men verneemt zullen de drie Nooijdsche mogendheden het in de jongste circulaire-depêche der Turksche regeriug gedane voorstel betreffende eene voorafgaande aanvrage der Vorstendommen bij de Porte ter zake van te sluiten handelsovereenkomsten niet ondersteunen. Intusschon worden de onderhandelingen over de Turksch-Rumanische aangelegenheid voortgezet en vleit men zich met het tot stand komen van een diplomatiek vergelijk. Mogt men daarin niet slagen dan zou dit waarschijnlijk geen ander gevolg hebben dan dat feitelijk eene handelsconventie tusschen de Vorstendommen en (vooreerst) Oostenrijk gesloten wierd, gelijk reeds sedert eenigen tijd werd voorzien. Weenen , 7 November. De halfofficiele Weener Abendpost neemt aan het hoofd van haar nommer van heden aanmerkingen van de Norddeutsche Allgemeine Zeitung over, betreffende de houding van eenige Weener bladen in de zaak van den graaf von Arnim Men houdt het er voor dat deze plaatsing geschied is op last van het ministerie van buitenlandsche zaken. Weenen , 7 November. De minister van justitie heeft heden bij het Huis van Afgevaardigden het ontwerp van een nieuw strafwetboek ingediend Hij verklaarde daarbij dat de grondslagen en oen niet gering gedeelte der bepalingen van het ontwerp met die van het strafwetboek des Duitschen Rijks overeenstemden , waardoor het voordeel verkregen wierd dat de Oostenrijksche wetgeving zich aansloot aan de beginselen, welke sedert het begin dezer eeuw de strafwetgeving in Europa meer
en meer beheerschen. Het sprak van zelf dat het ontwerp geene slaafsche navolging bevatte; integendeel was daarin rekening gehouden met de eigenaardige politieke gesteldheid en met vele geenszins verwerpelijke traditien van Oostenrijk. De minister voegde er bij dat ook de voorbereidende werkzaamheden voor de regeling van het politie strafregt aanmerkelijk gevorderd waren. Rome , 8 November. Uit het schrijven van den bisschop Dupanloup zal niet, zoo als men gedacht had. aanleiding genomen worden tot het uitvaardigen eener diplomatieke nota Rome , 9 November. Tot dus ver is do uitslag van 257 verkiezingen bekend. Bij 118 daarvan zijn afgevaardigden definitief verkozen; in 139 districten moet eene herstemming plaats hebben. Omstreeks 60 der definitief verkozenen behooren tot de regter zijde, 10 tot het regter centrum , een twintigtal tot het centrum, tien tot het linker centrum, en een twintigtal tot de linker zijde. De meeste ministers zijn herkozen. Madrid , 7 November. Na bij Villafranca del Cid eene nederlaag te hebben geleden, waarbij zij 140 doodeu en 260gekwetsten verloren , hebben de Carlisten hunne strijdkrachten in Arragonie verdeeld. De troepen der regering hebben hunne fabriek van patronen vernield en 25 000 Remmington patronon buit gemaakt. De overste-luitenant Navarro heeft bij Amposta eene andere afdeeling Carlisten geslagen; dezen verloren daarbij 68 dooden en 36 gevangenen. Madrid , 8 November. De generaaal Laserna heeft eene gewigtige beweging ondernomen. Hendave, 7 November. Men verwacht eene beweging der regeringstroepen in verband met eenen uitval der bezetting van Irun, waarvan het doel zou zijn de belegeraars naar het Fransche gebied te dringen. De generaal Pourcet heeft nieuwe instructien ontvangen om eene schending van het Fransche gebied te beletten. Santander , 6 November. Gisteren en heden is de voorhoede onder Blanco, benevens het corps onder Lorna, 14,000 man sterk, van Cenicero en Milar.a per spoorweg hier aangekomen en terstond naar San Sebastian ingescheept; Laserna en de generale staf worden heden avond verwacht. De geheale dislocatie is voornamelijk uitgevoerd met oogmerk om Irun te ontzetten en vervolgens eens gecombineerde beweging met Moriones van Tafalla uit te ondernemen, ten einde Pampeluna nog voor het begin van den winter te bevrijden. Het weder is tegen verwachting gunstig, en de troepen zijn met den besten geest bezield. Bayonne . 7 November. De Spaansche regeringsgeneraal Lorna is van Santander gisteren ter zee met versterkingen te Irun aangekomen. Op verscheiden plaatsen in die stad was brand uitgebarsten, doch zonder moeite gebluscht. Algemeen is het gerucht verspreid dat de Carlisten spoedig het beleg zullen opbreken. Bern, 7 November. De Raad der Kantons heeft de beraadslagingen over de militaire wet ten einde gebragt en de voordragt bij definitive stemming aangenomen. Één lid onthield zich van deelneming aan de stemming. Bremen , 7 November. De scheepstimmerlieden aan al de werven te Bremerhafen (1732 personen) hebben gisteren het werk gestaakt, wegens eene vermindering van het dagloon met vijf silbergroschen. Kopenhagen , 8 November. De Groote Noordsche Telegraaphmaatschappij heeft uit Shanghai onder dagteekening van 7 November het berigt ontvangen dat de geschillen tussschen China en Japan vereffend zijn. China betaalt eene schadeloosstelling van een half millioen taëls •en Japan ontruimt Formosa. Madrid , 8 November des avonds. De regering heeft de mededeeling ontvangen , dat don Carlos zich sedert gisteren avond op Fransch gebied bevindt. Bayonne , 9 November. De Spaansche consul heeft de onverwijlde internering van don Carlos gevorderd Er zijn maatregelen genomen om zijnen terugkeer raar Spanje te beletten. Parys , 9 November. De Spaansche gezant heeft op de internering van don Carlos aangedrongen en zeer bepaald zijn tegenwoordig verblijf aangewezen , waar hij door agenten der Spaansche regering in het oog gehouden wordt.
---

