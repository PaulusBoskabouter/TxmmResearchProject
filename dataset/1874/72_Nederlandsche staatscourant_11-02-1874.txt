NEDERLANDEN. 's GRAVENHAGE, den 10den Februarij 1874.
Bij Koninklijk besluit van 6 Februarij 1874, n°. 9, is dr. J. M. van Bemmelen, directeur der hoogere burgerschool te Arnhem, benoemd tot hoogleeraar in de faculteit der wis- en natuurkunde aan de Leidsche hoogeschool, en dr. A P. N. Franchimont, leeraar aan de hoogere burgerschool te Wageningen, tot buitengewoon hoogleeraar in \ oorschreven faculteit. Bij Koninklijk besluit van 7 Februarij 1874, n° 20, is L. M. F. G. M. O graaf' de Marchand dAnsembourg benoemd tot burgemeester der gemeente Gulpen. Bij Koninklijk besluit van 7 Februarij 1874, n°. 22 , zijn herbenoemd : met ingang van 20 Februarij e. k., tot burgemeester der gemeente Franeker P. Lycklama a Nyeholt; en met ingang van 25 Februarij e. k., tot burgemeester dor gemeente Westdongeradeel J. Klaasesz. Bij Koninklijk besluit van 7 Februarij 1874, n°. 23, is aan A. Coppens, te Delft, als blijk van Zr. Ms. goedkeuring en tevredenheid, wegens de redding van een drenkeling aldaar op 15 December 1873, toegekend de bronzen medaille, ingesteld bij besluit van 22 September 1855, n°. 64, alsmede een loffelijk getuigschrift. Bij Koninklijk besluit van den 3den Februarij 1 fc74, n°. 29, is, op grond der wetten van 1846, 1851 en 1873, aan den heer F. J. Carré, laatst referendaris-honorair bij het Departement van Buitenlandsche Zaken, een pensioen verleend van 1667 'sjaars. Bij Koninklijk besluit van den 6den Februarij 1874, n°. 19, is de luitenant ter zee der 2de klasse C. J. H. van den Broek, op zyn verzoek, met den 15den dezer, eervol uit de zeedienst ontslagen en de adelborst der 1ste klasse J. Cardinaal met den 16den daaraanvolgende bevorderd tot luitenant ter zee 2de klasse Bij Koninklijk besluit van 7 Februarij 1874, n°. 16, zijn benoemd tot ontvanger der registratie en domeinen: te Alphen, de heer mr. F. G. van Marle, bij Zr. Ms. besluit van 13 December 1872, n°. 15, op zijn verzoek, eervol ontslagen uit zijne toenmalige betrekking van ontvanger der registratie en domeinen te Appingadam: te Schagen, de heer G Mulder, thans ontvanger der registratie en domeinen to Iloogeveen ; te Winschoten, de heer E. Groenoveld de Cock , thans ontvanger der registratie en domeinen te Beetsterzwaag; te Raalte , de heer A. F. W. Jordaan, thans surnumerair der registratie en domeinen. Bij Koninklijk besluit van den 5den Februarij 1874, n°. 18, is aan dr. J. L. Veendam, te Paramaribo, verlof verleend tot het aannemen der medaille voor niet-strijdenden, ter herinnering aan den oorlog van 1870—1871, hem door Z. M. den Duitschen Keizer, Koning van Pruissen , geschonken. MINISTERIE VAN F 11\ A X T I EN. De Minister van Finantien vestigt de aandacht der belanghebbenden op de officiele uitgave van de Postgids voor het Koningrijk der Nederlanden , jaargang 1874. Dit werkje bevat alle opgaven betreffende de dienst der Postadministratie, die het publiek kunnen te pas komen , zoowel ten aanzien der tariven en verdere bepalingen voor verzendingen binnen 'slands, als omtrent die van en voor de koloniën en vreemde landen. 's Gravenhage, den 7den Februarij 1874. De Minister voornoemd, van Delden.
---

BUITENLANDSCHE BERIGTEN. DUITSCHLAND.
In zijne zitting van gisteren heeft de Duitsche Rijksdag den heer Forckenbeck, voormalig president van hot Pruissische Huis van Afgevaardigden, 'met 263 van de 265 uitgebragte geldige stemmen tot voorzitter verkozen. De hoer Simson, voorzitter gedurende de vorige zitting des Rijksdags, had wegens ziekte verzocht, ditmaal bij de presidentskeuze niet in aanmerking te komen. Tot vice-presidenten werden verkozen de vorst von Holienluhe Schillingsfürst, met 217 van 305,
en de heer Handel met 205 van 295 stemmen. De eerste behoort tot de partij der oud-liberalen , de tweede tot de partij van vooruitgang. ■— Het ontwerp der rijks- militaire wet, welke in de tegenwoordige zitting een hoofdonderwerp van de beraadslagingen des Rijksdags moet uitmaken, wordt door de half-officiele Provinzial-Correspondem volgenderwij ze toegelicht: » De constitutie des Duitschen rijks heeft in art. 61 bepaald dat ra hare invoering in het gansche rijk de Pruissische militaire wetgeving onverwijld in werking gebragt moest worden, zoowel de wetten zelve als do tot uitvoering, uitlegging of aanvulling daarvan uitgevaardigde reglementen en voorschriften, en voegt daarbij: » » Na de invoering der oorlogsorganisatie van het Duitsche leger zal eene algemeene rijksmilitaire wet aan den Rijksdag en den Bondsraad ter grondwettelijke behandeling voorgelegd worden."" » Deze laatste bepaling, welke uit de grondwet des Noordduitsclien Bonds in de rijksconstitutie is overgenomen, had oorspronkelijk ten doel, dat eene de geheele militaire wetgeving zamenvattende nieuwe wet (eene codificatie) tot stand gebragt zou worden. «Inmiddels heeft zich echter de noodzakelijkheid doen gevoelen om, nog voor dat de oorlogsorganisatie van het rijksleger overal op gelijken voet had plaats gehad, eene reeks van militaire speciale wetten voor den Noorddnitschen Bond en later voor het rijk uit te vaardigen, inzonderheid betreffende de verpligting tot den krijgsdienst, betreffende het pensioneren der krijgslieden, het militaire strafwetboek enz. n Hierdoor is de onderstelling, waarvan de bedoelde grondwetsbepaling uitging, veranderd, en zullen, nadat de oorlogsorganisatie des legers in de hoofdzaak heeft plaats gehad , ter vervulling van de daarbij gedane toezegging alleen nog die onderwerpen der militaire wetgeving door rijkswetten geregeld moeten worden, welke nog niet langs den weg der rijkswetgeving geregeld zijn. »De wet welke het thans geldt (en die wat de hoofdzaken betreft reeds in het vorige jaar gelijkluidend aan den Rijksdag ingediend was), mag in verband met de bepalingen der rijksconstitutie en dor in het geheele rijk geldige wet op de verpligting tot den krijgsdienst, als de grondwet van de militaire organisatie des rijks aangemerkt worden , weshalve voor haar de titel van Rijks- militaire wet gekozen is. » Het wetsontwerp is in vijf'onderdeelen gesplitst : 1°. organisatie van het rijksleger; 2». aanvulling des legers; 3°. van het active leger; 4°. ontslag uit den activen dienst; 5". van de verlofgangers. n De gewigtigste en fundamentele bepaling betreffende de organisatie van het rijksleger is die omtrent de sterkte des legers op den voet van vrede. » Door de rijksconstitutie was de sterkte op den voet van vrede tot 31 December 1871 bepaald op één per cent der bevolking van 1867. Voor het vervolg zou die sterkte langs den weg der rijkswetgeving vastgesteld worden. «Dien ton gevolge was voor het tijdvak tot 31 December 1871 de sterkte des legers 401,659 man ; en dit cijfer is door de rijkswet van 1871 ook voor de jaren 1872, 18'3 en 1874 als regel gehandhaafd. » In de thans voorgedragen wet wordt voorgesteld dezelfde sterkte op deu voet van vrede ook voor don tijd van 1874 te behouden , tot dat eene andere wettelijke bepaling gemaakt is. n De sterkte op den voet van vrede staat met de geheele organisatie des legers in zoo naauw verband, dat het onmogelijk zou zijn, de eene wettelijk te regelen zonder gelijktijdig de andere duurzaam vast te stellen. Eene veranderlijke, telken jaro naar gelang der politieke gesteldheid te bepalen sterkte op den voet var, vrede moge zich aanbevelen voor staten , welke het grootste gedeelte der tot het voeren van oorlog te bezigen strijdkrachten ook in tijd van vrede onder de wapenen houden, maar zij is onbestaanbaar met een stelsel als het onze, waarbij elke verandering der sterkte op voet van vrede, zoodanigen invloed heeft \oor tijden waarvan de politieke gesteldheid niet vooruit te berekenen is , dat b. v. eene vermindering derzelve met slechts 5000 man, na 12 jaren eene verlaging van de sterkte op den voet van oorlog met meer dan 20,00 ) man ten geiolge zou hebben. Dit zou natuurlijk eene verandering der formatie van het leger na zich moeten slepen ii Om dezelfde reden is ook eene vermindering van het tegenwoordige cijfer met hot oog op de veiligheid des rijks verwerpelijk te achten » Geene andere mogendheid is, gelijk Duitschland, in het geval van langs eene wijde uitgestrektheid door drie Europesche groote mogendheden en vier middelstaten begrensd te zijn, terwijl liet bovendien langs eene uitgestrekte zeekust toegankelijk is. De regtstreeksclie aanraking met staten, wier Europesche bevolking omstreeks 157 millioenen zielen bedraagt, levert voorzeker groote voordeelen op, maar zij brengt ook verhoogde pligten mede in het belang van de veiligheid des rijks. De militaire magt der naburige staten beantwoordt aan hunne grootte; ja, Frankrijk, met eene bevolking van 37 millioen inwoners, heeft zelfs na de invoering der algemeene dienstpligtigheid met twintigjarigen diensttijd de sterkte van zijn leger naar den voet van i rede op 428,000 man (behalve 26,738 officieren) vastgesteld. «Met het oog op deze omstandigheden kan voor het Duitsche rijk met omstreeks 41 millioen inwoners een ieder ter sterkte op den voet van vrede van 401,659 man en met twaalfjarigen diensttijd, alleen in
bet vertrouwen op de inwendige degelijkheid der organisatie der krijgsmiddelen cn op hunne doelmatige aanwending, toereikend geacht worden. »De openingsrede des rijkskanseliers doet met nadruk uitkomen, dat de definitive en vaste regeling der Duitsche strijdkrachten boven al geboden wordt door den eersten pligt van een grooten staat, namelijk den pligt om de onafhankelijkheid van zijn gebied en de vreedzame ontwikkeling van zijne zedelijke on volkshuishoudelijke kracht te verzekeren." ITALIË. Omtrent de verwerping van het wetsontwerp op het lager onderwijs 1 wordt uit Rome onder anderen het volgende gemeld: » Het wetsontwerp is met 141 tegen 107 stemmen verworpen. Ziedaar de vruchten eener discussie welke veertien dagen lang duurde. De partijen in de Kamer waren in de stemming sterk dooreen gemengd. Een gedeelte der regter zijde en een gedeelte der linker zijde, versterkt met zeer weinige afgevaardigden van de centrumpartijen , waren vóór de wet; daartegen de groote meerderheid der centrumpartijen en een gedeelte van de regter en de linker zijde. Vele afgevaardigden, welke voor de aangenomene amendementen gestemd en enkele hoofdbeginselen der wetsvoordragt verdedigd hadden, bragten niettemin hunne stem tegen het wetsontwerp uit." In een Fransch blad wordt de verwerping ten deele daaraan toegeschreven dat de veelvuldige aangenomene amendementen het wetsontwerp geheel uit zijn verband gerukt en er den oorspronkeüjken zamenhang van verbroken hadden. Men twijfelde niet aan ile aftreding vaneen minister Scialoja, na het gevallen votum van het parlement. T U It K Y E. Aan de Times wordt uit Konstantinopel over de finantien van het Tnrksche rijk onder anderen het volgende geschreven : » Voor het op 13 Maart beginnende dienstjaar zijn de uitgaven geraamd op £ 23,400,000 en de ontvangsten op £ 18,450.000; derhalve is er een vermoedelijk tekort van £ 4,950,000. De regering heeft besloten dit tekort, hetwelk reeds sedert jaren op het budget aanwezig was , te dekken , en dit niet te doen door bezuiniging en inkrimping der uitgaven , maar door het scheppen van nieuwe middelen en inkomsten. Hoewel de regering verwacht ook op het gebied van bezuinigingen eenig resultaat te kunnen verkrijgen, heeft zij echter de ramingen der uitgaven voor het aanstaande dienstjaar niet verlaagd. De vermeerdering der inkomsten zal worden verkregen: 1°. door verzwaring van eenige bestaande belastingen; 2°. door de invoering van nieuwe belastingen; 3°. door eene verbetering van de wijze van inning der belastingen, opdat die minder kostbaar en meer productief worden moge. In de eerste kategorie komen de tienden en do tabakaccijns. De tienden van de landbouwproducten zullen met Y, worden verhoogd en aldus, volgens berekening, omstreeks £ 1 600,000 meer leveren. De tabakaccijns , welke in het loopende jaar nog niet één millioen leverde, zal zoo ver worden verhoogd dat de opbrengst twee millioen zal bedragen. De nieuw in te voeren belastingen zullen zijn : de toepassing van de grondbelasting in Konstantinopel, waar zij dus verre niet geheven werd, en de invoering van een patentregt in de hoofdstad. Uit die beide bronnen verwacht men £ 800,000. De verbeterde wijze van invordering zal ten slotte de opbrengst der zegelbelasting verhoogen met £ 200,000, die der belasting op de contracten met £ 50,000, en die van den Tapou met omstreeks £ 250,000; ook van de andere belastingen en middelen van inkomst, zoo als van het beheer en de regten van mijnwerken en bosschen , alsmede van de afkoopsommen ter ontheffing van den krijgsdienst , wordt eene evenredige verhooging van opbrengst te gemoet gezien. Aangaande den Tapou geeft de correspondent de volgende verklaring; «Ten tijde der overmeestering van het land door de Turken, nu meer dan 501» jaren geleden, werd een derde gedeelte van den grond onder de overwinnaars naar zekere evenredigheid verdeeld, doch destijds werden geene schriftelijke eigendomsbewijzen afgegeven De opvolgers der eerste regthebbenden, hetzij bij wijze van aankoop of bij erfopvolging , kunnen tegenwoordig, mits den Tapou betalende. regelmatige eigendomsbewijzen verkrijgen. Gedurende liet loopende jaar heeft dit regt 50 pet. ineer dan de geraamde .som opgebragt en men berekent dat men voortaan, althans gedurende eenige jaren, £ 750 000 uit deze bron kan trekken." De correspondent prijst de pogingen , welke door de Turksche regering worden aangewend om 's lands finantien te herstellen , en onder anderen ook blijken uit de benoeming eener commissie tot het onderzoek van het ontwerp-budget, bestaande uit hooggeplaatste staatsambtenaren en vertegenwoordigers van aanzienlijko credietinstellingen van Konstantinopel; hij geeft echter zijn leedwezen te kennen dat een zoo aanzienlijk gedeelte der nieuwe belastingen op den landbouw zal wordeu gelegd. Da correspondentie eindigt in dezer voege: » De finantiele commissie zal ook de zoogenaamde vlottende schuld hebben te bespreken. De regering trachtte die door de laatste leening te consolideren , doch daar deze niet geslaagd is, blijft de zaak een punt van overweging uitmaken. » De Turksche regering zal zelve wel niet ontkennen dat zij thans met dezelfde finantiele moeijelijkheden te worstelen heeft als de meeste landen van Europa in de laatste tijden hebben ondervonden. Wil zij die moeijelijkheden te boven komen, dan moet zij dezelfde verstandige beginselen en regelen in praktijk brengen, welke andere regeringen met goede resultaten volgen. De gepantserde vloot moet niet meer zonder eenige noodzakelijkheid worden uitgebreid ; er moet eene billijke schikking getroffen worden met de aannemers der Rumelische spoorwegen ; er moet eene doelmatige wijziging in het tracé der spoorwegen worden gemaakt , waardoor do onmogelijke lijn door Bosnië vervalt en de lijn door Servie wordt vastgesteld; en, bovenal, aan de kapitalisten moet de zekerheid gegeven worden dat men zich aan de begiooting zal houden De hulpbronnen des lands zijn zoo groot, dat, wierden dergelijke maatregelen maar aangenomen, spoedig het crodiet van Turkye op een vasten voet zou gevestigd zijn." TELEGRAPHISCHE BERIGTEN. Londen, 10 Februarij. De heer Disraëli heeft conferentien gehad met de lords Derby en Salisbury.
Parys, 9 Februarij. In de Nationale Vergadering heeft de heer Villaix vergunning verzocht om den minister van binnenlandsche zaken te interpelleren over de uitvoering der wet op de benoeming der maires. De minister heeft zich bereid verklaard om de hem te doene vragen te beantwoorden. Weenen, 9 Februarij. De Wiener Zeitung maakt een schrijven des Keizers aan den president-minister von Auersperg openbaar, waarin tevredenheid betuigd wordt over de dus ver door de regering genomen maatregelen tot tegemoetkoming in den nood en in de tijdelijke stremming van het handelsverkeer in sommige gedeelten des rijks. Voorts wordt daarin de wensch geuit dat hoofdzakelijk de aanleg van openbare werken bevorderd zal worden, om aan de arbeidende klassen werk te verschaffen, en wordt aan het ministerie opgedragen om daartoe hut noodige voor te bereiden. St. Petersburg , 9 Februarij. De Keizer, de grootvorst-troonsopvolger en zijne gemalin, het jonggehuwde paar en de kroonprins van Denemarken zijn heden voormiddag van Moskau alhier teruggekeerd. Bern , 9 Februarij. Het volk van St. Gallen heeft de nieuwe strafbepaling, welke de geestelijken wegens misbruik van den kansel met boete tot 1000 francs en met gevangenisstraf tot vier jaren bedreigt, met 19,800 tegen 16,500 stemmen aangenomen. Lissabon, 8 Februarij. De graaf Seisal, Portugeesch gezant te Parys , is alhier overleden. De gevangen militairen, die aan de zamenzwering van 1872 hadden deel genomen , zijn vrijgesproken , met uitzondering van eeren majoor en twee sergeanten , welke het hof tot twee jaren gevangenisstraf veroordeeld heeft.
---

