NEDERLANDEN. 's GRAVENHAGE, den 1sten Januarij 1874. MINISTERIE VAN FINANTIEN.
De Minister van Finantien vestigt de aandacht der belanghebbenden op de gelegenheid tot verzending der correspondentie naar Nederlandsch Indie, door middel van het stoomschip Prins van Oranje, van de maatschappij «Nederland", waarvan het vertrek uit het Nieuwediep op den 17den Januarij aanstaande is bepaald. De daarmede te verzenden brieven enz behooren uiterlijk in den namiddag van den 16den Januarij aan het Nieuwediep aangekomen te zijn. 's Gravenhage, den 29sten December 1873. De Minister voornoemd, van Delden. De pakketbooten van Southampton naar de Kaap de Goede Hoop zullen, te rekenen van den 5deri Januarij aanstaande, te Plymouth aanleggen tot het opnemen van supplementaire brievenmalen. De verzending der gewone brievenmalen voor de Kaap de Goede Hoop geschiedt uit Londen des morgens en die der supplementaire brievenmalen des avonds, op den 5den, 15den en 25sten van elke maand In verband daarmede behoort de verzending uit 's Gravenhage uiterlijk te geschieden den 4den, 14den en 24sten , ten 10 's morgens, of voor de verzending met de supplementaire brievenmaal ten 3.15 's avonds. Met dezelfde pakketbooten wordt voor Natal op den 5den en 25sten , en voor St. Helena op den 15den van elke maand eene brievenmaal verzonden. 's Gravenhage, den 30sten December 1873. De Minister van Finantien, van Delden.
---

BUITENLANDSCHE BERIGTEN. FRANKRIJK.
Volgens geruchten in verschillende dagbladen schijnt de weigering van het exequatur door de Fransche regering aan den tot Duilschen consul te Havre benoemden heer Bamberg, den voormaligen directeur van het te Versailles uitgegeven Duitsche rejeringsblad, tot moeijelijkheden tusschen de beide regeringen aanleiding te zullen geven. Er wordt althans verzekerd dat de Duitsche regering er reeds te Versailles op zou hebben laten aandringen , dat het exequatur aan den benoemde alsnog zal worden verleend. — Bij de voortzetting der beraadslaging over de voorgedragen Dieuwe belastingen werd jl Dingsdag in de Nationale Vergadering bet amendement van den heer Sébert, om het registratieregt, welks opbrengst sedert de laatste verhooging in evenredigheid verminderd was, van deze nieuwe verhooging vrij te stellen, zonder hoofdelijke stemming verworpen. Het gedeelte van het amendement, waarbij het successieregt in de regte lijn werd verhoogd, werd aan de budgetcommissie verzonden om daarover advies uit te brengen. Daar een paar sprekers zich op nieuw verklaarden tegen den door den minister van finantien ingeslagen weg tot vorhooging der belastingen , nam do heer Magne het woord om zijne gedragslijn te \erdedigen. Hij deed uitkomen dat de regeling der finantien en liet evenwigt op het budget geene partijquaestien waren, en dat vooral de repubükeinsche partij met meer ijver tot de bereiking van dat doel moest medewerken, omdat dit resultaat velen met den republikeiuschen regeringsvorm verzoenen zou. Voor de behoefte van den dienst, ging hij verder voort, was het noodig dat 35 millioen werd gevonden door verhooging der bestaande belastingen, en het kwam hem wenschelijker voor die som te vinden door alle bestaande belastingen met V2 opcent te verzwaren dan den geheelen last van die verhooging op weinige belastingen of welligt op eene enkele te doen nederkomen. Dat het verbruik van sommige door belasting getroffen voorwerpen sedert de laatste verhooging was verminderd , hetgeen vooral van de koffij was aangevoerd geworden , moest volgens den minister aan andere oorzaken worden toegeschreven. Het mislukken van den koifijoogst in Brazilië, waardoor de prijs met 50 pet. verhoogd was , had dit natuurlijk gevolg gehad , maar men kon geene groote stijging van prijzen en inkrimping van het verbruik verwachten als gevolg eener belastingverhooging, welke ieder pond koffij met niet meer dan 3 centimes bezwaarde. Het artikel van het wetsontwerp tot verzwaring der bestaande belastingen werd vervolgens met 4i)5 tegen 152 stemmen aangenomen. Ook de anderd artikelen, voor zoo ver die de belastingen betroffen, waaromtrent tusschen de regering en de budgetcommissie overeenstemming was verkregen , werden even als het wetsontwerp zelf zonder hoofdelijke stemming aangenomen. Denzelfden dag werd de nieuwe wet in het Journal Officiel afgegekondigd. Behalve het reeds vermelde artikel tot het leggen van V2 opcent op de meeste belastingen, worden daarbij verhoogd de
belastingen op petroleum en minerale oliën (tot 37 fr. voor de 100 kg. wanneer de geraffineerde olie bij eene temperatuur van meer dan 15 graden eene digtheid heeft van 800 graden, en voor de ongezuiverde naar evenredigheid) en op zeep (tot 5 fr. de 100 kg.) ; tevens wordt op de stearine eene verbruiksbelasting gelegd van 25 fr. de 100 kg. Blijkens vroeger medegedeelde berekeningen is de opbrengst dezer belastingen op ongeveer 90 millioen te schatten, en zal er dus nog voorzien moeten worden in een tekort op het budget van 55 millioen of daaromtrent. De minister van oorlog diende voorts in de zitting van Dingsdag een wets-ontwerp in tot bekrachtiging van de als voorloopig toegekende rangen bij de land- en zeemagt aan de leden van het huis van Orleans. De heer Ricard vroeg verlof de regering te interpelleren over de tegen de dagbladen genomen maatregelen in de departementen, welke in staat van beleg verkeerden.
ENGELAND. In eene te Glasgow gehouden openbare vergadering zette op 29 December de bekende voorstander der autonomie van Ierland, het parlementslid Butt, de beteekenis van het onlangs door zijne geestverwanten vastgestelde programma uiteen. Hij vergeleek den door hen gewenschten toestand met dien welke in de Zwitsersche Republiek, in de Vereenigde Staten van Noord-Amerika en in het Duitsche rijk bestond , en vroeg waarom het Vereenigde Koningrijk niet dezelfde gunstige gevolgen ondervinden zou van de legislative afscheiding van Ierland, als de Oostenrijksche monarchie ondervonden had van het toekennen der autonomie aan Hongarye, vroeger een ontevreden en oproerig land en thans de hechte steun van de kroon. De sprekor drukte op de onbillijkheid dat een gedeelte van het rijk door de andere gedeelten onderdrukt en tegen zijn eigen zin bestuurd werd, en vroeg of het niet volkomen regtmatig en billijk was dat Ierland zijne eigene zaken bestelde. Kende men de autonomie aan Ierland toe, dan zou de ontevredenheid en achteruitgang van land en volk plaats maken voor trouw en welvaart, terwijl er geen enkel nadeel door de andere deelen des rijks daarvan zou ondervonden worden. Bestond er een Iersch parlement voor de zuiver lersche aangelegenheden, zoo liet de heer Butt zich uit, dan zou het Britsche parlement daardoor noch verzwakt noch belemmerd wordon : doch de Engelsche en Schotsche leden van het Lagerhuis zouden bevrijd zijn van die onophoudelijke discussien over lersche belangen, welke de lersche parlementsleden thans wel ter tafel moesten brengen. In de zamenstelling van het rijkspailement behoefde, naar zijn oordeel, geene verandering te worden gebragt. Dacht men hierover anders , dan zag hij er geen bezwaar in dat eene sessie van het parlement gehouden wierd alleen tot afdoening van de aangelegenheden , welke uitsluitend Engeland en Schotland betroffen, waarU-e de afgevaardigden uit Ierland niet zouden worden geconvoceerd. Bij de opening der vergadering had de voorzitter, den heer Butt aan de aanwezigen voorstellende, onder anderen gezegd , dat de quaestie dor autonomie van Ierland thanj zoo ver gevorderd was dat men den tijd van discussie voorbij kon achten. De heer Butt begon zijne redevoering met hiertegen op te komen en te verklaren dat de tijd van discussie over dit onderwerp nimmer voorbij zou zijn dan op het oogenblik waarop de vereeniging tot bevordering der autonomie, van welke de vergadering uitging, haar doel bereikt zou hebben. SPANJE. »Een ongunstig voorteeken voor de aanstaande bijeenkomst der Cortes, — dus wordt den 29sten December uit Madrid geschreven — is hét nog altijd niet vereffende geschil tusschen don President der Republiek en den voorzitter van het Congres. De eerste aa leiding tot die veete gaven de door den heer Castelar gedane benoemingen van bisschoppen. Salmeron , en waarschijnlijk de meerderheid der republikeinen met hem , zijn van oordeel dat de staat en kerk geheel van elkander gescheiden behooren te zijn , en dat de regering dus aan de kerk de zorg voor het verkrijgen van hare praelaten geheel moet overlaten. Ook wijzen zij op den toestand der finantien, die niet veroorlooft de vele ledigstaande bisschopszetels, wier getal bovendien buitensporig groot is, weder te bezetten en daardoor de verpligting tot het bezoldigen der benoemde praelaten op zich te nemen. «Maar van nog meer belang dan dit geschilpunt schijnt het verschil van politieke rigting der beide staatsmannen te zijn. Castelar, door de ondervinding wijs geworden, heeft blijkbaar de groote moeijelijkhede'i, welke zich tegen de oprigting eener foederale republiek aankanten , beter ingezien dan Salmeron en helt thans over tot den op eenheid berustenden staat. Daarom wenscht Salmeron. die de onmisbaarheid van Castelar zeer wel inziet, eenen waarborg voor de handhaving van zijn foederalistisch ideaal te verkrijgen door de toevoeging van eenigon zijner geestverwanten aan het ministerie. Gi-tieren hadden do beide heeren weder eene conferentie in bijzijn van Figueras, die als bemiddelaar optreedt en insgelijks niet geheel doof voor de lessen der
qnder.vinding gebleven is, en heden avond moet de ministerraad bijeenkomen , om het resultaat der onderhandelingen te vernemen. Volgens sommigen zou Castelar zijne toestemming tot eene gedeeltelijke wijziging van het kabinet gegeven hebben en zouden Maisonnave, Carvajal en Bregua door leden van het centrum vervangen worden; terwijl anderen verzekeren, dat Castelar het tegenwoordige ministerie behouden en aan de Cortes voorstellen wil om zich op nieuw voor eeoige maanden te verdagen. ii Dat de opgaven aangaande het resultaat der gehouden conferentien zoo ver uiteenloopen , strekt niet om de hoop opeen vergelijk tusschen de beide presidenten te versterken. Inmiddels heeft Salmeron [gelijk reeds door den telegraaph gemeld is] de van Madrid afwezige Cortesleden tegen overmorgen bijeengeroepen, schoon het reces eerst den 2den Januarij ten einde loopt," — De aan het Daily News uit Madrid gerigte mededeeling, waarvan in ons laatste nommer melding werd gemaakt, draagt de dagteekening van 29 December en is van den volgenden inhoud: » De politieke krisis is nog niet opgelost en men ziet den staat van zaken ernstig in. De minister van oorlog blijft bij zyn besluit om af' te treden; het misverstand tu*schen de heeren Salmeron en Castelar is nog in het geheel niet bijgelegd. » Algemeen wordt verzekerd dat onmiddellijk na de bijeenkomst der Cortes de maarschalk Serrano aan het hoofd der regering zal worden gesteld. Engeland, Frankrijk , Duitschland en Italië hebben de erkenning van de Spaansche Republiek voor dat geval beloofd met eenige andere voorwaarden , welke mede vervuld zullen worden. De heer Layard (de Britsche gezant) is reeds in het bezit der brieven, waarbij die erkenning geschiedt, welke bij, wanneer het oogenblik gekomen is, zal overhandigen." ITALIË. In ons nommer van eergisteren werden de hoofdbepalingen medegedeeld van het door den minister van justitie Vigliani bij de Italiaansche Kamer van Afgevaardigden ingediende ontwerp van wet betreffende het burgerlijke huwelijk. Omtrent de aanleiding tot deze voordragt en hare dringende noodzakelijkheid 3chrijft een Romoinsch correspondent der Augsbnrger Allgemeine Zeitung het volgende: >i Toen men in het nieuw gevestigde koningrijk het burgerlijke huwelijk invi erde was de heerschende liberale partij — de aanhangers van het beginsel der volstrekt onbeperkte vrijheid — zoo goedaardig geweest van geenerlei strafbepalingen tegen gewetenlooze leden der geestelijkheid in de wet op te nemen, noch daarbij, gelijk in Frankrijk in der tijd geschied is , voor te schrijven of de burgerlijke huwelijksvoltrekking vóór of na de kerkelijke zou moeten plaats hebben. De kerk — zoo meende men — zou niet meer vrij in den vrijen staat geweest zijn indien men de priesters door strafbepalingen had willen dwingen om de wet te erkennen en zich aan haar to onderwerpen. De gevolgen daarvan konden niet uitblijven : in de zeven jaren van 1865 tot 1872 werden op het schiereiland 120,400 onwettige huwelijken gesloten ! De kinderen van deze 120,400 kerkelijk getrouwde echtparen worden door de wet als onecht beschouwd , kunnen van hunne naar de wet in concubinaat levende ouders niet erven j genieten geen der voordeelen welke de militaire wet in zekere gevallen aan de wettige kinderen, bijv. eener weduwe, toekent; om niet te spreken van het opzettelijke misbruik, hetwelk de zedeloosheid in eene al te ruime mate van de naar de wet niet geldige kerkelijke huwelijksvoltrekking gemaakf heeft. Natuurlijk worden de arme menschen meerendeels door de geestelijkheid er toe overgehaald om zich niet burgerlijk te laten trouwen; de geestelijkheid zelve toch is dikwjrf niet in staat om den zamenhang der nieuwe wetgeving te begrijpen, en nog vaker ovortuigd dat de nieuwe staat van zaken geenen duur kan hebben en dat men genoodzaakt zal zijn de oude wetten weder in te voeren. Slechts weinigen, zoo als de cardinaal Riario Sforza, die ook in 1872 het eerst het sein gegeven heeft voor de deelneming der clericalen aan do municipale verkiezingen, hebben circulaires uitgevaardigd, waarbij zij aan de geestelijkheid en door deze aan de bevolking aanbevalen zich aan de formaliteit der burgerlijke huwelijksvoltrekking te onderwerpen. En toch , zelfs in Napels, de dioecese van den cardinaal Sforza , werden omstreeks 15,000 onwettige huwelijken gesloten. Maar vooral is, gelijk te verwachten was , het euvel zeer in het oog vallend : in Bologna 18,600 , in Rome en de provincie Rome meer dan 7000 onwettige huwelijken in de derdehalf jaren, die verloopen zijn sedert de invoering der Italiaansche wetten. ii De nieuwe wetsvoordragt wil daarom de traditien der Italiaansche politiek tegenover de geestelijkheid laten varen en tot de beginselen van het Fransche concordaat terug keeren. Zij is even doortastenden gestreng als dringend noodzakelijk, en getuigt van het vaste voornemen des ministers om aan schreeuwende misbruiken een einde te maken. Zal de kamer kunnen besluiten om even doortastend te zijn en zich van de volstrekte noodzakelijkheid der wet te overtuigen ? De ondervinding geeft maar al te veel aanleiding om er aan to twyfelen." ZWITSERLAND. Uit Bern wordt onder dagteekening van 29 December gemeld: ii Het Fransche gezantschap heeft aan den Bondsraad officieel medegedeeld, dat het op verzoek van den cardinaal Antonelli het archief van de door den Bondsraad opgeheven pauselijke nuntiatuur in bewaring heeft genomen. Daze vriendschapsdienst der Fransche regering zou op zich zelf niets bevreemdends hebben ; maar uit de omstandigheid dat de H. Stoel het archief in Zwitserland laat, is af te leiden, dat het zijn voornemen is de diplomatieke betrekkingen met den Bondsraad spoedig weder aan te knoopen, waartoe de nieuwe Fransche gezant de Chaudordy, wiens aankomst thans officieel tegen den 2den Januarij is aangekondigd, waarschijnlijk zijne bemiddeling ten gunste van Rome zal trachten te doen gelden." RUSLAND. Volgens berigten uit Konstantinopel wordt in de diplomatieke kringeü aldaar van de aanstaande terugroeping des Russischen vertegenwoordigers, generaal IgnatiefF, als van eene niet twijfelachtige zaak gesproken, en wordt dit gerucht zelfs in het Russische gezantschapshotel
niet gelogenstraft. Als opvolger van den generaal IgnatiefF wordt do heer Nowikoff genoemd, die sedert eene reeks van jaren de betrekking van gezant te Weenen vervuld heeft en onder wiens medewerking de toenadering tusschen de kabinetten van Rusland en Oostenrijk tot stand gokomen is. — Aan den Brusselschen Nord wordt uit St. Petersburg geschreven: ii Het met Chiwa gesloten verdrag verheugt zich over het geheel in den bijval der Russische dagbladen. Inzonderheid wordt bet toegejuicht dat de regering geen gehoor gegeven heeft aan den wensch des Khans dat een corps Russische troepen te zijner beschikking gesteld mogt worden. Zóó ver kon Rusland, naar men meent, zijne zorg voor de onafhankelijkheid der vorsten in Midden-Azie niet uitstrekken; die kleine dwingelanden toch worden alleen door zekere vrees voor hunne onderdanen weêrhouden van het opvolgen hunner willekeurige neigingen; en die willekeur zou, indien zij hunne persoonlijke veiligheid door de tegenwoordigheid eener Russische lijfwacht verzekerd zagen, spoedig geene grenzen meer kennen. Alsdan zouden zij zich voorzeker aaneen despotismus overgeven , hetwelk ten slotte tot eene landverhuizing van hunne onderdanen naar de aangrenzende Russische landstreken aanleiding zou geven, en zulk eene immigratie zou in geenen deele met eene goede staatkunde van Rilland strooken, daar die landstreken zelfs voor de Russische kolonisten niet genoeg bebouwbare landerijen opleveren." TELEGRAPHISCIIE BERIGTEN. Versailles , 31 December. De Nationale Vergadering heeft zich, na ongeveer 80 millioen aan nieuwe belastingen bewilligd te hebben , tot 8 Januarij verdaagd en besloten , alsdan vóór alles de wet betreffende de maires in behandeling te nemen. St. Petersburg , 30 December. De rijksraad heeft in zijne zitting van gisteren de beraadslagingen over de voorstellen betreffende de op het militaire j.ebied in te voeren hervormingen ten einde gebragt. St. Petersbürg , 31 December. Het gerucht van de aftreding des vorsten Gortschakoff is ongegrond. Bresla.ii , 1 Januarij. Wegens het niet vervullen eener vacante pastoorsplaats heelt de minister van eeredienst de uitbetaling der bezoldiging van den vorst-bisschop , ten bedrage van 12,000 rd. , geschorst , van den lsten Januarij af tot dat de bedoelde pastoorsplaats overeenkomstig de wet vervuld zal zijn. Madrid, 31 December. Don Carlos heeft met een gedeelte zijner strijdkrachten den 2*sten Vergara verlaten in de rigting van Bilbao. Gisteren heeft te Carttiagena een hevige brand plaats gehad, waarbij men gelooft dat oen der fregatten in de lucht gevlogen is. In eene vereeniging van generaals is beraadslaagd over de positie van het noorderleger. Serrano verlangt de vervanging van Moriones. Cape Coast Castle , 15 December De generaal Wolseley vervolgt ijverig de A»hant:jnen , welke met overhaasting over de rivier Prah zijn teruggetrokken. De versterkiugstroepen zijn aangekomen.
---

