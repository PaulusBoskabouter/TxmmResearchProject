NEDERLANDEN. 's GRAVENHAGE, den 16 den Mei 1874.
Bij Koninklijk besluit van 11 Mei 1874, n°. 5, is mr. D. J. baron Mackay benoemd tot majoor commandant van het 2de bataillon rustende schutterij in de provincie Zuidholland, met toekenning van eervol ontslag als kapitein bij de 4de compagnie van het 15de bataillon rustende schutterij in de provincie Gelderland. Bij Zijner Majesteits besluit van den llden Mei 1874, n°. 22, is benoemd tot raadsheer in het provinciaal geregtshof in Groningen, mr. J. Gockinga, thans regter in de arrondissements-regtbank te Groningen. Bij Zijner Majesteits besluit van den lOden Mei 1874, n°. 28, zijn, met ingang van den eersten April jongstleden , de navolgende pensioenen verleend ten laste van den Staat, als : a. aan den gewezen commies bij het Departement van Marine J. K. de Vries en aan den gewezen bode bij dat Departement A. van Thiel , krachtens art. 3 a der wet betreffende de burgerlijke pensioenen , laatstelijk gewijzigd bij die van den 21sten Mei 1873 (Staatsblid n°. 64), ter zake van \ijf en zestigjarigen ouderdom, ten bedrage respectivelijk van dertien honderd zeven en tachtig gulden (f 1387) en van twee honderd zeven en twintig gul'len (f 227) 'sjaars; en b. aan den gewezen klerk bij de directie der marine te Amsterdam J. Ruwers, krachtens art. 5 van bovengenoemde wet, ter zake van ongeschiktheid tot de waarneming van zijn ambt, wegens ligchaamsgebreken, ten bedrage van twee honderd een gulden ( f 201) 'sjaars. Bij Koninklijk besluit van 10 Mei 1874, n°. 24: zijn opgeheven de ontvangkantoren der directe belastingen en accijnsen te Leende c. a en te Geldrop c. a, zoo als die thans bestaan; is ingesteld een ontvangkantoor der directe belastingen en accijnsen te Geldrop c a, bevattende de gemeenten Geldrop, Nuenen, Zes Gehuchten, Heeze, Leende, Maarheeze, Soerendonk en Budel, en dat kantoor gelaten onder het voortdurend beheer van den tegenwoordigen titularis te Geldrop c. a., den heer J. H. A. Modderman; en is de gemeente Mierlo toegevoegd aan het ontvangkantoor der directe belastingen , in- en uitgaande regten en accijnsen te Helmond c. a., zoo als hetzelve is ingesteld bij Zr. Ms. besluit van 14 Maart 1874, n°. 25, en de gemeente Tongelre aan dat derzelfde middelen te Eindhoven c. a. Bij Koninklijk besluit van 11 Mei 1874, n°. 19, zijn bij het wapen der artillerie benoemd tot 2den luitenant: bij het regement veldartillerie de kadet A. van Seters; bij het 3de regement vesting-artillerie de kadetten R. M. Hoogeveen on J. Hora Adema; bij het regement rgdende artillerie de kadet A. W. J. J. baron van Nagell, allen herkomstig van de Koninklijke Militaire Akademie. MINISTERIE VAN RINNENLANDSCHE ZAKEN. De Minister van Binnenlandsche Zaken; Gelet op art. 1 van het Koninklijk besluit van 3 October 1873 i Staatsblad n°. 135); Heeft goedgevonden : met ingang van heden de artt. 1, 3, 4, 5, 6 en 7 van het aangehaald besluit van toepassing te verklaren : a. op het gedeelte van den zwarten weg aan de eene zijde begrensd door de in de gemeente Iloogezand gelegen landen, in gebruik bij F. Prins en L. Boerma, en kadastraal bekend sectie D, n". 245, 257, 258 en 266, en aan de andere zijde door de landen in de gemeente Wildervank , in gebruik bij K. Bettenbroek, R. Suir, L. Boerma en W. Eerkes, en kadastraal bekend sectie I, n oa . 483, 484, 460 en 505; b. in de gemeente Zuiularen , op de schuur, het erf en de boerderij van mr. C. E. Kniphorst, kadastraal bekend sectie I, n°. 808; c. in de gemeente Anloo: 1°. op de landen, in gebruik bij G. Vegter, en kadastraal bekend sectie B, n 01 . 113 en 114; 2°. op de landen, in gebruik bij H. Bakker, en kadastraal bekend sectie B, n 1B . 63 en 64. 's Gravenhage , 16 Mei 1874. G eertsema. De Minister van Binnenlandsche Zaken brengt ter algemeene kennis , dat de commissie, belast met het examineren van hen, die.eene acte van bevoegdheid als arts wensclien te verkrijgen, of hunne vroeger verkregene bevoegdheid wenschen uit te breiden, overeenkomstig art. 27
en 28 der wet van 1 Junij 1865 (Staatsblad n°. 59), zitting zal houden op Dingsdag 26 Mei e. k. en volgende dagen, te Amsterdam, 's Gravenhage, 8 Mei 1874. Voor den Minister, De Secretaris-Generaal, H ubrecht. MINISTERIE VAN KOLONIËN. Bij beschikking van den Minister van Koloniën, van den 13den Mei 1874, lit. A pz., n°. 5, is de heer B. Kruys Czn., scheepsbouwkundig ingenieur, gesteld ter beschikking van den Gouverneur-Generaal van Nederlandsch Indie , om te worden benoemd tot ingenieur der lste klasse bij het vak van scheepsbouw daar te lande.
---

BUITENLANDSCHE BERIGTEN. FRANKRIJK.
In het Journal des Débats wordt omtrent de bijeenkomst dor presidenten van de beide afdeelingen der regter zijde met den minister de Broglie, welke Woensdag avond plaats, had onder anderen het volgende medegedeeld : » De heer Ernoul had den minister gezegd dat de onafhankelijke geestverwanten van de regter zijde zich niet verzetten tegen de behandeling der politieke kieswet maar dat zij het natuurlijker achten dat de quaestie van de kiesbevoegheid voor de gemeentebesturen eerst worde uitgemaakt. »De heer d'Audiffret Pasquier had van zijne zijde aan den minister te kennen gegeven dat zijne vrienden van het regter centrum en van de gematigde regter zijde van oordeel waren dat de meerderheid bij de behandeling der wet van 20 November 1873 tegenover de natie de verpligting op zich genomen had om de constitutionele wetten, dienstig tot omschrijving van het gezag van den maarschalk Mac-Mahon , in te dienen en in behandeling te nemen. Eene dezer wetten, de gemeentewet , was thans gereed en men achtte het billijk dat die zoo spoedig mogelijk in behandeling wierd genomen. »De vice-presideut van den ministerraad hoeft daarop, naar men zegt, geantwoord dat deze quaestie een onderwerp van beraadslagingen bij den ministerraad had uitgemaakt, en dat al zijne ambtgenooten eenstemmig meenden dat de politieke kieswet eerst in behandeling moest worden genomen. De minister van binnenlandsche zaken was zelfs, niettegenstaande men hem tot andere gedachten had zoeken te brengen, zóó ver gegaan van te kennen te geven dat hij van de regeling der orde van werkzaamheden eene portefeuille-quaestie zou maken." In eene na den afloop dezer bijeenkomst gehouden vergadering der afgevaardigden van het regter centrum had de heer dAudiffret Pasquier verslag van dit gesprek gedaan en aan de vergadering doen opmerken dat de leden dier fractie behoorden indachtig te zij/i aan hunne op den 20sten November afgelegde verklaring dat zij de regering zouden ondersteunen en het gezag van den maarschalk schragen. Thans behoorden zij, naar zijne meening, bij het overigens weinig belangrijke verschil met de regering niet streng aan hunne opvatting Viist te houden. Met algemeene stemmen besliste de vergadering in dien geest, zoodat het regter centrum bij de regeling van de orde der werkzaamheden de regering steunen zal. DUITSCHLAND. De Norddeutsche Allgemeine Zeitung van heden bevat de volgende officieuse mededeeling : »De Times van 13 dezer geeft het volgende telegram van haren Paryschen correspondent : » » Het Romeinsche officiele blad zegt gemagtigd te zijn om te verklaren dat de opgaven van de Times aangaande het onderhoud van den vorst Bismarck met Victor Emanuel uit de lucht gegrepen zijn. In weerwil van deze tegenspraak, welke men van den beginne af voorzien had, is het berigt in de Times van 5 dezer afkomstig uit eene bron, aan wier authenticiteit niet te twijfelen valt."" n Deze tegenspraak heeft slechts eene zeer betrekkelijke of eigenlijk hoegenaamd geene waarde, want al is de bron autenthiek, dan is daarmede nog niet bewezen dat zij geloofwaardig is. Wij houden vol dat het verhaal van den Paryschen correspondent der Times uit de lucht gegrepen is." — I)e Tweede Kamer van den Badensclien Landdag heeft den 13den Mei, na eene onstuimige beraadslaging van twee dagen, de wet betreffende de oud-katholieken, zoodanig als die door de commissie gewijzigd was, met algemeene stemmen (nadat de ultramontanen zich verwijderd hadden) aangenomen. De gewigtigste bepalingen dier wet, in de vier eerste artikelen vervat, luiden als volgt: » Alle ten aanzien van de roomsch-katholieke kerk in Baden uitge-
vaardigde staatswetten zijn ook van toepassing op dat gedeelte deikatholieken, hetwelk weigert de Yaticaansche besluiten van 18 Julij 1870, inzonderheid de leerstukken van 'sPausen hoogste en regtstroeksche jurisdictie en van zijne onfeilbaarheid , te erkennen. Dezen (de zoogenaamde oud-katholieken) verliezen in geonen deele de hun als katholieken toekomende regten; met name blijft aan de bekleeders van kerkelijke ambten, al erkennen zij die leerstukken niet, het genot van hunne praebenden en inkomsten verzekerd. » Ten aanzien der oud-katholieken houdt de jurisdictie der dus ver bestaande kerkelijke overheden op. Zij hebben het regt om voor het houden van afzonderlijke godsdienstoefeningen en het verrigten van andere kerkelijke handelingen eigene kerkelijke genootschappen in den boezem der kerspelen en gemeenten op te rigten. » Voor de vorming van zulk een kerkelijk genootschap wordt de toestemming der regering vereischt. Deze zal echter niet geweigerd worden, zoodra een in evenredigheid van het geheele kerspel of gemeente niet onaanzienlijk aantal oud-katholieken zich vereenigt, zoodra voor den herdorlijken dienst derzelve behoorlijk gezorgd is, en zoodra aangetoond wordt dat de middelen ter voorziening in de kerkelijke behoeften voor eenige jaren voorhanden zijn. Tot de leden van het kerspel of van de gemeente behooren, in den zin der wet, allé meerderjarige mannelijke katholieken, welke in het kerspel of de gemeente hun vaat verblijf hebben en in het bezit der burgerschapsregten zijn. » Nadat zulk een kerkelijk geconstitueerd genootschap de erkenning van den Staat erlangd heeft, worden deszelfs aangelegenheden langs den administrativen weg voorloopig aldus geregeld: 1°. Aan het genootschap wordt het medegebruik der kerk en der kerkelijke gereedschappen toegestaan. Omtrent de wijze , waarop dit medegebruik wordt uitgeoefend , maakt de regering de vereisclite bepalingen. Bestaan in een kerspel of gemeente onderscheiden kerken of kapellen, dan kan het gebruik daarvan verdeeld worden naar evenredigheid van de getalsterkte der beide partijen. 2°. Bij het vacant worden der praebende wordt ook deze aan het genootschap overgegeven, wanneer hetzelve op dat tijdstip de meerderheid in het kerspel uitmaakt. Zoo er meer dan ééne praebende in het kerspel of de gemeente bestaat, en eene of andere daarvan vacant wordt, dan kan ook ten deze eene verdeeliDg tusschen de beide partijen plaats hebben naar evenredigheid van hare getalsterkte. 3°. Ten aanzien van de verdere kerkelijke bezittingen kan, naar gelang van de feitelijke omstandigheden, eene verdeeling van het vruchtgebruik plaats hebben of het volle genot aan de overwigtige meerderheid toegekend worden. In het laatste geval behoort ook het beheer der kerkelijke goederen aan de partij welke uitsluitend tot het genot der vruchten daarvan geregtigd is." GRIEKENLAND. Aangaande de jongste ministeriele krisis te Athene wordt in een door de Aujiburger Allgemeine Zeitung medegedeeld schrijven uit Athene van 3 Mei het volgende opgegeven: »Ofschoon het ministerie Bulgaris zijn ontslag sedert zes dagen gevraagd en gekregen heeft, is de nieuwe regering nog niet benoemd. Het kabinet van den heer Bulgaris, zijnen hagchelijken toestand beseffende, is heengegaan zonder eenen strijd in do kamer af te wachten ; men moet erkennen dat de heer Bulgaris zich ditmaal minder aan het gezag gehecht betoond en gedurende zijne regering minder misbruik daarvan gemaakt heeft dan vroeger. » Na het ontslag van het kabinet ontbood de Koning den heer Zaïmis om zijn gevoelen over de verhouding der fractien in de kamer en over de vorming van een nieuw ministerie to vernemen. De heer Zaïmis voldeed aan 's Konings uitnoodiging met zijne gewone openhartigheid, en gaf aan Zijne Majesteit den raad om het met den heer Kumunduros te beproeven , aan wien hij beloofde zijne ondersteuning te zullen verleenen. Na lang dralen werd dan ook de heer Kumunduros bij den Koning ontboden ; hij verklaarde zich ook, steunende op de belofte des heeren Zaïmis, bereid om een kabinet te vormen , echter onder de voorwaarde, dat de Koning hem niet alleen daarin maar ook het bestuur des lands de handen vrij zou laten, en dat de Ionische eilanden niet langer onder den invloed des heeren Valaorides eenen staat in den staat uitmaken, en aan het verantwoordelijke beheer van het ministerie onttrokken zijn zouden, gelijk dus ver het geval was geweest. Eindelijk verlangde hij eene verandering der buitenlandsche politiek, vermits Rusland sedert het bewind van den heer Deligiorgis door diens onbetamelijke toenadering tot Turkye en de antislavische houding van Griekenland beleedigd en ontstemd was. Hij keurde het wel goed dat men vriendschappelijke betrekkingen met Turkye onderhield, maar dit moest niet geschieden ten koste van de sympathien der christelijke volksstammen in Turkye en ten koste van de goede gezindheden van eene der beschermende mogendheden van Griekenland. De Koning verlangde schriftelijke opgave van deze voorwaarden . en gaf daarop in eene tweede audientie zijn antwoord schriftelijk aan den heer Kumunduros, waarbij hij nog mondeling voegde dat hij het op zoodanige grondslagen , wat de binnenlandsche politiek aangaat, met den heer Kumunduros niet eens kon worden. » De heer Zaïmis werd weder ontboden ; hij weigerde bepaald zich met de vorming van een kabinet te belasten, daar hij de Kamer tegen zich meende te hebben en eene ontbinding voor het oogenhlik niet raadzaam achtte; voor het overige verklaarde hij met het gevoelen van den heer Kumunduros in te stemmen, en beproefde, doch te vergeefs , eene overeenstemming tusschen dezen en den Koning tot stand te brengen. » De Koning ontbood daarop gisteren den heer Deligiorgis; deze vroeg bedenktijd tot heden. Men verzekert dat hij de taak niet durft op zich te nemen. Wanneer ook hij weigert, dan zal er niets anders overschieten , dan dat de heer Bulgaris verzocht wordt aan het bewind te blijven of dat een zoogenaamd kleurloos ministerie gevormd worde met vergunning om de Kamer te ontbinden." Sedert heeft men door middel van den telegraaph vernomen, dat het ministerie Bulgaris blijft; met toevoeging van den heer Grivas als minister van oorlog, en dat tot ontbinding der Kamer besloten is. ZUID- AMERIKA. Betreffende het over New-York ontvangen berigt van een tusschen Groot-Britannie en Chili opgerezen conflict kan het volgende worden gemeld. Den 8sten Maart jl. had het stoomschip Tactia, hetwelk tusschen
de havens var. Chili dienst deed en aan eene Britsche stoombootmaatschappij behoorde , in het gezigt der kust schipbreuk geleden. Vele aanzienlijke Chilenen bevonden zich als passagiers aan boord, en onderscheiden hunner verloren bij dit ongeval het leven. Een door de commissie van onderzoek naar de oorzaken van zeerampen ingesteld onderzoek bragt aan het licht dat dit ongeval aan te zware deklading te wijten was en de kapitein derhalve voor het voorgevallene verantwoordelijk was. Deze, een Engelschman, werd daarop gevangen genomen ten einde te regt te worden gesteld. Wegens dit vergrijp aan de persoonlijke vrijheid eens Britsehen onderdaans heeft thans de Britsche minister in Chili schadevergoeding en herstel gevorderd , eischen welke door de aankomst van het Britsche eskader in de Zuidzee voor Valparaiso klem zouden ontvangen. TELEGRAPHISCHE BERIGTEN. Londen , 14 Mei. De Keizer van Rusland heeft het corp? diplomatique en de ministers ontvangen, en vervolgens bezoeken gebragt aan den hertog van Cambridge, den markies de Lorne, den prins von Teek, en den Prins van Wales. Heden heeft de Keizer den graaf van Parys ontvangen en zich allerminzaamst met hem onderhouden. Londen , 15 Mei. De Times zegt dat de Keizer van Rusland , de gelukwenschen van het corps diplomatique beantwoordend, verklaarde dat het doel van Ruslanas staatkunde was den vrede van Europa te handhaven , en de hoop uitdrukte dat de voornaamste mogendheden de handen ineen zouden slaan om dat doel te bereiken. Londen, 16 Mei. De Keizer van Rusland, vergezeld door den hertog van Edinburg en den grootvorst Alexis, heeft gisteren aan den graaf van Parys in het Claridge Hotel een bezoek gebragt. Versailles , 15 Mei. De regter zijde stelt het volgende voor al» grondslag eener overeenstemming mot de regering: het gouvernement zou de vast to stellen kieswet zoowol voor de politieke als voor de mnnicipale verkiezingen toepasselijk verklaren. De eerste beraadslaging over do municipale wet zou na de eerste beraadslaging over de kieswet plaats hebben. Men weet nog niet of het gouvernement deze schikking zal aannemen; zoo zij niet tot stand komt zal de quaestie morgen voor de Vergadering gebragt worden. Het ministerie blijft voornemens eene kabinetsquaestie van deze zaak te maken. Versailles , 15 Mei. Tusschen de verschillende groepen van de regter zijde schijnt nog geene volledige overeenstemming tot stand te zijn gekomen. Op dit oogenblik zijn de parlementaire vereenigingen nog vergaderd. De minister de Broglie zal heden het wets-ontwerp betrekkelijk de tweede kamer indienen. Versailles , 15 Mei. In-de memorie van toelichting van het wetsontwerp betrekkelijk de tweede kamer wordt gezogd dat de Nationale Vergadering voor de eerste maal van hare grondwetgevende magt heeft gebruik gemaakt door het opperste gezag voor zeven jaren aan den maarschalk Mac-Mahon op te dragen, en dat die magt der Vergadering dus niet langer in haar geheel is. De Nationale Vergadering wordt thans niet verzocht het karakter der regering vast te stellen; wij houden het oog — zoo laat de regering zich in dit stuk uit — op de onderling strijdende belangen der partijen , en raden u .aan geene verbindtenissen voor de toekomst aan te gaan. Alle partijen moeten zamen werken: wij doen een beroep op aller vaderlandsliefde, en stellen eenen wapenstilstand tusschen de partijen voor. Het tegenwoordige gezag moet worden geeërbiedigd. Om geeërbiedigd te kunnen worden heeft het behoefte aan instellingen welke hetzelve ondersteunen en beperken. Berlyn , 15 Mei. Het heerenhuis heeft de wet betreffende het beheer van vacante bisdommen en die tot aanvulling der wet op de opleiding en aanstelling der <. eestelij ken, zoo als zij door het Huis van Afgevaardigden waren vastgesteld , met 51 tegen 46 stemmen aangenomen. Bkrlyn , 15 Mei. Het is thans bepaald dat de vorst Bismarck morgen van hier naar Varzin vertrekt. Bilbao , 14 Mei. Er hebben dagelijks schermutselingen met do Carlisten op den linkeroever van den Nervion plaats. Concha heeft den nacht te Balmaseda doorgebragt. Het leger rukt deels naar Leodia, deels naar den Ebro op. De ingezetenen van Bilbao zijn bevreesd voor eene nieuwe insluiting. Washington , 14 Mei. De Senaat heeft de bill betreffende de bankvrijheid goedgekeurd, en het bedrag van het in omloop te brengen staatspapiergeld op 382 millioen vastgesteld, met bepaling dat voor elk millioen, waarmede de uitgifte van banknoten vermeerderd wordt, 250,000 greenbacks ingetrokken moeten worden, en dat de greenbacks na Julij 1878 ingewisseld zullen worden tegen 47 a percents obügatien, aflosbaar binnen 10 jaren. New-York, 14 Mei. De wetgevende vergadering van Arkansas heeft den heer Baxter als wettig gouverneur erkend, en de bescherming van den President der Unie ingeroepen. New-York , 14 Mei. De president Grant heeft bij eene proclamatie den heer Baxter als gouverneur van Arkansas erkend en de gewapende benden in dien Staat vermaand om zich te ontbinden ; doch de heer Brooks wil den burgeroorlog voortzetten.
---

