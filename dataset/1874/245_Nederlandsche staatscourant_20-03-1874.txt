NEDERLANDEN. 's GRAVENHAGE, den 19den Maart 1874.
Bij Koninklijk besluit van 14 Maart 1874, n°. 14, is aan dr. Anthony Hendrik van der Boon Mesch, emeritus hoogleeraar in de faculteit der wis- en natuurkunde aan de hoogeschool te Leiden , verleend een pensioen ten laste van den Staat ten bedrage van f 3500 'sjaars, op grond van art. 43 der wet betreffende de burgerlijke pensioenen, laatstelijk gewijzigd bij die van 21 Blei 1873 (Staatsblad n°. 64). Bij Koninklijk besluit van 18 Maart 1874, n°. 10, is benoemd tot rector magnificus aan de hoogeschool te Utrecht, voor het akademiejaar 1873/74, de hoogleeraar H. P. Gr. Quack. Bij Koninklijk besluit van 18 Maart 1874, n°. 11, is aan den Engelschen matroos F. Stannard , van het stoomschip John Bramall , als blijk van Zijner Majesteits goedkeuring en tevredenheid wegens de redding van een Europeesch werkman bij het Nederlandsch Indisch leger ter reede van Atchin op 1 December 1873, toegekend de zilvere medaille, ingesteld bij besluit van 22 September 1855, n°. 64, alsmede een loffelijk getuigschrift. Bij Koninklijk besluit van 18 Maart 1874, n°. 12. is aan A. van der Winden, te Delft, als blijk van Zr. Ms. goedkeuring en tevredenheid wegens de redding van drenkelingen, op verschillende tijdstippen aldaar door hem volbragt, toegekend de bronzen medaille, ingesteld bij besluit van 22 September 1855, n°. 64, alsmede een loffelijk getuigschrift. Bij Zijner Majesteits besluit van den 14 len Maart 1874, n°. 24, is aan mr. D Everwijn, zaakgelastigde der Nederlanden te Lissabon, verlof verleend tot het aannemen van het officierskruis der orde van het Legioon van Eer, hem door den President der Fransche Republiek geschonken. Bij Zijner Majesteits besluit van den 17den Maart 1874, n°. 18, is aan mr. J. Commelin jr., op zijn daartoe gedaan verzoek, met ingang van 1 April 1874, eervol ontslag verleend als notaris te Amsterdam. Bij Zijner Majesteits besluit van den 17den Maart 1874, n°. 21, is aan W. F. C. baron Bentinck tot Nyenhuis, op zijn daartoe gedaan verzoek, eervol ontslag verleend als lid en vice-president van het college van regenten over het huis van arrest te Brielle, onder dankbetuiging voor de door hem in die betrekking bewezen diensten, en is het vice -presidium van genoemd collegie opgedragen aan het lid mr. R. F. baron Collot d'Escury. Bij Koninklijk besluit van 17 Maart 1874, n°. 11, is de luitenantkolonel L. J. G. Gijsen, van het 8ste regement infanterie, op zijne aanvrage, krachtens art. 42. § la, der wet van 28 Augustus 1851 [Staatsblad n°. 128), op pensioen gesteld, en het bedrag van dat pensioen, ingevolge art. 14 a der wet van 28 Augustus 1851 ( Staatsblad n°. 129), bepaald op f 1500 'sjaars. Bij Koninklijk besluit van 17 Maart 1874, n°. 12, zijn benoemd: bij het wapen der infanterie, bij het 1ste regemont, tot kapitein van de 2de klasse (naar ouderdom van rang), de 1ste luitenant F. W. A. baron van Dedem van Driesberg, van den staf van het wapen, werkzaam bij het Departement van Oorlog; bij het 4de regement, tot majoor, de kapitein W. G. Weier, van het 1ste regement; bij het 8ste regement, tot luitenant-kolonel, de majoor M. M. Westenberg, van het 4de regement. Bij Koninklijk besluit van 17 Maart 1874, n°. 15, is aan den voor de dienst in Oost-Indie bestemden soldaat C. W. Steinmeijer, van het koloniaal werfdnpót, vergunning verleend tot het dragen der Duitsche medaille, ingesteld ter herinnering aan den veldtogt tegen Frankriik in 1870 en 1871. J
---

BUITENLANDSCHE BERIGTEN. FRANKRIJK.
Bij de laatste overweging van het wetsontwerp betreffende de uitoefening van het kiesregt, heeft de commissie van dertigen, ra de vertoogen der afgevaardigden uit de Fransche koloniën in de Nationale Vergadering gehoord te hebben over de bij dat ontwerp voorgestelde bepaling dat alleen afgevaardigden uit het Fransche rijk in Europa in de Kamer van Afgevaardigden zouden zitting hebben, besloten dat zij over dit belangrijke punt met de regering in een opzettelijk overleg zou treden.
— Bij de voortzetting der beraadslaging over de finantiele wetten nam de Nationale Vergadering in hare zitting van jl. Dingsdag het artikel betrekkelijk een invoerregt op het gezouten vleesch aan. De budgetcommissie had dit artikel ingetrokken na de verwerping der verhooging van de zoutbelasting, omdat daarin de voornaamste aanleiding tot het voorstel gelegen was, doch een lid der Vergadering nam het voorstel over, aanvoerende dat het regt, zelfs met de tegenwoordige zoutbelasting in overeenstemming gebragt, nog eene niet te versmaden som van fr. 700,000 of fr. 800,000 'sjaars leveren kon en dat, wierd het niet geheven , de onbillijkheid zou bestendigd worden dat de vreemde industrie ten schade der inlandsche beschermd werd. Over een aantal kleinere belastingen, als: verhooging der belasting voor champagne-wijnen, van die voor het gebruik van paarden van weelde, tot heffing van nieuwe opcenten op de mobilaire belastingen, en andere voorstellen tot vermindering der uitgaven of verhooging der inkomsten, als: door het korten van een evenredig deel van alle bezoldigingen , door verhooging der overgangsregten bij verkoop van vaste goederen, nam de Vergadering daarna ongunstige besluiten; ten deele werden die voorstellen zelve afgestemd, ten deele werd geweigerd die in behandeling te nemen. Daarentegen besloot de Vergadering over te gaan tot de behandeling van twee voorgestelde nieuwe belastingen, waarvan een zou treffen het tot verlichting en verwarming gebezigde gas, met uitzondering van het voor de straatverlichting gebezigde, en de andere de katoenen, jute, wollen, hennepen en zijden garens. De voorsteller van deze laatste belasting lichtte zijn voorstel toe met te betoogen dat hij gevolg wenschte te geven aan de bij de nieuwe handelstractaten met Engeland en Belgie gegevene bevoegdheid om een binnenlandsch regt te heffen van de bedoelde in Frankrijk vervaardigde garens en te gelijkertijd een invoerregt van de ingevoerde. Deze belasting zou volgens hem eene som leveren van fr. 27,737,000 of, na aftrek der restitutie voor uitgevoerde garens, omsktrees 27 millioen francs zuiver, genoeg dus om het geheele tekort op het budget te dekken. Aan het slot der zitting vroeg de heer Rouvier welk besluit de regering genomen had naar aanleiding van de verwerping der voorgestelde verhooging van de zouibelasiirg. De Vergadering had , meende hij , door dit voorstel te verwerpen en het tegenvoorstel van den heer Pouyer-Quertier , tot dekking van het tekort door eene kasoperatie, in overweging te nemen , partij getrokken tegen den minister van finantien, die beweerd had dat alleen door de invoering van belastingen het evenwigt op het budget, waarvoor hij aansprakelijk was, kon worden hersteld. Om die reden achtte de interpellant het noodig dat de regering hare inzigten deed kennen, en , wanneer zij van dezelfde meening gebleven was , nieuwe voorstellen aan de Nationale Vergadering deed. De ondersecretaris van staat bij het departement van finantien antwoordde dat de regering die zaak in overweging nam, doch nog niet in staat was terstond nieuwe voorstellen te doen. e i\ G e l a N d. De leden van het nieuwe ministerie, welke zich aan eene verkiezing voor het Lagerhuis moesten onderwerpen, zijn reeds bijna allen zonder oppositie weder ingekozen. — Tegen de jongste verkiezingen in negentien verschillende kiesdistricten zijn bij het Lagerhuis bezwaarschriften ingediend , welke pp de gebruikelijke wijze door de daartoe aangewezen regterlijke ambtenaren onderzocht, en na contradictoir openbaar debat beslist zullen worden. — Het door sir Garnet Wolseley op den 13den Februarij met eenen gevolmagtigde van den Koning van Ashantijn gesloten tractaat behelst de volgende bepalingen: » Art. 1. Voortaan zal er een eeuwigdurende vrede bestaan tusschen de Koningin van Engeland en hare bondgenooten aan de Goudkust ter eenre en den Koning van Ashantijn en zijn volk ter andere zijde. »Art. 2. De Koning van Ashantijn belooft te zullon voldoen een bedrag van 50,000 oneen zuiver goud als vergoeding voor de kosten , welke hij de Koningin van Engeland door den jongsten oorlog heeft gedwongen te maken, waarvan hij zich verbindt 1000 oneen terstond en het overige, naar mate zulks door de Britsche regering zal verlangd worden, later in termijnen te betalen. «Art. 3. De Koning van Ashantijn doet, zoo voor zich zeiven als voor zijne opvolgers, afstand van alle regten en aanspraken op eenige schatting of leengift van de Koningen van Dinkira, Assin, Akim en Adansi, of van de andere bondgenooten van H. M , welke voorheen aan Ashantijn ondergeschikt zijn geweest. »Art. 4. De Koning doet verder, zoo voor zich zei ven als voor zijne erfgenamen en opvolgers, afstand van alle aanspraken op eenige souvereiniteit over Elmina of over eenige van da volksstammen, welke voorheen in het bondgenootschap stonden met de Nederlandsche regering, evenals op elke schatting of leengift van die stammen, alsmede op eenige subsidie of betaling van eiken aard van de zijde van de Britsche regering wegens Elmina of eenige andere der Britsche forten en bezittingen aan de Goudkust.
n Art. 6. Do handel tusschen Ashantijn en H. M.'s forten aan de kust zal vrij zijn. Het zal iedereen vrijstaan koopmansgoederen te vervoeren van de kust naar Coomassïe of van die plaats naar eenig punt van H. M.'s bezittingen ter kuste. n Art. 7. De Koning van Ashantijn verbindt zich den grooten weg van Coomassie naar de rivier Prah ten allen tijde vrij en open en in een goeden staat Ie onderhouden op eene breedte van vijftien voeten. 11 Art. 8. Vermits er voortaan voortdurende vriendschap tusschen H. M.'s onderdanen en het volk van Ashantijn moet bestaan, belooft de Koning als een bewijs der opregtheid zijner vriendschap voor de Koningin Victoria, zijne beste pogingen te zullen aanwenden om het gebruik van hi.t slagten van menschen te keeren , en daaraan geheel en al een einde te maken , als zijnde dit gebruik afschuwelijk in de oogen eener Christelijke natie." De generaal heeft den 12den Febrnarij , gelijk uit eene door hem aan den minister van koloniën gerigte depêche blijkt, wegens het eindigen van den oorlog den staat van beleg in Elmina en de omliggende landen bij eene proclamatie opgeheven verklaard. ZWEDEN E l\ NOORWEGEN. In berigten uit Stockholm van 11 Maart jl. leest men: »Aan den politieken hemel hingen hier sedert lang onweêrswolken en men was steeds op eene uitbarsting voorbereid; maar dat deze op zoodanige wijze zou plaats hebben als thans geschied is, was niet te verwachten. Het is algemeen bekend dat de gewigtigste aangelegenheid welke Zweden teregelen heeft, en tevens zijn zwakste punt, de lege rorganisatie is. In het vorige jaar beloofde de regering aan de Kamer de voordragt van eene nieuwe regeling der militaire aangelegenheid, maar zij heeft dien arbeid niet ten einde kunnen brengen, en bij de opening van den tegenwoordigen Rijksdag werd alleen toegezegd dat hem de voornaamste grondslagen der nieuwe organisatie medegedeeld zouden wordeD. Kort daarop verscheen een voorstel der regering tot wijziging van artikel 80 der constitutie, aldus luidende: » » Wanneer door eene speciale wot bij de afschaffing van het indelta-le^er [de dooide boeren geleverde en verpleegde troepen] een andere grondslag voor de organisatie der krijgsmagt te land en ter zee wordt vastgesteld, dan mag in zoodanige wet geene verandering gemaakt worden , dan alleen door den Koning en den Rijksdag in gemeen overleg."" De aanleiding tot dit voorstel was de bezorgdheid des Konings, dat de zoogenaamde landmanspartij , welke in de Rijksdagen doorgaande de meerderheid heeft, te eeniger tijd het mogelijke zou doen om het defensiewezen meer en meer te verzwakken; de aanstaande organisatie moest daarom even zoo verzekerd worden als de tegenwoordige, en de zin van het nieuwe artikel is dus: ii Wilt gij eene nieuwe legerorganisatie hebben, dan moet gij aan de regering dezelfde grondwettige magt verleenen om het nieuwe stolsel te handhaven, welke zij thans ten aanzien van het oude stelsel bezit." ii Het scheen een ontijdige stap, dezen grondwettigen waarborg reeds bij voorbaat voor het onbekende te vorderen, nog eer de grondslagen der nieuwe organisatie waren medegedeeld geworden. Hoe dit zij , de Tweede Kamer nam het voorstel der regering in zoo ver aan, dat zij daaraan het karakter van eene »rustende" aangelegenheid gaf, waarover eerst na den afloop van het tegenwoordige wetgevingstijdvak in 1876 definitief beslist zou worden De Eerste Kamer daarentegen, van wier meer conservativen geest men verwachten mogt dat zij het voorstel der regering gaaf zou aannemen , zond het aan de constitutionele commissie terug met de aanmerking dat het niet duidelijk genoeg gesteld was. De commissie gaf echter aan deze aanmerking geen gevolg, maar bragt het voorstel andermaal onveranderd voor de Eerste Kamer, met verwijzing naar het goedkeurende besluit der Tweede Kamer. Nu werd hetzelve den 7den Maart in behandeling genomen en met 46 tegen 43 stemmen verworpen, tot welk voor de regering hoogst ongunstig resultaat eene onvoorzigtige uitdrukking des ministers van justitie voorzeker heeft bijgedragen. Die minister zeide namelijk dat eene verwerping van het voorstel hoogst waarschijnlijk eene nieuwe vertraging in de bewerking der nieuwe legerwet ten gevolge zou hebben. Deze uitdrukking werd door de Kamer als eene soort van bedreiging aangemerkt en heeft bepaald invloed op de stemming uitgeoefend. Dit schijnt de minister Adlercreutz zelf ingezien te hebben, want anders is het niet te begrijpen waarom alleen hij den Koning om ontslag gevraagd heeft, en niet het geheele ministerie of althans de minister van oorlog, die het meest in de zaak betrokken is, met hem Deze gebeurtenis heeft in de hoofdstad een buitengewoon opzien gebaard. Of de Koning het verzoek des ministers om ontslag bewilligen zal , wie zijn eventuele opvolger zal wezen, of de overige ministers blijven of insgelijks aftreden zullen, omtrent dat alles ia nog niets met zekerheid bekend." GRIEKENLAND. In eene correspondentie uit Atheno, den 5den Maart aan de Rêpublique Franqaise gerigt, worden eenige mededeelingen gedaan omtrent de plannen welke het nieuwe ministerie, in overleg met de oppositie , uit welker boezem het voortgekomen is , ontworpen heeft. De regering en hare geestverwanten hadden , volgens die correspondentie, het volgende programma vastgesteld : de leden van het afgetreden kabinet Deligeorgis zouden wegens schending der constitutie in staat van beschuldiging gesteld worden; de ministeriele verantwoordelijkheid, thans slechts in naam bestaande, zou worden toegepast; de kieswet zou worden herzien volgens een door den leider der voormalige oppositie, Comonduros, opgesteld wetsontwerp: een door denzalfden afgevaardigde opgesteld ontwerp waarbij, zonder wijziging der grondwet, aan het regt van de Kroon om de vertegenwoordiging te ontbinden eenige grenzen worden gesteld, zou mede door de regering verdedigd en aldus tot wet verheven worden. Aangaande de beide laatste ontwerpen deelt de correspondent mede dat het eerste voornamelijk de strekking heeft om de ongeregeldheden te voorkomen, waarmede de verkiezingen in Griekenland plegen gepaard te gaan. Hoofdzakelijk zou dit geschieden door de verkorting van den thans vier dagen durenden termijn van stemming tot op édnen dag, en door eenige maatregelen van orde, waardoor althans eenigzins de bij de verkiezing voorkomende misbruiken verminderd kunnen worden. Daar de grondwet uitdrukkelijk voorschrijft dat door middel van ballotage moet gestemd worden, en derhalve de kiezers met boonen over iederen candidaat in eene in tweeën verdeelde bus stemmen, is het
echter onmogelijk de natuurlijke gevolgen van dit verkeerde stelsel, misbruiken van allerlei aard, geheel te keeren zonder herziening der grondwet, waartegen vele bezwaren schijnen te bestaan. De voornaamste bepaling van het laatstbedoelde wets-ontwerp geeft aan de bevolking het regt de betaling dor belastingen te weigeren, wanneer het budget niet op de grondwettige wijze is tot stand gekomen. Zelts wordt de ambtenaar, welke in dergelijk geval belastingen mogt hebben ingevorderd , met zware straffen bedreigd en persoonlijk voor de betaalde sommen aansprakelijk gesteld. De Kroon zal dus, wanneer deze wet mogt worden aangenomen , haar regt tot ontbinding der Kamer althans feitelijk in zoo verre bekort zien , dat de vertegenwoordiging zoo langen tijd zal bijeen dienen te blijven als zij noodig zal hebben voor de vaststelling van het budget. Aan het eerste punt van het programma werd in de zitting der Kamer van 4 Maart reeds een begin van uitvoering gegeven door de benoeming eener commissie van negen leden , belast met een onderzoek naar de handelingen der afgetreden ministers. TELEGRAPIIISCIIE BERIGTEN. Versailles , 18 Maart. De interpellatie van den heer Gambetta over de uitvoering der wet op de benoeming der maires heeft heden in de Nationale Vergadering plaats gehad. De heer Thiers woonde de zitting bij. De hoer Challemel-Lacour zoide dat de interpellatie de veiligheid des lands betrof, welke eischt dat de bepalingen omtrent het zevenjarige bestuur van den maarschalk Mac-Mahon stipt nageleefd worden. Hij vroeg derhalve aan het ministerie, 1°. of het, verklarende dat het gezag van Mac-Mahon boven alle aanranding verheven is, bedoeld had alle pogingen van de monarchale zijde tegen te gaan, en 2°. of het voornemens was elke handeling te bestrijden , welke strekte om den gevestigden regeringsvorm te veranderen. De minister de Broglie antwoordende verdedigde de uitvoering door hem aan de wet op de benoeming der maires gegeven, en voegde er bij dat de vergadering het hoogste gezag voor zeven jaren op een onveranderlijken voet aan Mac-Mahon had opgedragen. Die tijdsbepaling was boven allen aanval verheven. De vergadering had aan Frankrijk de zekerheid willen geven, dat gedurende het zevenjarig tijdvak geene mededinging naar het hoogste gezag zou plaats hebben; de verdere constitutionele regeling was aan de kamer voorbehouden. De regering zou daartoe medewerken door onverwijld eene wet tot instelling eener tweede kamer voor te dragen, en zij zou het gezag van Mac-Mahon doen eerbiedigen, van welke zijde het ook mogt aangerand worden. De heer de Cazenove de Pradines betoogde dat de vergadering hot regt had om de monarchie te herstellen, zonder daarin door eenige, zelfs wettelijke tijdsbepaling belemmerd te worden. De heer de Broglie antwoordde dat dit slechts een persoonlijk gevoelen van den heer de Cazenove was, waarmede het gouvernement niets te maken had. Daarna werd het voorstel gedaan om ten aanzien der interpellatie eenvoudig tot de orde van den dag over te gaan , welk voorstel met 380 tegen 318, en dus met eene meerderheid van 62 stemmen voor het gouvernement, aangenomen werd. Londen , 19 Maart. In het finantiele artikel van de Times wordt gezegd dat Sadyk-Pascha in de volgende week te Londen wordt verwacht , waar hij in overleg zal treden over finantiele hervormingen , waardoor men hoopt het krediet van Turkije op een vasten en duurzamen grondslag te vestigen. Hij is langer te Parys gebleven dan aanvankelijk in zijn plan lag, om verschillende quaestien nopens de leening van 1873 tot eene regeling te brengen. Weenen , 18 Maart. Het Huis van Afgevaardigden heeft heden de tweede lezing van het wets-ontwerp betreffende de bijdragen tot het kerkenfonds ten einde gebragt. Weenen , 18 Maart. De commissie van het Heerenhuis des Rijksraads tot onderzoek der confessionele wetten heeft den heer von Schmerling tot president verkozen. Pesth , 19 Maart. Ten gevolge van het geheel mislukken der onderhandelingen tot vorming van een coalitie-ministerie heeft de heer Szlavy heden op nieuw zijn ontslag aangeboden, hetwelk door den Keizer aangenomen werd. De heer Bitto, president van het Huis van Afgevaardigden, is bij den Keizer ontboden maar nog niet met de vorming van een kabinet belast. Rome , 19 Maart. De bisschoppen uit Lombardije hebben aan den Koning een schriftelijk protest ingediend tegen het wets-ontwerp waarbij bepaald wordt, dat geene kerkelijke liuwelijksplegtigheden mogen plaats hebben vóór de voltrekking van een huwelijk door den ambtenaar van den burgerlijken stand. Vijf en zeventig afgevaardigden van de linkerzijde hebben eene bijeenkomst gehouden, waarin over de oprigting van eene onafhankelijke partij onderhandeld is, welke zich eene hervorming in het stelsel van bestuur ten doel zal stellen. Bern , 17 Maart De Groote Raad van het kanton Appenzell Ausser-Rhoden, welke tot dusver tegen de herziening der Bondsconstitutie gestemd had , heeft zich thans eenstemmig voor de aanneming der herziene constitutie verklaard. Konstantinopel , 17 Maart. De Turksche ambassadeur te Berlyn , Aristarchi-Bey, is heden van hier vertrokken om over Odessa naar Berlyn terug te keeren. Shanghai , 17 Maart. De vrees voor onlusten te Tientsin is verdwenen. Naar het schijnt heeft men zich dienaangaande zonder reden ongerust gemaakt.
---

