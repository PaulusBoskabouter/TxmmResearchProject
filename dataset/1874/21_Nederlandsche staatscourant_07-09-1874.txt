NEDERLANDEN. 's GRAVENHAGE, den 5den September 1874.
By Koninklijk besluit van den 4den September 1874, n°. 11, is aan den Oost-Indischen militairen ambtenaar der 3de klasse W. H. Lux, laatstelijk 2de commies, tevens magazijnmeester bij liet groot militair ho-pitaal te Soerabaija, thans met verlof hier te lande, opzijn verzoek, met ingang van 1°. September 1874, eervol ontslag verleend uit's lands dienst, met behoud van regt op pensioen, bijaldien hij volgens de bestaande bepalingen daarop aanspraak heeft. Bij Koninklijk besluit van den 4den September 1874, n°. 12, is aan den Oost-indischen ambtenaar K. M. Swart, laatstelijk posthouder te Soekadana (Wester-afdeeling van Borueo), thans met verlof hier te lande, op zijn verzoek, met ingang van 1 September 1874, eervol ontslag verleend uit 's lands dienst, met behoud van regt op pensioen, bijaldien hij volgens de bestaande bepalingen daarop aanspraak heeft. Bij Koninklijk besluit van den 4den September 1874, n°. 13, is aan den Oost-Indischen ambtenaar C. F. Sloot, laatstelijk hoofdonderwijzer aan de openbare 2do lagere school te Batavia, thans met verlof hier te lande, op zijn verzoek, met ingang van 1 September 1874, eervol ontslag verleend uit 's lands dienst, met toekenning van pensioen. tlINIST E RIE VAN BINNENLANDSCHE ZAKEN. De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135) en op zijne beschikking van 17 April 1874, lit. D, 9de afdeeling, opgenomen in de Staatscourant van 18 April daaraanvolgende ; Heeft goedgevonden: te bepalen dat, met ingang van G dezer, de artt. 1, 3, 4, 5, 6 en 7 van het aangehaald Koninklijk besluit niet langer van toepassing zijn in de gedeelten van de gemeente Haarlemmermeer, in voormelde beschikking opgenoemd, en in gebruik bij mr. J. P. Amersfoordt aldaar, 's Gravenhage , 5 September 1874. Heemskerk. De Minister van Binnenlandsche Zaken brengt ter algemeene kennis, dat de Commissie, belast met het afnemen van het eerste natuurkundig examen, volgens art. 2 der wet van 8 Julij 1874 (Staatsblad n°. 97), zitting zal houden op Maandag 7 September e. k. en volgénde dagen te Amsterdam. 's Gravenhage, 5 September 1874. Voor den Minister, De Secretaris-Generaal, Hubrecht. Bij beschikking van den Minister van Binnenlandsche Zaken van heden is, met ingang van 1 October 1874: 1°. de spoorwegopziener 1ste klasse A. J. Hendriks ontheven van het toezigt op de dienst van den Hollandschen IJzeren Spoorweg , en hem opgedragen het dagelijksch toezigt op de dienst van den Oosterspoorweg van Amsterdam naar Amersfoort met zijtak van Hilversum naar Utrecht, ter standplaats Amersfoort, tijdelijk uitgeoefend door den spoorwegopziener 2de klasse O. R. J. Viveen , die daarvan wordt ontheven ; 2°. de spoorwegopziener 3de klasse J. A A. Jonkergouw ontheven van het toezigt op de spoorwegen van Zutphen langs Enschede naar de Pruissische grens en van Almelo langs Hengelo en Oldenzaal naar de Pruisische grens , on hem opgedragen het dagelijksch toezigt op de dienst van de spoorwegen van Boxtel langs Eindhoven en Venlo naar de Pruissische grens, en van Eindhoven naar de Belgische grens, ter standplaats Venlo; 3°. de spoorwegopziener 3de klasse D. Storm ontheven van het toezigt op de spoorwegen Boxtel langs Eindhoven en Venlo naar de Pruissische grens en van Eindhoven naar de Belgische grens, en hem opgedragen het dagelijksch toezigt op de dienst van den Hollandschen IJzeren Spoorweg van Amsterdam naar Botterdam ter standplaats Haarlem; 4°. den spoorwegopziener 3de klasse W. P. Verbeek opgedragen het dagelijksch toezigt op de dienst van de spoorwegen Zutphen langs Enschede naar de Pruissische grens en Almelo langs Hengelo en Oldenzaal naar de Pruissische grens, ter standplaats Hengelo. MINISTERIE VAN MARINE. De Minister van Marine brengt, ten vervolge op de bekendmaking, voorkomende in de Staats-courant van den 2den Julij jl., n°. 154, ter
kennis van belanghebbenden, dat de invoering van het onderrigt in de Hoogduitsche taal bij het Koninklijk Instituut voor de Marine te Willemsoord zal aanvangen met den leercursus van 1876/77, zoodat eerst bij het admissie-examen voor adelborst der 3de klasse in 1876 zal gevorderd worden de kennis van de gronden dier taal. 's Gravenhage, den 19Jen Augustus 1874. De Minister voornoemd, Taalman Kip. MINISTERIE VAN FINANTIEN. De modellen van de verzendirigsbiljetten, verzendingslijsten en zakboeken . bedoeld bij het Koninklijk besluit van 4 Augustus 1874 (Staatsblad n°. 116) , houdende bepalingen tot vereenvoudiging van de formaliteiten, in acht te nemen bij het vervoer van goederen , liggen ter inzage bij de ontvangers der in- en uitgaande regten en accijnsen op het terrein van toezigt, aangewezen voor de landzijde ingevolge art. 162 der algemeene wet van 26 Augustus 1822 (Staatsblad n". 38) en voor de zeezijde ingevolge art. 177 dier wet.
---

BUITENLANDSCHE BERIGTEN. FRANKRIJK.
In het Journal Officiel van Vrijdag wordt het besluit van den President der Republiek van 3 September afgekondigd, waarbij de graaf de Chaudordy, lid van de Nationale Vergadering en ambassadeur van Frankrijk te Bern, wordt benoemd tot ambassadeur van Frankrijk te Madrid. — In de Donderdag gehouden vergadering der permanente commissie werden door de afgevaardigden uit de linker zijde, de heeren de Mahy, Tirard, Picard en Calmon, zeer vele klagten geuit over de partijdigheid der regering tegen de dagbladen van de republikeinsche partij, welke, gelijk zij beweerden, dikwijls om zeer weinig beteekenende en onschuldige beschouwingen gestraft werden door de administrative of de militaire overheid, terwijl men door de dagbladen der andere partijen ongestraft beschouwingen liet verspreiden van de meest verderfelijke strekking. De sprekers verlangden dat in de eerste plaats zonder partijdigheid zou worden te werk gegaan en in de tweede plaats dat de overtredingen van de drukpers voortaan gelijkelijk door den regter zouden beoordeeld worden. Ook beklaagden zij zich over de censuur, uitgeoefend op buitenlandsche dagbladen, welke eerst aan de geadresseerden mogten uitgereikt worden na vergunning van het departement van binnenlandsche zaken, en over het ongestraft door het land reizen van eenen officier, welke alom vergaderingen van landbouwers en werklieden belegde, waarin hij eene taal voerde, welke naar de meening der sprekers voor niets anders dan aanhitsing tot burgeroorlog fe houden was. Verder drongen zg er op aan dat tijdens do voorbereiding der verkiezingen voor de departementsraden de uitoefening van het regt van vereeniging en vergadering mogt vrijgelaten worden, en gaven zij hunne hooge afkeuring te kennen dat de regering de openbaarmaking had geduld van de circulaire, waarmede de bonapartist Berger zich candidaat stelde voor de Nationale Vergadering in het departement Maine-et-Eoire, en waarin onder anderen de zinsnede voorkwam: «de oogen der natie zullen weldra met dankbaarheid gerigt worden op het Keizerlijke stamhuis, hetwelk ons twintig jaren van voorbeeldeloozen voorspoed heeft verschaft, en welks rampen ons noch deszelfs roem noch de ondervonden weldaden mogen doen vergeten". Door deze en dergelijke woorden werd , meende men, de wet geschonden, waarbij het Keizerlijke stamhuis vervallen was verklaard van den troon, door welke wet de Bonapartistische partij was uitgesloten van de voordeelen der afspraak van Bordeaux. Ook over het voortdurend schorsen en ontbinden van gemeenteraden werd door de hier bedoelde leden der commissie geklaagd, gelijk mede over beweerde onregelmatigheden bij het werk der herziening van de kiezerslijsten. De minister van binnenlandsche zaken antwoordde , na omtrent de laatstbedoelde punten de hem door de prefecten gedane rapporten te hebben medegedeeld, dat hij geen voorstander was van het beperken der vrijheid van de drukpers, doch dat dit een uitvloeisel was van eene door de Nationale Vergadering aangenomen wet, welke hij verpligt was ten uitvoer te leggen. Hij verlangde zeer dat er eene nieuwe wet op de drukpers gemaakt wierd, welke hem de noodzakelijkheid zou benemen van gebruik te maken van de magt, welke de staat van beleg der regering in handen gaf; op het oogenblik, aan den vooravond van verkiezingen, welke van zelve reeds aanleiding tot eenen vaak heftigen strijd gaven, kwam het hem echter niet wenschelijk voor op eens de teugels van de dagbladpers geheel los te laten. Omtrent den bedoelden officier antwoordde de minister dat hij een onderzoek zou laten doen naar hetgeen die zou hebben gezegd in opanbare vergadering, ten einde te beoordeelen of er aanleiding bestond om hem te berispen; thans kon de minister alleen den bedoelden officier prijzen dat hij zich belangloos
zoo vele moeite getroostte om de arbeidende klassen bezig te houden op eene meer nuttige en heilzame manier, dan door de lezing van slechte geschriften of het bezoeken van horbergen geschieden kon. De circulaire van den heer Berger verklaarde de minister mede voor een ergerlijk stuk te houden, en hij voegde er do uitdrukking bij van zijn vertrouwen, dat de schrijver daarvan de meeste schade zou ondervinden ; hoe erg hij het stuk ook vond, zijn eerbied voor de vrijheid der verkiezingen was te hoog om hem te vergunnen daartegen eenige maatregelen te nemen. De heer Picard protesteerde vervolgens tegen de inhechtenisnemingen te Marseille , onder de verklaring van zich daarbij te zullen bepalen, vermits die zaak thans bij den regter in onderzoek was. De minister van justitie gaf niet te min eenige inlichtingen om te doen uitkomen dat het onderzoek zoo veel mogelijk bespoedigd werd, en antwoordde op eene andere vraag dat de zaak wegens de ontvlugting van den exmaarschalk Bazaine den 14den September voor de correctionele regtbank van Grasse dienen zou. Ten slotte vroeg de heer de la Bouillerie of de erkenning van de Spaansche regering door Frankrijk reeds had plaats gehad, hetgeen te verwachten was na de woorden, welke de minister van buitenlandsche zaken zich in de vorige vergadering der permanente commissie over dit onderwerp had laten ontvallen. Ook vroeg hij wat er waar was van het gerucht dat er een Fransch oorlogsschip in de Bidassoa zou worden gestationeerd. De minister van binnenlandsche zaken antwoordde, bij afwezigheid van zijnen ambtgenoot van buitenlandsche zaken, dat alle mogendheden van Europa, Rusland alleen uitgezonderd, besloten hadden de regering van Spanje te erkennen, en dat de formele voltrekking van die erkenning nog van eenige formaliteiten afhing. Het gerucht van het stationeren van een oorlogsschip in do Bidassoa was geheel ongegrond. De heeren de la Bouillerie, d'Aboville en de Larochefoucauld gaven daarop hunne afkeuring te kennen over de geschiede erkenning, wolke zij in strijd met Frankrijks belangen achtten, en beweerden dat daartoe niet mogt zijn overgegaan zonder de medewerking der N.itionale Vergadering. Do heer de Mahy gaf daarentegen te kennen dat hij en zijne vrienden van oordeel waren dat de regering wel had gedaan , en niet twijfelden of de Nationale Vergadering zou haar zegel op die erkenning drukken. ENGELAND. Uit Londen wordt berigt dat de Spaansche gezant aan den ondersecretaris van staat bij het departement van buitenlandsche zaken zijne geloofsbrieven heeft overhandigd. Daar wegens de afwezigheid der Koningin Victoria de overhandiging der geloofsbrieven in eene plegtige audientie niet kon plaats hebben, werd de gezant door de geschiede inlevering als behoorlijk bij de Britsche regering geaccrediteerd aangemerkt. RUSLAND. In het Journal de St. Pétersbourg van 2 dezer wordt over de erkenning van de Spaansche regering het volgende gezegd: »De laatstelijk door de Carlisten behaalde voordeelen en de besluiteloosheid, welke onder de bevelhebbers van het leger der regering schijnt te heerschen, schijnen geene gunstige voorteekenen op te leveren voor de wèlgevestigdheid der regering van den maarschalk Serrano. Drie weken geleden is te St. Petersburg een afgezant van don Carlos aangekomen, welke niet ontvangen is, ofschoon de door hem overgebragte depêches aan den Czar overhandigd zijn. Men beweert dat de houding van Rusland minder toe te schrijven is aan sympathie van de Russische regering voor don Carlos, dan aan haren tegenzin om den maarschalk Serrano te erkennen. De waarheid is dat de vorst Gortschakoff afwezig en de vorst von Reuss, Duitsch ambassadeur te St. Petersburg, wegens eene op eene jagtpartij beloopen wonde bedlegerig is. In deze zaak heeft dus niemand op den Keizer van Rusland invloed kunnen uitoefenen." DUITSCHLAND. De Duitsche dagbladen brengen heden uit alle oorden des lands uitvoerige berigten omtrent de viering van het nationale feest op den 2den dezer, den dag waarop de overwinning bij Sedan behaald werd. De Norddeutsche AUgemeine Zeitung herinnert, dat het van den aanvang af 's Keizers wil is geweest dat het nationale feest ter herinnering van het herstel des Duitschen rijks uit het volk zou voortkomen, dewijl het alleen op die wijze de beteekenis kon erlangen welke aan de zaak zelve en aan de van alle kanten geuite wenschen kon beantwoorden. Naar Duitsche gewoonte hadden de gevoelens daaromtrent aanvankelijk aanmerkelijk uiteen geloopen ; de dag der uitroeping van den Keizer, de verjaardag des Keizers, de dag waarop de Frankfurter vrede gesloten werd, de dag der capitulatie van Sedan waren van verschillende kanten voorgesteld en op onderscheiden gronden met warmte aanbevolen. De overgroote meerderheid des volks had zich eindelijk voor den dag van Sedan verklaard, als het keerpunt van den oorlog uitmakende. »Want, zegt het blad, ofschoon Strasburg en Metz eerst vele weken later in onze handen vielen, van Sedan af was de sleutel van het Duitsche huis weder in ons bezit Gelijk in alle groote nationale quaestien stemde de eigen zienswijze des Keizers met de wenschen van de meerderheid der natie overeen. Toen in het vorige jaar de Keizer de onthulling van het Gedenkteeken der Overwinning te Berlyn op den 2den September bepaalde, was daarmede aan dien dag voor altoos de wijding als nationale feest- en gedenkdag gegeven, en met trotschheid mag Berlyn , hetwelk verleden jaar door die onthulling het middelpunt van het nationale feest werd, van zich zelf getuigen dat het in dit jaar door zijno feestviering op nieuw bewezen heeft, dat het de ware hoofdstad des rijks is." Te Berlyn, waar alle openbare gebouwen en een overgroot aantal bijzondere woningen rijk met vlaggen en groen getooid waren, werd de feestviering geopend met eenen bidstond iD de kerken. Des voormiddags werd voor den Keizer eene groote parade van de onderscheidene corpsen der garde gehouden , waarbij de Keizerin, de Koninklijke prinsen en prinsessen en de gezamenlijke te Berlyn aanwezige vorstelijke personen (onder welke de Groothertog van Saksen Weimar en de Prins van Wales) tegenwoordig waren. Gelijktijdig werd in een ander gedeelte deistad met bijzondere plegtigheid do eerste steen gelegd van een uit bijdragen van ingezetenen te stichten gedenkteeken voor de in den jongsten oorlog gesneuvelde krijgslieden, dio uit zekere gedeelten van
Berlyn geboortig waren. Op vele plaatsen in en buiten de stad hadden feestelijke bijeenkomsten plaats waar toepasselijke redevoeringen gehouden en liederen gezongen werden Ook voor de schooljeugd was gezorgd. In alle scholen werden des voormiddags toespraken gehouden om de jongelieden op de groote beteekenis van het nationale feest opmerkz iam te maken; en daarna zag men de kinderen in onderscheiden optogten met vaandels naar uitspanningsplaatsen buiten de stad trekken om den namiddag met spelen en vermakelijkheden door te brengen. In de meeste fabrieken stond het werk stil en was aan het werkvolk een vrije dag gegeven. Des avonds had eene buitengewoon prachtige illuminatie plaats. Onder de van elders ontvangen© mededeelingen heeft bijzonder de aandacht getrokken die uit Dresden , van waar gemeld werd: »Het Sedanfeest werd heden onder algemeene deelneming gevierd. De stad was feestelijk getooid; ook uit het paleis des Konings wapperden een aantal vlaggen. Des morgens ten 7 ure had op de Neumarkt onder het luiden der klokken een ochtendgodsdienst plaats , waaraan de in plegtigen optogt geschaarde corporatien en werkliedenvereenigingen deel namen. Daarop volgde ten 9 ure een bidstond in alle evangelische kerken en in de Israëlitische synagoge. Door den katholieken bisschop Forwerk werd ten 11 ure eene hoogmis in de katholieke hofkerk gevierd. Des namiddags hadden de volksfeesten op het Brühlsche terras plaats, waaraan de Koning in persoon deel nam." In al de berigten wordt er inzonderheid op gewezen dat de belangstelling en deelneming der bevolking algemeen is geweest, hetgeen naar het oordeel der Norddeutsche AUgemeine Zeitung » het bewijs oplevert, dat het streven van sommigen [onder anderen den bisschop van Mainz] om de feestviering tot een confessioneel vraagstuk te maken deerlijk mislukt is." Ook de halfofficiele Provinzial Correspondent zegt in haar nomrner van 3 September: »De bijzonderheden, welke uit alle deelen des rijks gemeld worden , wederleggen ten stelligste de bewering dat de gedachtenisviering het werk van eene enkele partij zou wezen. Het Sedanfeest, gelijk het ditmaal met zoo onmiskenbare eensgezindheid gevierd werd, is de blijmoedige handeling van het zijne eenheid en zijne daarop berustende grootheid beseffende Duitsche volk." TELEGRAPIIISCIIE BERIGTEN. Berlyn , 4 September. De Spaansche gezanten te Londen en te Brussel hebben heden hunne geloofsbrieven overhandigd. Bij een besluit van de raadkamer der regtbank alhier is de voorloopige sluiting van het Duitsche timmerliedenverbond verordend. Santander, 4 September. De D'uitsche kanoneerbooten zijn van Bilbao vertrokken zonder van het hun aldaar aangeboden gastvrij onthaal gebruik te maken. De Carlisten werpen in den omtrek van Bilbao verschansingen op. Madrid, 4 September. Er zijn reeds 43,823 recruten ingeschreven. Aan afkoopgelden is niet minder dan 37 millioen realen ontvangen. R ome, 3 September. De Italië berigt dat de ministerraad heden eene vergadering gehouden en over de quacstie van de ontbinding der Kamer beraadslaagd heeft. Het blad meent te weten dat de nieuwe Kamer omstreeks het midden van November bijeen zal komen. München, 4 September. De Koning heeft gisteren op het kasteel Berg uit onderscheiden deelen des lands en uit den vreemde een groot aantal telegrammen ontvangen, waarin hom hulde betoond wordt. De Duitsche gezant te Parys , vorst Hohenlohe, is gisteren uit Berlyn hier aangekomen. Posen, 4 September. Van wege de politie werd heden aan de abdis van het klooster der Carmeliterinnen aangezegd, dat de buitenlandsche kloosterzusters binnen drie dagen het klooster en het land hadden te verlaten. Het verzoek der abdis om uitstel, ten einde een beroep op den minister van eerodienst te kunnen doen, werd bewilligd. Kopenhagen, 3 September. De Rijksdag is bij een » Open Brief" des Konings tegen 5 October bijeen geroepen. New York, 4 September. De slagtoffers der te Conshalla in Louisiana plaats gehad hebbende mishandelingen zijn allen blanken. Men beschuldigt de ambtenaren van de negers opgeruid te hebben. De gouverneur van Louisiana heeft een prijs uitgeloofd voor de ontdekking der opstokers. De regering in Washington heeft tot onderdrukking van verdere stoornis der rust vergunning tot het inroepen van de hulp der troepen gegeven.
---

