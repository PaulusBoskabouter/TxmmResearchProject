NEDERLANDEN. 's GRAVENHAGE, den 13den Maart 1874. (Staatsblad no. 24.) BESLUIT van den 6den Maart 1874, houdende vernietiging van het besluit van Burgemeester en Wethouders der gemeente Overasselt van 25 October 1873, tot sluiting der begraafplaats rondom het Hervormd kerkgebouw te Nederasselt.
Wij WILLEM III, bij de gratie Gods, Koning der Nederlanden, Prins van Oranje-Nassau , Groot-Hertog van Luxemburg, enz., enz., enz. Op het rapport van Onzen Minister van Binnenlandsche Zaken, van 28 Januarij 1874, n°. 192, 2de afdeeling, omtrent het besluit van Burgemeester en Wethouders der gemeente Overasselt van 25 October jl., hetwelk de burgemeester dier gemeente, krachtens art. 70 der gemeentewet, verklaard heeft niet te zullen uitvoeren en bij' Ons besluit van 20 December 1873 ( Staatsblad n°. 188) geschorst werd; Overwegende, dat dit besluit strekt tot sluiting op 1 Januarij 1874 der begraafplaats, gelegen rondom het Hervormd kerkgebouw te Nederasselt , gemeente Overasselt; dat art. 24 der wet van 10 April 1869 ( Staatsblad n°. 65) bepaalt, dat eene begraafplaats, waarvan geen gebruik meer wordt gemaakt, bij een besluit van het gemeentebestuur gesloten wordt verklaard, en dat, wanneer van eene bijzondere begraafplaats geen gebruik meer wordt gemaakt, het bestuur dier begraafplaats daarvan kennis geeft aan het gemeentebestuur; dat ten aanzien der begraafplaats, gelegen rondom het Hervormd kerkgebouw te Nederasselt, geschil bestaat, daar zij door het gemeentebestuur wordt gehouden voor eene algemeene begraafplaats, terwijl kerkvoogden der Hervormde gemeente beweren , dat die begraafplaats sedert eene reeks van jaren onder hun beheer heeft gestaan en door hen onderhouden is, en dat zij haar ook in het vervolg ia gebruik wenschen te houden; dat het gemeentebestuur door art. 24, alinea 1, der wet van 10 April 1869 ( Staatsblad n°. 65) hier toe te passen, dit geschil in strijd met art. 14H, alinea 1, der Grondwet zelf besliste en zijn besluit alzoo in strijd met de wet genomen werd ; Gelet op artikel 153 der gemeentewet; Den Raad van State gehoord (advies van 24 Februarij 1874 , n°. 13); Gezien het nader rapport van Onzen Minister van Binnenlandsche Zaken, van 28 Februarij 1874, n°. 208, 2de afdeeling; Hebben goedgevonden en verstaan het besluit van Burgemeester en Wethouders van Overasselt van 25 October jl. tot sluiting der begraafplaats rondom het Hervormd kerkgebouw te Nederasselt te vernietigen. Onze Minister van Binnenlandsche Zaken is belast met de uitvoering van dit besluit, hetwelk in bet Staatsblad geplaatst en in afschrift aan den Raad van State medegedeeld zal worden. Het Loo , den 6den Maart 1874. WILLEM. De Minister van Binnenlandsche Zaken , Geertsema. Uitgegeven den veertienden Maart 1874. De Minister van Justitie, de Vries. MINISTERIE VAN BINNENLANDSCHE ZAKEN. De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135); Heeft goedgevonden, met wijziging zijner beschikkingen van 27 October 1873, n°. 282, 2 December 1873, n°. 235, en 18 December 1873, n°. 186, 9de afdeeling, voor zooveel betreft Gauw, Offingawier, Nyland, Folsgare, Tjallmizum, Wolsum, Abbega, Oosthem, Westhem, Tjerkwerd, Doniaga, Workum, Eesterga en Follega, met ingang van 17 Maart e. k.: 1°. de artt. 1, 3, 4, 5, 6 en 7 van dat besluit niet langer van toepassing te verklaren op Gauw, Nyland, Folsgare. Tjalhuizum, Wolsum en Eesterga; 2°. de sub 1°. aangehaalde artikelen in de navolgende gedeelten van Offingawier, Abbega, Oosthem, Westhem, Tjerkwerd, Doniaga, Workum en Follega van toepassing te verklaren: d. Offingawier. Beginnende aan het punt van zamenkomst van den Offingawierschen grindweg en de Offingawiersche vaart (de Offingawiersche brug) , den noordoostelijken oever dier vaart volgende tot den Groenendijk , langs dezen in noordoostelijke rigting tot het land van Bartle Sytsma, de grensscheiding van dat land in noordwestelijke
rigting volgende tot den Offingawierschen grindweg en langs dezen in zuid-zuidwestelijke rigting tot aan het punt van uitgang. b. Abbega. Het gedeelte gelegen ten noordwesten van de Bolswarder vaart, ten v westen van de opvaart, loopende van de Bolswarder vaart tot den watermolen van G. M. Vierstra, ten zuiden van het land van P. D. Douma en ten oosten van het land van S. Sybersma tot aan het punt van uitgang. c. Oosthem, Westhem en Abbega. Van de Nieuwe Zijlen, ten noorden van den Hemdijk tot in hat gehucht Blaauwhuis , onder Westhem , ten zuidoosten van de Blaauwhuistervaart tot aan het Morrawieltje en ten zuidwesten en westen van de Bolswarder vaart tot aan het punt van uitgang. d. Tjerkwerd. De kom van het dorp. e. Doniaga en Follega. Beginnende bij de Follegasche brug , volgende den noordelijken oever der Follegasche vaart tot het punt waar deze zich in het Tjeukemeer uitstort, van daar den noord-noordoostelijken oever van dat meer volgende tot de grensscheiding der dorpen St. Nicolaasga en Doniaga, langs deze grensscheiding in westelijke rigting tot den Doniagaschen straat- en grindweg, dezen volgende in zuid-zuidwestelijke rigting tot aan den Lemmerstraatweg, dezen volgende tot aan het punt van uitgang. f Workum. Beginnende aan het punt van zamenkomst van de Laars en de Horza, den zuidoostelijken oever van de Horza volgende tot het Langvliet, langs dezen en het Kort vliet tot het punt, waar deze zich met de Zandmeer vereenigt, van daar in regte rigting zuidwestwaarts tot aan de St. Ursulapoel en verder noordwaarts tot aan de Wijde Laars, deze overstekende langs den noordoostelijken oever van de Laars tot aan het punt van uitgang. 3°. de sub 1°. aangehaalde artikelen van toepassing te verklaren : a. in het gedeelte van Heeg, gemeente Wijmbritseradeel, beginnende van de grensscheiding van Idzega, oostwaarts langs den oever van don Schuttel en Palse-poel tot den derden watermolen , van daar noordwaarts over den grindweg naar Oudega twee kilometer landwaarts in en verder westwaarts achter de woningen van Eeringa en de Hoop, over de perceelen 216, 218, 241, 247, 250, 272, 278, 300, 676 en 677 (gemeente Heeg, sectie E), aansluitende aan den kring Idzega; b. in het gedeelte van de buurt Lippenwoude in Hommerts, gemeente Wijmbritseradeel, ten oosten van den straatweg van Sneek naar de Lemmer gelegen; c. in het gedeelte van de buurt Tinga der gemeente Sneek tussclien den straatweg van Sneek naar de Lemmer en de Greeuw gelegen. 's Gravenhage , 12 Maart 1874:. Geertsema. MINISTERIE VAN FIN ANTI EN. Van de Belgische postadministratie is het berigt ontvangen dat eene dienst van pakketbooton in werking zal komen, beurtelings varende tussclien Antwerpen en New-York, en tusschen Antwerpen en Philadelphia. Het eerstvolgende vertrek der boot van Antwerpen naar Philadelphia is op 25 Maart bepaald. De volgende vertrekdagen zijn 8 en 22 April. Te rekenen van laatstgenoemden dag heeft er geregeld van twaalf tot twaalf dagen een verirek plaats. De met genoemde diensten te verzenden brieven enz. voor de Vereenigde Staten van Noord-Amerika, die van eene aanwijzing op het adres via Antwerpen moeten worden voorzien, zyn aan de navolgende voorwaarden onderworpen: Brieven: Vrijwillige frankering tot bestemming. Gefrankeerd 20 cent per 15 gram. Ongefrankeerd bij aankomst hier te lande 30 cent per 15 gram; Aangeteekende brieven: 20 cent vast regt boven het gewone port; Gedrukte stukken: Gedwongen frankering, 6 cent per 50 gram; Monsters van koopwaren: Gedwongen frankering, 7'/ 2 cent per 50 gram. 's Gravenhage, 10 Maart 1874. De Minister van Finantien, van Delden. Telegrafie. Mat ingang van den 15den dezer zal het rijkstelegraafkantoor te Lobith op Zon- en feestdagen open zijn van 8 tot 9 ure voor- en van 1 tot 4 ure namiddags. De diensttijd op werkdagen blijft onveranderd, 's Gravenhage, den 12den Maart 1874. Namens den Minister, De Secretaris- Generaal, Bartstra. RAAD VAN STATE. Openbare vergadering van den Raad van State, Afdeeling voor de geschillen van bestuur , op Woensdag den 18den Maart 1874, des voormiddags ten elf ure.
---

