BINNENLANDSCHE BERIGTEN.
's Gravenhage , den 12 den Mei 1874. Een lang voorbereide vaderlandsche feestdag is aangebroken. Het is het zilveren feest Zijner regering, dat de Koning viert, en zijn volk met Hem, het hart vervuld van dankbaarheid jegens de Voorzienigheid, voor al den zegen dien Zij gedurende het afgeloopen tijdvak aan Vorst en Vaderland geschonken heeft. Alom in den lande heerschen vreugde en geestdrift; niet het minst in de hoofdstad des Rijks, waar de Koning heden vertoeft, gelijk voor vijf en twintig jaren, toen Hij, bij het aanvaarden der regering, zich aldaar plegtig aan Zijn volk verbond en deszelfs huldiging ontving. Gisteren hebben Hunno Majesteiten de Koning en de Koningiu, vergezeld van de Leden van het Koninklijke Huis , hunnen plegtigen ntogt in Amsterdam gedaan. Ten half twee ure in de hoofdstad aangekomen zijnde , werden de vorstelijke personen in het station van den Hollandschen ijzeren spoorweg door de heeren mr. C. J. A. den Tex, burgemeester van Amsterdam, Mr. H. J. van L3nnep, voorzitter der Amsterdamsche feestcommissie, en mr. H. L. M. Luden, commandant van de eerewacht te paard , toegesproken en hartelijk welkom geheeten Nadat Z. M. op die toespraken met warmte geantwoord had, verlieten de Leden van het Koninklijke Huis het stationsgebouw. Z. M. de Koning, HH. KIv. HH. de Prins van Oranje, de Prinsen Alexander en Hendrik der Nederlanden en Z K. H. de Groothertog van SaksenWeimar-Eisenach stegen te paard; H. M. de Koningin, H. K. H. de Groothertogin van Saksen-Weimar-Eisenacli, Prinses Sophia der Nederlanden , en Z. K. H. Prins Frederik der Nederlanden namen plaats in een open rytuig, en aldus begaven zij zich, door een escorte cavalerie, de eerewacht te paard, deputatien uit vele corporatien en veieenigingen en de Amsterdamsche schutterij begeleid, naar het paleis op den Dam. HH. MM. werden op hunnen togt langs de fraai versierde straten en grachten der stad met eene onbeschrijfelijke geestdrift door de talrijke volksmenigte ontvangen, en bij hun herhaald verschijnen op het balcon van het paleis met steeds klimmend vreugdegejuich verwelkomd. Gisteren avond bragten de vereenigde liedertatels van Amsterdam aan HH MM. eene serenade, waarbij vaderlandsche liederen werden uitgevoerd, terwijl op den Dam eene prachtige verlichting was ontstoken. Heden ochtend, 12 Mei, vingen de feestelijkheden aan met eene réveille, door verschillende muzijkcorpsen op den Dam uitgevoerd, waarna in de kerken van de hoofdstad godsdienstoefeningen gehouden werden. Die in de Westerkerk, welke ten 8'/j ure begon , werd door Z. M. den Koning, HH. KK. HH. den Prins van Oranje, Prins Alexander, Prins Frederik, door den Groothertog van Saksen-Weimar en onderscheiden civile en militaire autoriteiten bijgewoond en doof den weleerw. heer J. P. Hasebroek, predikant te Amsterdam, geleid. Vóór de komst van Z. M. zong de gemeente psalm 100. Bij het binnentreden der vorstelijke bezoekers hief het orgel Mendelsohns » Lobgesang aan. Na eene hartelijke zegenbede en nadat de gemeente als voorzang psalm 118, vs. 12, gezongen had, ving de spreker zijne feestrede aan, waarvoor Z.Eerw. tot tekst gekozen had Romeinen 1, vs. 8, de woorden: »Eerstelijk danke ik mijnen God." Het was allereerst een woord van dank aan God, met herinnering aan hetgeen in die vijf en twintig jaren was geschied, en hoe vóór 25 jaar Z. M. in dezelfde kerk tot een dank- en bidstond met de gemeente was zaamgekomen. Ook werd door den spreker gewezen op het vele goede door Z. M. tot stand gebragt, en herinnerd onder anderen aan den watersnood en aan de spreuk van den Zwijger: » Saevis tranquillus in undis. Maar ook ten slotte een woord van opwekking om den Koning te geven wat 's Konings is, en Gode wat aan God toebehoort. Nadat de spreker de zegenbede uitgesproken en de gemeente Ps. 72 ; S . 11: » Zijn naam moet eeuwig eer ontvangen" enz. gezongen had, nam de godsdienstoefening een einde. Daarna ving de plegtigheid in de Nieuwe Kerk aan. Do ruimte tusschen het orgel en het koorhek was daartoe bestemd. Tegen dat hek was de Koninklijke troon opgerigt, bekleed met rood fluweel, tegen een achterscherm van wit fluweel met zilverèn franjes. De wapens der provinciën en van de hoofdstad, de provinciale hoofdplaatsen en van de stad Rotterdam waren geplaatst langs de tribunes, welke door een aantal genoodigden, leden van het corps diplomatique, hooge ambtenaren, leden der hooge collegien van staat en van verschillende corporatien en collegien met hunne dames, door het koor en een talrijk publiek werden ingenomen Onder de genoodigden werden ook werklieden van het Rijks entrepótdok en van andore fabrieken opgemerkt. Even vóór 10 ure kondigde eene fanfare van het orchest en het gejuich des volks op den Dam de komst van Z. M. aan. Voorafgegaan door den burgemeester trad do Koning door de deur aan de Damzijde I
het kerkgebouw binnen. Z. M. gaf den arm aan H M. de Koningin. Z. K. H. de Groothertog van Saksen-Weimar volgde met HD gemalin. Daarop HH. KK. HH. de Prinsen van Oranje , Prins Alexander en Prins Frederik, benevens een aanzienlijk gevolg. De leden der hofhouding namen onder den troonhemel achter de vorstelijke personen plaats. Vlak tegenover den troon zette zich de burgemeester. Onmiddellijk nadat de vorstelijke personen zich hadden neêrgezet nam de uitvoering eenen aanvang van de feestcantate, op woorden van J. J. L ten Kate, gecomponeerd door Joh. J. H. Verhulst, onder leiding van den componist, door een koor van 500 zangers en zangeressen en een talrijk orkest ten gehoore gebragt. Na het eind van het eerste deel der cantate schaarden zich de leden der Staten-Generaal voor den Troon. en deed de heer J. Fransen van de Putte , wegens ongesteldheid van den voorzitter het woord voerende , namens de Eerste Kamer, voorlezing van het volgende adres: SIRE! Bij de herdenking aan de zoo gelukkige vijf-en-twintigjarige regering van Uwe Majesteit, nadert de Eerste Kamer der Staten-Generaal op dezen dag met dankbare aandoening den Troon van Neêrlands geliefden en geëerbiedigden Koning. Hoogst gewigtig is het tegenwoordig oogenblik waarop wij, terugziende op de vele weldaden door Nederland in dit afgeloopen tijdperk genoten, onze eerbiedige hulde aan Uwe Majesteit komen aanbieden. Het Vaderland is dio weldaden bovenal verschuldigd aan de trouw , waarmede de Grondwet voortdurend is nageleefd en gehandhaafd. Het Noderlandsche Volk, sedert eeuwen aan het roemrijk Stamhuis van Oranje verknocht, verlangt niets vuriger dan den voorspoed en den bloei van dat Doorluchtig Huis; naarmate het zich naauwer daaraan verbonden gevoelt, mag het te meer het voortbestaan daarvan wenschen, als een der belangrijkste waarborgen voor het heil ook van het nageslacht. Op Uwe Majesteit en op Neêrlands geliefde Koningin ruste steeds 's Hemels ruimste zegen. Met onzen hartgrondigen wensch voor beider geluk en voor het welzijn der Leden van Uw Huis vereenigt zich voorzeker de geheele Natie. Vervolgens trad de heer mr. W. H Dullert, voorzitter van de Tweede Kamer der Staten-Generaal, voor den troon en deed voorlezing van het volgende adres: SIRE! De Tweede Kamer der Staten-Generaal acht zioh gelukkig op dezen gedenkwaardigen dag aan Uwe Majesteit plegtig en in 't openbaar hare eerbiedige hulde te kunnen brengen , en de gevoelens te mogen uitdrukken, die haar evenzeer als het volk, dat zij vertegenwoordigt t bezielen. Geheel Nederland, Sire, ziet met een diep gevoel van erkentelijkheid terug op het afgeloopen vijf en twintigjarig tijdperk van Uwer Majosteits regering. Dat tijdperk heeft zich onder Hoogeren zegen, bij de ongestoorde werking van vrijheidademende Staatsinstellingen, gekenmerkt door toenemende welvaart, door vrede en rust, nergens afgebroken dan in Indie, waar onder de Nederlandsche vaan roemrijk gestreden is. Gedurende dat tijdperk heeft zich hier te lande bijna op elk gebied een opmerkelijke vooruitgang vertoond en heeft Nederland zyne eervolle plaats in de rij der beschaafde Staten loffelijk gehandhaafd. Door volijverige toewijding aan de belangen van het dierbaar Vaderland hebt Gij, Sire, tot het verwerven of behouden van al dat goede krachtig medegewerkt. Gij hebt nijverheid en kunst aangemoedigd, met milde hand weldaden verspreid en waar een deel des lands door zware rampen werd getroffen , U tot de edelste zelfopoffering bereid getoond. De herinnering van dit alles stempelt, ook in de schatting van de Tweede Kamer der Staten-Generaal, den dag van heden tot een onvergetelijk nationaal feest. Moge het God behagen, de regering van Uwe Majesteit nog een tal van jaren te verlengen, onder bestendiging van de voorregten, waarin wij ons thans verheugen! Moge de Koning, met de hoogvereerde Koningin aan zijne zijde, in de liefde en trouw van zijn volk het loon vinden voor zijn volhardend streven! Mogen do banden, die sedert eeuwen Nederland aan Uw Doorluchtig Stamhuis verbinden , en voor
welker duurzaamheid Uwer Majesteits zonen ons een waarborg te meer aanbieden, onverbreekbaar blijven tot in lengte van dagen ! Z. M. de Koning antwoordde als volgt: Mijne Heeren Leden van de Eerste en Tweede Kamer der Staten-Generaal ! Diép geroerd ben Ik door de woorden die het Nederlandsche volk door uwen mond tot Mij heeft gesproken. Aan de liefde en trouw, Mij en Mijn Huis zoo ondubbelzinnig gebleken, wensch Ik te beantwoorden door een ernstig streven om den bloei en den voorspoed van ons aller dierbaar Vaderland te bevorderen. De Almagtigo God geve Mij daartoe zijne onmisbare hulp en schonke aan Nederland zijn besten zegen. 's Konings woorden werden onder fanfares van het orkest door de schare met een herhaald: Leve de Koning ! begroet. De burgemeester van Amsterdam, zich aan het hoofd van den gemeenteraad voor 's Konings troon plaatsende, betuigde aan Z. M. den dank van de stad Amsterdam dat het Z. M. behaagd had aldaar dit feest te vieren. ZEd. Achtb. wees op de in het tijdperk der laatste vijf en twintig jaren ruimschoots genoten zegeningen en beval Amsterdam in de gunst van Z. M aan, als eene stad, die zich door zoo groote liefde voor het Koninklijk Huis onderscheidde. De Commissarissen des Konings in de verschillende provinciën boden vervolgens, vergezeld van eenige leden van de Gedeputeerde Staten en hunne griffiers, successivelijk aan Z M. adressen van hulde aan. De plaats van den Commissaris in Zeeland, die den Keizer van Rusland uitgeleide doen moest en daarom afwezig was, werd dooreen der leden van de Gedeputeerde Staten van dat gewest vervuld. Toen rigtte de commissie voor het nationaal geschenk, bij monde van haren voorzitter, zich tot Z. M. en bood hem het cadeau der natie aan, benevens eene opgave der namen van de ruim 900gemeenten , welker bevolking daartoe had bijgedragen. Diep geroerd bedankte de Koning voor het Hem aangeboden geschenk. De gift, aan zijne hand toevertrouwd, wenschte Hij te besteden tot handhaving eener parel aan Neêrlands kroon, de weldadigheid. Aan het fonds voor den gewapendeu dienst ten behoeve van de invaliden van de land- en zeemagt in Nederland en in Indie, tot nut deidapperen , die hun leven voor Nederland hadden veil gehad en in den strijd verminkt waren geworden, wilde Z. M. de opbrengst van dit fonds bestemmen. Luide en herhaalde toejuichingen en fanfares verhieven zich na de mededeeling van deze Koninklijke beslissing. Daarop werd het tweede gedeelte der Feestcantate voorgedragen. Bij de slotregelen, vervaardigd op de melodie van het aloude Wilhelmus, verhieven z[ch alle aanwezigen.'Aan het slot wuifde de Koning herhaaldeli k , hetgeen door allen beantwoord werd. Z. M. gaf daarop nogmaals het voorbeeld tot een luid hoerah ! Op dezelfde wijze en in dezelfde volgorde, waarin de Koninklijke stoet was binnengekomen, hoeft deze het kerkgebouw ten 11 ure ongeveer verlaten. Ten half één ure kwam Z. M. de Koning met HH. KK. HH. den Prins van Oranje, prins Alexander en Prins Frederik, vergezeld van een talrijk gevolg, waarin zich onderscheiden Russische autoriteiten bevonden, aan het stationsgebouw van den Rhijnspoorweg aan, ten einde Z. M. den Keizer van Rusland te ontvangen. Z. M. werd aldaar met geestdrift door de voor het gebouw verzamelde menigte begroet. Na eenige oogenblikken in de fraai versierde wachtkamers der eerste en tweede klasse te hebben vertoefd, nam Z. M. het perron in oogenschouw, dat met prachtige oranje- en laurierboomen, met de Russische, Nederlandsche en Oranje-vlaggon prijkte. Ten 12 ure 55 minuten kwam de trein aan, die uit Russische wegens bestond en met Russische en Nederlandsche beambten bezet was. Bij aankomst van den trein hief de muziek de Russische nationale hymne aan. Hartelijk was de ontmoeting tusschen de verschilleude Vorsten. Z. M. de Keizer, wien Z. K. H. Prins Hendrik tot Venlo was te gemoet gereisd, was vergezeld van den Russischen staatskanselier vorst Gortschakow, adj udant-generaal graaf Adlerberg, graaf Schuwalow, de generaals Ryléïcw, Woyeicow, Soltykow en Werder , aides-de-camp vorst Metchersky, graaf Adlerberg, kapitein vorst Dolgoroukyi, den geheimi-aad Hamburger, den staatsraad vorst Gortschakow en dr. Carel, geneesheer van den Czar. De Grootvorst Wladimir Alexandrowitsch, tweede zoon des Keizers, van den schout-bij-nacht Bock en luitenant graaf Schuwalow; de Grootvorst Alexis Alexandrowitsch, derde zoon des Keizers, van zijn adjudant , baron Schilling; en de Grootvorst Konstantyn Nikolajevitsch , broeders des Keizers, van den kolonel Kiréïew en kapitein-luitenant graaf Lütke Niet lang na de aankomst vertrokken HH. MM. naar het Paleis op den Dam. De vorstelijke personen namen plaats in twee open hofrijtuigen , elk met vier paarden bespannen ; hun gevolg in een tiental andere hofrijtuigen.
---

