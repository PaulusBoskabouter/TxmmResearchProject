NEDERLANDEN. 's GRAVENHAGE, den 5den Mei 1874.
B'j Zijner Majesteits besluit van den 4den Mei 1874, n°. 4, is, met ingang van 15 Mei 1874, benoemd tot plaatsvervangend kantonregter te Sneek F. H. Kok, inspecteur der registratie en domeinen aldaar. B i Koninklijk besluit van 4 Mei 1874, n°. 26, zijn benoemd tot commies der posterijen: van de tweede klasse, de heeren: J. P. van Nieuwkuyk, J. H. de Boer, J. de Vriese, L. J. van Ingen, E. W. L. Wupperman, H. Eekhout, G. van West en J. W. Vorster, thans commiesen der posterijen van de 3de klasse; van de derde klasse, de heeren: J. A. Seefat, A. J. A. baron Mulert, H. Helling en J. A. R. van Hasselt, thans surnumerairs der posterijen. Bij Koninklijk besluit van 4 Mei 1874, n°. 11, is de 1ste luitenant F. J. Raebel, van het 6de regement infanterie, krachtens punt 4 van art. 38 der wet van 28 Augustus 1851 (Staatsblad n°. 128), op nonactiviteit gesteld, in afwachting dat omtrent hem nader zal worden beschikt MINISTERIE VAN BINNENLANDSCHE ZAKEN. De Minister van Binnenlandsche Zaken ; Gelet op art. 1 van het Koninklijk besluit van 3 October 1873 (Staatsblad n°. 135); Heeft goedgevonden: met ingang van heden de artt. 1,3,4, 5, 6 en 7 van het aangehaald besluit van toepassing te verklaren: a. in de gemeente Haarlemmermeer , op de hoeve en het land , in gebruik bij H. van Dalen, en kadastraal bekend sectie K, n°". 19 tot en met 24, 26 tot en met 36, 1099 en 1129; b. in de gemeente Hoenkoop, op de hoeve en het land, in gebruik bij C. van Zuylen Tzn., en kadastraal bekend sectie A, n". 310 , tot en met 343, 349, 1096, 1100, 1123 tot en met 1126, 331 en 332. 's Gravenhage, 5 Mei 1874. Geertsema. Rijks-veeartsenijschool. De Minister van Binnenlandsche Zaken brengt ter algemeene kennis, dat het toelatings-examen, bedoeld bij art. 21 van de voorwaarden om als kweekeling aan 's Rijks Veeartsenijschool te Utrecht te worden opgenomen, zal plaats hebben op Maandag 6 Julij e. k. en volgende dagen, des voormiddags ten 8 ure; dat zij , die tot dit examen wenschen toegelaten te worden, zich in persoon of schriftelijk, mits portvrij, vóór of op lo Junij e. k. bij den directeur der school moeten aanmelden , met overlegging van : hunne geboorte-acte; een bewijs van hun goed gedrag, afgegeven door het gemeentebestuur van hunne woonplaats ; en eene verklaring van een geneeskundige, dat zij met goed gevolg of meer dan eens de inenting der koepokken hebben ondergaan of aan de natuurlijke pokken (variolae) hebben geleden. Aanbelanghebbenden wordt voorts bekend gemaakt, dat, krachtens Koninklijk besluit van 23 April 1874, n°. 3, tegen betaling van f200 'sjaars, te voldoen in twee gelijke termijnen, als kweekolingen kunnen worden opgenomen zij , die op 1 September 1874 niet ouder dan 24 jaren , en naar het oordeel van den raad van bestuur over de school ligchamelijk genoegzaam ontwikkeld zijn tot smeden, omgaan met grootere huisdieren, bij het examen blijken goed leesbaar te kunnen schrijven en kennis te hebben van: a. de gronden van de Nederlandsche spraakkunst; b. de beginselen van de Fransche of Hoogduitsche taal, zoodat de adspirant zonder grove fouten uit eene dier talen in de Nederlandsche taal kan overbrengen ; c. de beginselen der algemeene en vaderlandsche geschiedenis ; d. de beginselen der aardrijkskunde; e. de rekenkunde, bijzonder van de gewone en tiendeelige breuken , met toepassing op het Nederlandsche stelsel van maten en gewigten, alsmede van de evenredigheden en het trekken van den vierkantswortel uit getallen ; f. de stelkunst tot en met de vergelijkingen van den eersten graad met drie onbekenden; g. de meetkunst, de leer van de evenwijdige lijnen, van de driehoeken en de vierhoeken , tot en met de gelijk- en gelijkvormigheid der drie- en veelhoeken. Aan hetzelfde examen zijn onderworpen zij , die tegen betaling van
f 50 'sjaars in de school alleen onderwijs en niet tevens huisvesting wenschen te ontvangen. 's Gravenhage , 27 April 1874. Voor den Minister, De Secretaris-Generaal, Huisrecht. MINISTERIE VAN MARINE. De Minister van Koloniën, ad interim Minister van Marine, brengt ter kennis van belanghebbenden, dat in dit jaar zes jongelingen na afgelegd examen als scheepsklerk zullen kunnen worden aangesteld. De jongelingen die tot dit examen , hetwelk in de maand Augustus zal plaats hebben, wenschen te worden toegelaten, moeten zijn Nederlanders , en op den lsteu Januarij 1874 den ouderdom van 15 jaren hebben bereikt, doch mogen hun 18de jaar nog niet zijn ingetreden; alzoo komen alleen zij in aanmerking die geboren zijr. in de jaren 1857 of 1858. De kundigheden bij het examen vereischt bestaan in : 1°. het schrijven van eene schoone, nette hand ; 2°. de kennis van de gronden der Nederlandsche, Fransche en Engelsche talen. Hierdoor wordt verstaan het maken van een opstel in het Nederlandsch en het vertalen van een gemakkelijk opstel uit het Fransch en Engelsch in het Nederlandsch en omgekeerd , zonder grove taal- en schrijffouten ; 3°. de kennis van de gewigtigste tijdperken en gebeurtenissen , uit de vaderlandsche en algemeene geschiedenis ; 4°. de kennis van de beginselen der aardrijkskunde; 5°. de kennis van de rekenkunde, daaronder begrepen de leer der evenredigheden en de gewone en tiendeelige breuken met toepassing op het metrieke stelsel, wordende vooral vereischt dat de adspirant naauwkeurig en vlug rekene. Geene meerdere, maar alleen grondige kennis van het gevorderde en blijkende uit de toepassing van het geleerde, zal, wanneer het getal der adspiranten die aan de vereischten voldoen dat der plaatsen overtreft, van invloed zijn op de rangschikking en derhalve op de toelating. Ouders of voogden die verlangen dat hunne zonen of pupillen bij het examen mededingen , moeten daartoe vóór den laatsten Julij aanstaande een verzoekschrift op zegel aan den Minister van Marine indienen. Dit verzoekschrift moet bevatten : 1°. de namen en voornamen, en den stand of het beroep der ouders; en 2®. de godsdienstige gezindheid waartoe de jongeling behoort; en vergezeld gaan van : 1°. eene wettelijke verklaring, waaruit blijkt dat de jongeling Nederlander is ; 2°. diens geboorte-acte ; 3°. eene verklaring door een bevoegd geneesheer afgegeven, dat de jongeling is gevaccineerd of de kinderpokken heeft gehad. Indien de verzoeken gedaan worden door voogden of' door personen daartoe door ouders of voogden gemagtigd , moet van de voogdijschap of volmagt een legaal bewijs worden overgelegd. 's Gravenhage, den 24sten April 1874. Voor den Minister voornoemd, De Secretaris-Generaal, A. Klerck.
---

BUITENLANDSCHE BERIGTEN. ENGELAND.
Bij de behandeling der begrooting van het departement van marine had jl. Donderdag in het Lagerhuis eene uitvoerige discussie plaats over den toestand van het materieel der zeemagt. Terstond bij de optreding van het tegenwoordige ministerie had de eerste lord der Admiraliteit, de heer Ward Hunt, een zeer slecht getuigenis aangaande dien toestand afgelegd; hoewel de maandelijks aan het parlement overgelegde staten van de sterkte der Britsche vloot de namen van een groot aantal gepantserde schepen bevatten, waren volgens den heer Ward Hunt de meeste dier kostbare schepen geheel onbruikbaar voor hunne bestemming. Hoogstens zouden zij voor do verdediging der haveDS kunnen gebezigd worden, doch de active marine verkeerde in een allertreurigsten toestand van verval, en de vorige regering had de vloot zoo zeer verwaarloosd dat er ontzaggelijke kosten zouden vereischt worden om haar weder tot eenige bruikbaarheid te brengen. Onmiddellijk werden deze beweringen van den minister uiterst overdreven, zoo niet volkomen ongegrond genoemd, en zij die zoo spraken vernamen met voldoening bij gelegenheid van de aanbieding van het budget voor 1874—75 dat de kanselier van de schatkist, sir Stafford Northcote, zich aan hunne zijde schaarde , daar hij te kennen gaf dat het materieel
der marine geene buitengewone uitgaven boven die van gewoon jaarlyksch onderhoud eischte Bij de behandeling der begrooting werd nu de toestand der matine opzettelijk besproken. Behalve de oud-ministers Childers en Goschen namen de scheepsbouwmeesters Samuda en Reed aan de beraadslaging deel en betoogden de onjuistheid van de beschuldigingen, door den heer Ward Hunt tegen zijne voorgangers ingebragt, even als, gelijk de heer Childers opmerkte, eene dergelijke beschuldiging, door den laatston conservatiyen minister van marine sir John Pakington in 1866 bij de aanvaarding zijner betrekking tegen zijnen toenmaligen voorganger geuit, door de ondervinding weldra was gelogenstraft geworden. De heer Childers wederlegde nadrukkelijk het tot hem gerigte verwijt dat de regering in 1869 en 1870, om hare partij in het parlement te believen , uit overdrevene zuinigheid de belangen der marine had verwaarloosd. Hij erkende dat er veel onder zijn bestuur bezuinigd was, nagenoeg acht millioen in het jaar, of, gelijk men met het oog op het stijgen van alle prijzen veilig kon aannemen , eigenlijk wel negen millioen. Die bezuinigingen waren echter niet verkregen door verwaarloozing, maar door het aannemen van vaste regelen ten aanzien van zeer vele onderwerpen, waaromtrent vroeger bij het marinebeheer toeval, luim of partijbelang plagt te beslissen. Zoo had hij het personeel . zoowel van de administratie als van den zeedienst zeiven, aanzienlijk verminderd , en tevens het belang der overblijvenden bevorderd door hunne bezoldigingen te verhoogen. Het administratief personeel van de Admiraliteit telde in 1869 niet minder dan 1055 ambtenaren, thans niet meer dan 755 ; hierop was eene som van £ 37,000 bezuinigd , hoewel te gelijker tijd het gemiddelde bedrag der jaarwedden van £ 315 tot £ 850 was verhoogd geworden. Verder had bij de buitenlandsche eskaders een weinig verminderd, doch te gelijk twee nieuwe eskaders opgerigt, waarvan het eene geen vast station had doch zich overal spoedig vertoonen kon, waar 's lands belang het vorderde, en het andere, het reserve-eskader, voor de oefening der kustwachters gebruikt werd. Al had deze maatregel slechts eene luttele besparing geleverd, toch was zij eene, met bezuiniging tot stand gebragte verbetering der marine. Ook eene inkrimping van het getal marine-officieren, almede in het belang van den dienst, was tot stand gebragt. In 1868, toen het liberale ministerie optrad, vond het een corps zeeofficieren van omstreeks 8000 personen, waaronder 800 vlag- en hoofdofficieren, terwijl het weldra bleek dat de dienst niet moer dan 5500 zeeofficieren, waarvan 400 vlag- en hoofdofficieren , vereischte. Op de eischen van den dienst was echter vroeger weinig gelet, want nog in 1868 en in de tien voorafgaande jaren waren jaarlijks 1700 adelborsten aangesteld, terwijl er hoogstens 1( 00 noodig waren Hier had dus eene groote bezuiniging plaats gehad, welke eveneens voor het land voordeelig was, vermits thans natuurlijk het corps zeeofficieren meer en beter geoefend, dus beter voor den dienst geschikt zou zijn dan vroeger, toen men de groote meerderheid niet in dienst gebruiken kon en derhalve op non-ac;iviteit moest laten. Ook ten aanzien van den aanbouw van nieuwe schepen had de regering, waarvan de heer Childers als minister van marine deel uitmaakte, gemt end een vasten regel te moeten volgen, vermits ook hierin vroeger geen stelsel had geheerscht. In de vijf jaren, welke aan zijne optredin» onmiddellijk voorafgingen, waren respeetivelijk schepen aangebouwd met een totaal van 18,952, 12,497 , 14,142, 24,177 en 14,066 tonnen, eene ongelijkmatigheid van werken , welke bij iederen scheepsbouwmeester afkeuring vond. De regering van 1869 had daarom vastgesteld dat er telken jaro nieuwe schepen zouden aangebouwd worden tot een gezamenlijk totaal van 19500 tonnen, en naar dien regel had hij voortdurend gehandeld. De geschiede vermindering van het personeel aan de marinewerven tot op 11,000, welke men den minister zoo euvel had geduid, had plaats gehad op het eenstemmig advies van alle adviseurs aan het departement; welligt zou de zorg voor de handhaving van Engelands neutraliteit tijdens den jongsten oorlog in Europa de regering tot eene verhoogiug van uitgaven ten gevolge eener uitbreiding van materieel en personeel hebben geleid, doch te midden dér t« dier zake hangende overwegingen had de oorlog een voor Frankrijk nadeeligen keer genomen, zoodat het weldra duidelijk werd dat Engeland, na de rampen welke Frankrijk in den oorlof met Duitschland getroffen hadden, niet tot verhooging der begrooting van marine behoefde over te gaan om zich als de eerste zeevarende mogendheid van Europa te handhaven. Wat de uitgebreidheid en den toestand van het gepantserde materieel aanging, trad de heer Childers ten slotte in eene vergelijking van de Brit3che oorlogsvloot met die van Frankrijk, Rusland en Duitschland, welke hem tot de slotsom voerde dat Engelands vloot volkomen berekend was om de eer van Groot-Britannie als de eerste zeemogendheid op te houden , en aan hetzelve de beheersching van alle zeeën te verzekeren, zelfs in eenen oorlog, welken het zonder bondgenooten zou te voeren hebben. Zeer scherp veroordeelde hij daarom de door den heer Ward Hunt geuite woorden, dat Engeland alleen eene vloot had op het papier. Het was te begrijpen, zeide hij, dat een optredend minister naar een voorwendsel zocht om £ 100,000 of £ 200,000 voor aanbouw van schepen te bestemmen , en dan lag de noodkreet: de marine is in verval door de schuld van mijnen voorganger, voor de hand. Maar wanneer de minister, welke die noodkreet hooren deed, geene buitengewone aanvrage van gelden deed, dan veroordeelde hij zelf reeds zich zeiven, en bewees l.ij op eene onwederlegbare wijze dat hij alleen uit partijzucht, willens en wetens, eene ongegronde besehuldiging uitgesproken en der natie zonder reden vrees aangejaagd had. De laatst afgetreden minister van marine Goschen sloot zich geheel bij den heer Childers aan, en verklaarde in den loop zijner rede dat het door een dagblad verbreide en ook in de discussie aangevoerde gerucht, als zou zijne aandacht door de adviseurs van het departement van marine te vergeefs op het verval van de vloot gevestigd zijn , ten eenemale valsch. De heer Reed, de bouwmeester van hot gepantserde materieel, sprong verder voor zijn werk in de bres en verklaarde dat, zoo er met grond geklaagd kon worden over de in den laatsten tijd gebouwde gepantserde schepen, die klagten niet te wijten waren aan het materieel, maar aan de onervarenheid der gezagvoerders. De minister Hunt antwoordde dat het ongunstige tafereel van den toestand der vloot, waarover de vorige ministers zich zoo gevoelig betoonden , niet door hem alleen geschetst was, maar dat de deskundige adviseurs van zijn departement nagenoeg dezelfde woorden tot hem hadden gesproken, welke hij in het Lagerhuis gebezigd had. Het stelsel van bezuinigen, gelijk het door de liberale regeringen, ook door de
voorgaande was toegepast, ten einde zich bij de natie door vermindering van belastingen aangenaam te kunnen maken, was de oorzaak van alles en had allernadeeligst op de marine gewerkt. Hij bragt echter eenige hulde aan den heer Goschen, welke die verderfelijke gevolgen scheen ingezien te hebben en ten vorigen jare reeds tot eene verhooging van de begrooting was overgegaan , zoodat de tegenwoordige minister niet in de noodzakelijkheid verkeerde van voor 1874—75 op nieuw aanzienlijke verhoogingen voor te stellen. Ten slotte verklaarde de minister dat niet hij den toestand van de vloot overdreven had voorgesteld , maar dat men zijne voorstelling had overdreven. Hij had verklaard en hield die verklaring vol, dat de marine niet in een voldoenden toestand verkeerde, maar had niet over een diep verval geklaagd en zag dan ook den toestand niet zoo duister in. De posten der begrooting van marine betreffende het personeel en het materieel werden daarop aangenomen. F R A N I( R IJ K. Door de gemeenlijk wel ingelichte Patrie wordt vermeld dat de regering aan de regelingscomités voor de pelgrimstogten, welke in de Meimaand plegen gehouden te worden, heeft doen weten, dat zij aan die uitingen van godsdienstig gevoel geene belemmeringen in den weg zou leggen , doch de plaatselijke besturen gelasten zou naauwkeurig te zorgen dat die niet in politieke betooningen ontaarden en dat daarbij geene monarchale zinnebeelden medegevoerd of gedragen noch kreten en lofliederen ten gunste van het koningschap geuit of gezongen worden. — Door de Agence Ravas wordt gemeld dat de heer Piccon, bijeen schrijven aan den voorzitter der Nationale Vergadering zijn mandaat als afgevaardigde heeft nedergelegd. Tevens wordt door hetzelfde officieuse orgaan de verzekering herhaald, dat de regering er geen oogenblik aan gedacht heeft de indiening en behandeling der constitutionele wetten te verschuiven , doch daarentegen het hare zal doen om te bewerken dat de ontworpen kieswet allereerst door de Nationale Vergadering in behandeling wordt genomen. — Volgens le Temps bevat een op den 14den Maart door den viceadmiraal Dupré namens Frankrijk te Saïgon met den Koning van Annam gesloten tractaat van handel en vriendschap de volgende bepalingen. Drie havens in de provincie Tonkin zullen voor den handel worden open gesteld; aan alle vreemdelingen zal de vestiging en de aankoop van bezittingen op die drie plaatsen vrijstaan, alwaar een Fransch consul en eene magt van honderd manschappen gevestigd zullen worden ten einde hun bescherming te verleenen ; a in Europeanen , welke van een door dien consul afgegeven paspoort zijn voorzien, zal het vrij staan het geheele koningrijk te bereizen; vrije doorvoer door Tonkin wordt voor de handelsartikelen uit China toegestaan; de uitoefening van den katholieken godsdienst wordt in het geheele rijk toegelaten; Frankrijk zal aan den Koning van Annam vijf stoombooten van 500 paardenkracht, honderd kanonnen en duizend geweren afstaan ; de Koning van Annam verbindt zich in geval van opstand of van binnenlandsche verwikkelingen uitsluitend de hulp van Frankrijk in te roepen. Het Parysche blad voegt bij deze mededeeling de opmerking dat Frankrijk door een dergelijk tractaat feitelijk het protectoraat over Annam heeft aanvaard. DUITSCHLAND. De Staats-Anzeiger berigt dat Z. M de Keizer Wilhelm zich den 7den dezer naar Wiesbaden zal begeven om aldaar tot den 24sten te vertoeven. ZUID-AMERIKA. Uit Buenos-Ayres, alwaar een groot aantal Italianen gevestigd is, heeft een Romeinsch dagblad van aanzien de volgende mededeeling ontvangen: » De toestand der internationale betrekkingen tusschen de Zuid-Amerikaansche staten is alles behalve geruststellend, maar boezemt integendeel ernstige bezorgdheid in. De geschillen tusschen verscheiden staten nemen van dag tot dag een meer dreigend karakter aan, en, wat het zonderlingste is, betreffen zij juist tusschen die landen, welke overvloed aan niet ontgonnen bodem en gebrek aan bevolking hebben, de uitbreiding van grondgebied. Inzonderheid is het het kolossaal groote maar slechts zwak bevolkte Brazilië, hetwelk met schier al zijne naburen, Venezuela, Columbia, Ecuador, Paraguay, Uraguay en de Argentynsche republiek grensgeschillen heeft. Het is als of dit ontzettend groote gebied voor zijne acht millioen inwoners te beperkt ware en als of zij daarom hunne grenzen nog verder willen uitbreiden. Maar om billijk te zijn moet men erkennen , dat het met de republieken niet beter gesteld is dan met het keizerrijk. »Het is te begrijpen dat volken , die van de zee afgesloten zijn, gaarne eene zeehaven zouden willen bezitten om hunne producten uit te voeren. In dat geval bevindt zich Paraguay, aan hetwelk de gemeenschap met den Oceaan langs de Plata-rivier elk oogenblik door zijne naburen afgesneden kan worden. Even begrijpelijk is het dat Bolivia , hetwelk slechts de ééne haven Cobija bezit en die alleen door de woestijn Atacama bereiken kan, een beteren toegang daarheen tracht te verkrijgen. Maar onbegrijpelijk is het dat Brazilië met zijn groote gebied en zijne uitgestrekte kusten aan uitbreiding zijner grenzen denkt, dat Chili Patagonie wil bemagtigen en dat Argentinie eenen oorlog wil wagen om het woeste Chaco te vermeesteren. » Zoo trekt over Zuid-Amerika een onweder te zamen, dat eiken dag uitbarsten kan. Het gevaar is reeds zoo nabij dat men bereids de alliantien der onderscheiden staten kan aanwijzen. Het meest blijkbaar is het verbond tusschen Brazilië en Paraguay of, beter gezegd, het protectoraat van het Keizerrijk over Paraguay. Maar men spreekt ook sinds lang over onderhandelingen tusschen Brazilië en Chili, tusschen welke onlangs een formeel alliantie-verdrag gesloten zou zijn. Daarentegen schijnt er overeenstemming tusschen de Argentynsche republiek en Peru te bestaan, hetgeen te waarschijnlijker is daar tusschen dat laatste en Brazilië reeds geruimen tijd oneenigheid hoerscht over de scheepvaart op de Amazonenrivier en hare nevenrivieren. Tusschen Peru en Chili hebben altijd tweedragt en naijver geheerscht, welke, na gedurende den oorlog met Spanje eenen tijd lang gesluimerd te hebben, thans met nieuwe kracht uitgebarsten zijn. Uruguay heeft
zich nog voor geene der twistende partijen verklaard en schijnt neutraal te willen blijven; maar het kan tegen zijnen wil in den strijd medegesleept worden, en heeft dus alle reden om ongerust te zijn en voor zijne onafhankelijkheid te vreezen. n De laatste post heeft berigten uit Chili medegebragt, welke men reeds als voorboden van den oorlog kan beschouwen. De gevolmagtigden van Chili en Argentinio onderhielden tot hier toe nog altijd diploma'ieke onderhandelingen te Santiago; maar de regering van Chili heeft ze plotseling afgebroken en drie punten der kust van Patagonie doen bezetten. Gaat men uit van de onderstelling dat er eene alliantie tussrhen Chili en Brazilië bestaat, dan is dit zeer verklaarbaar. Wij kunnen dus ieder oogenblik een ultimatum te gemoet zien, waarop de oorlogsverklaring kan volgen. » Gelijk men weet neemt de stroom der Italiaansche landverhuizing zijne rigting bij voorkeur naar de staten van de Platarivier en de steden aan den Stillen Oceaan, en met die havens drijven wij onzen grootsten overzeeschen handel. De uitbarsting van eenen oorlog in die landen zou dus voor Italië meer dan voor eenigen anderen Europeschen staat nadeelig worden, en daarom maken niet alleen onze materiele belangen maar ook redenen van hoogere politiek het wenschelijk dat de Italiaansche regering het mogelijke doe om die landen de zegeningen de3 vredes te doen behouden. Slaagde zij er in om door hare bemiddeling de geschillen in der minne te vereffenen, dan zou Italië de bevolking van Zuid-Amerika zeer aan zich verpligten en zynen zedelijken invloed aldaar aanmerkelijk verhoogen." TELEGRAPIIISCUE BERIGTEN. Londen , 4 Mei. In het Lagerhuis heeft de ondersecretaris voor buitenlandsche zaken, de heer Bourke, op eene vraag van den heer Wolff geantwoord, dat de regering niet voornemens was den rang der gezantschappen in Belgie en Griekenland te verlagen. In het Hoogerhuis heeft lord Derby, op eene vraag van lord Russell betreffende de politieke gesteldheid van Europa, geantwoord: Het is mogelijk dat er hier en daar bezorgdheid omtrent het behoud van den vrede bestaat, gegrond op den indruk dien de jongste oorlog in Frankrijk «n Engeland nagelaten heeft; maar tot dus ver bestaat er, volgens alle uit de onderscheiden staten van Europa ontvangen mededeelingen , geenerlei ernstige reden om in de naaste toekomst eenen oorlog te verwachten. In geval een oorlog mogt uitbreken, zou Engeland al het mogelijke voor het behoud van den vrede doen, zonder zich te laten medeslepen in eenen strijd, waarin zijne belangen niet betrokken zijn. Lord Derby heeft geweigerd mededeeling van de diplomatieke correspondentie te doen. Madrid , 3 Mei. De Oaceta maakt een telegram van den militairen bevelhebber van Castro bekend, hetwelk den intogt der troepen in Bilbao aankondigt. De Carlisten, in wanorde vlugtend, schijnen naar Guipuzcoa en de bergen van Amezcuas terug te trekken. Geheel Madrid was gisteren geillumineerd. Bij een door hetzelfde blad openbaar gemaakt besluit van 25 April worden alle jonge lieden, welke den 31sten December jl. 19jaren oud waren, tot den militairen dienst opgeroepen. Madrid , 3 Mei, des avonds. Gelijk de Iberia berigt, zullen de Baskische gewesten en Navarra militair bezet worden ; een operatieleger zal dat geheele gebied doorkruisen, tot dat alle Carlistische benden vernield zijn. Heden is een moordaanslag op den voormaligen eersten minister Pi y Margall geploegd. De aanslag mislukte en de dader heeft zich daarop zelf om het leven gebragt. Bilbao , 3 Mei. De gezondheidstoestand in onze stad is zeer voldoende. Alle belemmeringen in de rivier zijn weggeruimd; de gemeenschap met de omstreken is geheel hersteld. Bij het leger en de bevolking heerscht groote geestdrift. Bayonne , 4 Mei. Berigten van de Carlistische zijde bevestigenden intogt van Concha in Bilbao en voegen er bij : » Voor de sterke artillerie der republikeinen hebben wij uit onze positien moeten wijken; ons leger heeft niets geleden, terwijl het vijandelijke leger 16,000 dooden , gekwetsten en zieken telt en tot op 30,000 man verminderd is. Tours, 4 Mei. De President Mac-Mahon is heden hier aangekomen. De stad is feestelijk versierd. Berlyn, 4 Mei. De Keizer van Rusland heeft heden namiddag een bezoek gebragt aan den vorst Bismarck, die vooraf een bezoek van den vorst Gortschakoff ontvangen had. Gisteren is alhier ten hove de verloving van den grootvorst Wladimlr met de hertogin Maria van Mecklenburg bekend gemaakt. Hot Huis van Afgevaardigden heeft de twee eerste artikelen der wet op het beheer van vacante bisdommen bij tweede lezing aangenomen. Stuttgart , 4 Mei. De Keizer van Rusland wordt Woensdag hier verwacht. De inzegening van het huwelijk der grootvorstin Vera met don hertog Eugenius van Würtemberg heeft Vrijdag plaats. Strasburg , 4 Mei. Da Strasburger Zeitung bevestigt het berigt der clericale bladen aangaande de sluiting van het kleine seminarium alhier, in zoo ver dat wel het bevel tot sluiting is uitgevaardigd, maar dat het den bestuurder van het gesticht nog vrijstaat, bij den rijkskanselier in hooger beroep te komen. Sedert maanden was met de sluiting gedreigd, dewijl aan den inspecteur de toegang tot het onderwijs geweigerd werd. Rome, 4 Mei. In het heden gehouden consistorie heeft de Paus drie bisschoppen voor Italië en elf bisschoppen in partibus benoemd. Kopenhagen , 4 Mei. De Duitsche gezant heeft in een bijzonder gehoor aan den Koning den dank des Keizers betuigd voor de betoonde deelneming bij den dood van den Duitschen ingenieur Giinther, die te Kopenhagen bij het redden van eenen drenkeling om het leven gekomen is. Ook aan de overheid der stad heeft de gezant de dankbetuiging des Keizers overgebragt voor de deelneming waarvan zij bij de begrafenis van den heer Giinther blijken heeft gegeven. Shanghai , 3 Mei. In de Fransche wijk hebben ernstige ongeregeldheden plaats gehad. Een hoop Chineesch gepaupol heeft de vreemdelingen aangetast en verscheiden huizen geplunderd en in brand gestoken. De politie heeft op het volk geschoten on verscheiden personen gedood. Er zijn marinesoldaten ontscheept, en de rust is voorlopig hersteld; doch men vreest voor nieuwe aanvallen. De Engelsche kolonie is ongemoeid gebleven.
---

