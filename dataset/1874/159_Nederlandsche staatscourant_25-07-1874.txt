NEDERLANDEN. 's GRAVENHAGE, den 24sten Julij 1874. (Staatsblad no. 74.) BESLUIT van den 27sten Junij 1874, houdende vaststelling van een reglement voor de Nederlandsche consulaire ambtenaren, en zulks met intrekking van de consulaire reglementen van 17 Januarij en 21 December 1846, alsmede van de Koninklijke besluiten van 12 Julij 1855, no. 86, en 1 November 1868, no. 11.
Wij WILLEM III, bij de gratie Gods, Koning der Nederlanden, Prins van Oranje-Nassau , Groot-Hertog van Luxemburg , enz.,, enz., enz. Op de voordragt van Onzen Minister van Buitenlandsche Zaken, van den llden November 1873, n°. 6998; Den Raad van State gehoord (advies van den lOden Maart 1874, n°. 7); Gelet op het nader rapport van Onzen Minister voornoemd, van den 18den Junij 1874, n°. 4139; Hebben goedgevonden en verstaan in te trekken de consulaire reglementen van 17 Junuarij en 21 December 1846, alsmede de Koninklijke besluiten van 12 Julij 1855, n°. 86, en 1 November 1868, n°. 11, en vast te stellen het volgende Reglement voor de Nederlandsche consulaire ambtenaren. Artikel 1. De Nederlandsche consulaire ambtenaren voeren den titel van consul-generaal, consul, vice-consul of consulair agent. Zij worden, behoudens de bepaling van art. 6 , door Ons benoemd , geschorst en ontslagen. Nederlanders zijn voor die betrekkingen bij voorkeur benoembaar. Artikel 2. De consulaire ressorten worden aangewezen door Onzen Minister van Buitenlandsche Zaken. In landen , waar een Nederlandsch gezantschap gevestigd is, staan de consulaire ambtenaren onder de leiding en het toezigt van het hoofd van dat gezantschap. In landen, waar geen Nederlandsch gezantschap gevestigd is, staan zij onder de leiding en het toezigt van den daar te lande aanwezigen consul-generaal, die de briefwisseling met den Minister van Buitenlandsche Zaken voert. Bij ontstentenis ook van dezen,stellen de consuls zich regtstreeks iu betrekking met dien Minister. In spoedvereischende gevallen zijn alle consulaire ambtenaren tot regtstreekscho briefwisseling met den Minister van Buitenlandsche Zaken geregtigd. Artikel 3. Alvorens hunne betrekking te aanvaarden, leggen de door Ons aangestelde consulaire ambtenaren den eed of de belofte af, waarvan het formulier luidt als volgt: i) Ik zweer (beloof), dat ik de mij opgedragen betrekking van in allen deele getrouwelijk overeenkomstig de Nederlandsche wetten en de mij gegeven en nog te geven voorschriften zal waarnemen , en dat ik in alles naar mijn beste vermogen zal medewerken tot bevordering van den handel, do scheepvaart en de nijverheid der Nederlanden. Zoo waarlijk helpe mij God Almagtig." Zij zijn gehouden dien eed (belofte) schriftelijk, door hen onderteekend, in te zenden aan Onzen Minister van Buitenlandsche Zaken. De kosten van zegel, wapenbord en vlag, ten gebruike der consulaire ambtenaren, komen ten hunnen laste. Het hier bedoelde zegel bestaat uit het Rijkswapen , voorzien van het omschrift: » ConsulaatGeneraal , Consulaat, Vice-Consulaat of Consulair Agentschap der Nederlanden te Aan onbezoldigde consulaire ambtenaren worden geene kosten ter zake hunner aanstelling en commissie in rekening gebragt. Met opzigt tot het costuum, hebben de consulaire ambtenaren zich te gedragen naar het Koninklijk besluit van 17 April 1842 . n . 13. Artikel 4. Op de commissie , hun door Ons verleend , behoeven de consulaire ambtenaren het exequatur of visum der Regering van het land hunner vestiging, alvorens in functie te kunnen treden , tenzij hun aldaar mogt worden toegestaan, dadelijk na de ontvangst hunner benoeming, de consulaire functiën voorloopig uit te oefenen. Van moeijelijkheden. die ter zake hunner erkenning of toelating mogten rijzen, geven zij onverwijld kennis aan het bij art. 2 genoemd gezantschap of consulaat-generaal en aan Onzen Minister van Buitenlandsche Zaken. Artikel 5. De consulaire ambtenaren mogen , na hunne erkenning als zoodanig, Ons wapen plaatsen boven de deur hunner woning, daarbij steeds in het oog houdende, dat deze vergunning alleen het gerief der Nederlandsche onderdanen ten doel heeft, en geenszins strekt om in de landen, waar dit met de wetten of het gebruik in strijd is, het consulaat of de consulaire woning tot eene vrijplaats te verheffen. Zij behooren zich strikt te onthouden van alle deelneming aan of ondersteuning van staatkundige partijschappen in het land hunner vestiging.
Zij behooren in hunne aanraking met de plaatselijke overheid en an; dere ambtenaren zich steeds met de meeste omzigtigheid te gedragen, zoodat wel, aan den eenen kant, het aanzien en de voorregten, welke aan hun ambt verbonden zijn, ongeschonden bewaard worden, maar ook, van den anderen kant, door overdreven vorderingen geene aanleiding gegeven worde tot regtmatige klagten. Artikel 6. De consuls-generaal en consuls kunnen , in plaatsen van hun ressort, vice-consuls en consulaire agenten aanstellen, indien de noodzakelijkheid daarvan door hen is aangetoond en de Regering de keuze der personen heeft goedgekeurd. In geen geval zal zoodanige aanstelling mogen geschieden, zonder die voorafgaande goedkeuring te hebben verkregen. Bij de voordragt der personen geven zij de voorkeur aan hen, die de hoedanigheid van Nederlander bezitten en geen beroep of bedrijf uitoefenen met de scheepvaart in regtstreeksch verband staande. De aldus aangestelde vice-consuls en consulaire agenten zijn onder de verantwoordelijkheid der consuls-generaal of' consuls werkzaam. Zij kunnen door dezen geschorst en ontslagen worden, mits daarvan onmiddellijk berigt worde gegeven aan Onzen Minister van Buitenlandsche Zaken. Worden echter vice-consuls of consulaire agenten regtstreeks door Ons benoemd, dan vervullen zij hunne betrekking niet onder verantwoordelijkheid van den consul in wiens ressort zij zich bevinden, en kunnen /ij ook door dezen niet worden geschorst of ontslagen. Artikel 7. De regtstreeks door Ons aangestelde vice-consuls en consulaire agenten en zij, die met de tijdelijke waarneming van een consulaat belast zijn , zijn bevoegd ook tot zoodanige verrigtingen als bij dit reglement uitsluitend aan de consuls-generaal en consuls zijn voorbehouden. Aitikel 8. Do consuls-generaal, consuls en door Ons benoemde vice-consuls en consulaire agenten mogen zich van hun post niet langer dan veertien dagen verwijderen , zonder voorafgaande toestemming, hetzij van Onzen Minister van Buitenlandsche Zaken, hetzij van het gezantschap of het consulaat-generaal, waaronder zij ressorteren. Moeten buitengewone spoed vereischende omstandigheden het vragen van verlof onmogelijk maken , dan rust niettemin op hen de verpligting te zorgen , dat de consulaire dienst daardoor niet kome te lijden , en van de reden hunner verwijdering kennis te geven aan de genoemde autoriteiten. De consulaire ambtenaar, die zonder geldige reden of behoorlijke verantwoording zijn post verlaat, wordt beschouwd als van dien post ontslagen. Wanneer het verlof, aaneen bezoldigd consulair ambtenaar in Europa verleend, twee maanden , en in landen buiten Europa vier maanden te boven gaat, heeft zulks eene korting van één derde van diens jaarwedde voor den duur zijner afwezigheid ten gevolge. Die som wordt toegekend aan den persoon, die met de tijdelijke waarneming van het consulaat belast is. Artikel 9. Geen consulair ambtenaar mag, zonder Onze voorafgaande magtiging, eene consulaire betrekking van eene andere Mogendheid aannemen. Zonder zoodanige magtiging, mogen de bezoldigde consulaire ambtenaren , die dcor Ons zullen aangesteld worden, geen handel drijven , noch bestuurslid of agent eener handelsfirma of andere vennootschap zijn. Artikel 10. Het is aan alle consulaire ambtenaren uitdrukkelijk verboden , aan de Nederlandsche kooplieden en scheepsgezagvoerders hunne diensten als agenten of zaakwaarnemtrs op eenige wijze op te dringen. Bezoldigde consulaire ambtenaren , die door Ons zullen aangesteld worden, mogen geen beroep of bedrijf uitoefenen, met de scheepvaart in regtstreeksch verband staande. Artikel 11. In de briefwisseling met het Departement van Buitenlandsche Zaken worden door de consulaire ambtenaren, zooveel roogelijk, onderwerpen van verschillenden aard in afzonderlijke brieven behandeld. Zij moeten van hetgeen door hen ex officio verrïgt wordt, behoorlijke aanteekening houden, alsmede afschriften van hunne officiële brieven en rapporten, en de inkomende stukken met zorg bewaren. Zij houden de consulaire archieven in goede orde en treffen de noodige schikkingen dat deze, bij ontslag of overlijden, in handen van vertrouwde personen en eindelijk in die hunner opvolgers worden overgebragt. Artikel 12. De consulaire ambtenaren bewijzen aan de in hun ressort komende Nederlandsche oorlogschepen de noodige diensten , en zijn de bevelhebbers behulpzaam in alles wat het doel hunner zending kan bevorderen. Zij zorgen voor de veiligheid van Zijner Majesteits schepen , zoowel in tijden van oorlog of oorlogsgevaar als in die van vrede, en geven daartoe alle inlichtingen , ook omtrent de betrekkelijk de marine bestaande plaatselijke verordeningen en gebruiken. Zij bieden den bevelhebbers hunne diensten ten spoedigste aan en ver1 eenen die gedurende al den tijd , dien de Nederlandsche oorlogschepen binnen hun ressort doorbrengen. Zij zijn bevoegd de hulp van de bevelvoerende officieren der Nederlandsche zeemagt, onder dezer verantwoordelijkheid en overeenkomst*!"
de bestaande voorschriften, in te roepen , ook ten opzigte van hettransport van beschuldigden en behoeftigen. Aan den consulairen ambtenaar, den rang van consul-generaal of consul hebbende, wordt door den bevelvoerenden olficier het eerste bezoek gebragt, tenzij deze den rang van vlag-officier bezitte, in welk geval het eerste bezoek door den consulairen ambtenaar zal worden afgelegd. Yice-consuls en consulaire agenten brengen in alle gevallen het eerste bezoek aan de bevelhebbers van Zijner Majesteits oorlogschepen. Artikel 13. De consulaire ambtenaren zijn verpligt aan de gezagvoerders , schepelingen en passagiers van Nederlandsche koopvaardijschepen, even als aan alle Nederlandsche onderdanen, den noodigen bijstand te verleenen, en hun te strekken tot tolk en voorspraak bij de verschillende autoriteiten. Zij trachten hun invloed dienstbaar te maken en wenden hun beste pogingen aan tot hot op minnelijke wijze bijleggen van geschillen, die tusschen of met Nederlandsche kooplieden binnen hun ressort, of tusschen of met Nederlandsche scheepsgezagvoerders en hun scheepsvolk of passagiers ontstaan. Zij gedragen zich overigens naar de wettelijke en andere bepalingen op de huishouding en tucht aan boord der Nederlandsche koopvaardijschepen. Artikel 14. De consulaire ambtenaren nemen de gelden in ontvang, welke Nederlandsche schepelingen naar Nederland wenschen over te maken , geven daarvan quitantie en zenden voor elk aldus ontvangen bedrag wissels aan Onzen Minister van Buitenlandsche Zaken. De wissels luiden aan de order van den persoon door den schepeling aangewezen. Aan dezen maatregel, die tot het scheepsvolk wordt beperkt, en niet tot de gezagvoerders zal mogen uitgestrekt worden, moet door de consulaire ambtenaren , ieder in zijn ressort, de meest mogelijke bekendheid worden gegeven. Zij genieten, voor hunne bemoeijingen, V a percent van elk over te maken bedrag. Artikel 15. De consulaire ambtenaren doen zich door de Nederlandsche scheepsgezagvoerders de zeebrieven en monsterrollen vertoonen, en winnen de noodige inlichtingen in omtrent den aard hunner lading, de plaats hunner bestemming en het tijdstip van hun vertrek. Zij gedragen zich overigens naauwkeurig naar de bepalingen van het Wetboek van Koophandel en der wet op do zeebrieven. Artikel 16. Wanneer manschappen van Nederlandsche schepen, hetzij koopvaardij- of oorlogschepen, in eene vreemde haven deserteren, doen de consulaire ambtenaren , binnen wier ressort de desertie plaats heeft do noodige stappen ter hunner aanhouding en uitlevering bij de landsoverheden , met inachtneming van de bepalingen der Staatsverdragen, wanneer die bestaan. Zij gedragen zich overigens stiptelijk naar de aanschrijvingen te dier zake. Artikel 17. De consulaire ambtenaar, in wiens ressort een Nederlandsch vaartuig schipbreuk lijdt, neemt, overeenkomstig de bestaande Staatsverdragen of wanneer, bij ontstentenis daarvan , de wetten van het land er zich niet tegen verzetten, de noodige maatregelen, zoo ter bescherming der schipbreukelingen , als om de overblijfselen van schip en lading te doen redden en in veiligheid brengen. Hij maakt van alles een behoorlijken inventaris , dien hy zal doen toekomen aan eigenaar of cargadoor. Indien echter de schipper of eigenaar, of een gemagtigde -van dezen de zorg voor schip en lading op zich neemt, heeft de consulaire ambtenaar zich daarmede niet verder te bemoeijen , dan de belanghebbenden zelve verlangen mogten. Artikel 18. De consulaire ambtenaren zijn gehouden in alle voorkomende gevaüen de belangen van Neêrlands scheepvaart, handel en nijverheid binnen hun ressort voor te staan , en wel toe te zien dat deze aan geene hoogere of andere regten worden onderworpen, dan waartoe bestaande verdragen de bevoegdheid geven, of, waar geene verdragen bestaan , op den voet der in gelijk geval verkeerende , meest begunstigde natie behandeld worden. Zij houden steeds hunne aandacht gevestigd op, en doen mededeeling van de middelen, welke zouden kunnen strekken , om de handels- en scheepvaartbetrekkingen met Nederland en zijne overzeesche bezittingen te bevorderen en uit te breiden. Met opzigt tot de opmaking en inzending hunner handels-en scheepvaart-verslagen en andere berigten van dien aard, hebben zij zich te gedragen naar de hun gegevene of nader te geven instructien. Artikel 19. De consulaire ambtenaren geven aan Onzen Minister van Buitenlandsche Zaken, en casu quo aan de naast bijzijnde Nederlandsche maritieme of koloniale overheid, rogtstreeks en op de snelste wijze berigt van de beginselen van besmettelijke ziekten , die zich in hun ressort voordoen , alsmede van de quarantaine-maatregelen daar genomen. Artikel 20. De consulaire ambtenaar, in wiens ressort een Nederlander , zonder ter plaatse aanwezige of behoorlijk vertegenwoordigde erfgenamen of uitvoerder van zijn uitersten wil, komt te overlijden , moet ten dien aanzien handelen overeenkomstig de bepalingen der bestaande Staatsverdragen. Bij ontstentenis van deze, is hij verpligt al die handelingen voor de bewaring en het beheer der nagelaten goederen te doen, waartoe de wetten des lands de bevoegdheid geven. Met opzigt tot het overlijden en de nalatenschap van Nederlandsche schippers tn zeelieden, zal hij handelen overeenkomstig de deswege x'eeds gegeven en nader te geven voorschriften. Artikel 21. De consulaire ambtenaren zijn geregtigd tot het legaliseren van alle handelsbescheiden, verklaringen en andere bescheiden , binnen hun ressort door de bevoegde autoriteiten afgegeven, welke bestemd zijn om in de Nederlanden of in de Nederlandsche overzeesche bezittingen te dienen. Zij voorzien zoodanige stukken , even als de in het volgend artikel te noemen paspoorten, van het zegel van het consulaat. De consulaire ambtenaren zorgen voor de uitreiking der copie-exploiten, hun ingevolge artikel 4, 8°., Wetboek van Burgerlijke Regtsvordering, door Onzen Minister van Buitenlandsche Zaken toegezonden. Zij moeten, in 't algemeen, naar zijne bestemming bevorderen al hetgeen hun ten behoeve van personen binnen hun ressort door bevoegde autoriteiten wordt overgemaakt. Artikel 22. De consulaire ambtenaren houden een register, waarin zooveel mogelijk de binnen hun ressort gevestigde Nederlanders worden ingeschreven , met naauwkeurige vermelding van naam , leeftijd en stand.
Op verlangen der betrokken personen , zal hun door de consulaire ambtenaren een extract uit dat register kunnen nitgereikt worden , ten blijke dat zij bij het consulaat bekend en ingeschreven zijn. Artikel 23 Aan Nederlandsche schipbreukelingen , aan Nederlanders die voldoende kunnen aantoonen hunne reispapieren verloren te hebben , of die, zich buiten 's lands bevindende, voor het constateren hunner nationaliteit een paspoort mogten behoeven , zal door de consuls-generaal en consuls een paspoort kunnen worden uitgereikt. Vice-consuls en consulaire agenten zijn tot het afgeven van paspoorten alleen dan geregtigd , wanneer zij met de tijdelijke waarneming van een consulaat belast zijn. Artikel 24. Aan Nederlandsche schipbreukelingen en behoeftigen kan door de consulaire ambtenaren , op hunne aanvrage , onderstand verleend worden , met inachtneming van de reeds gegeven of nader te geven voorschriften. Zij zorgen , waar het schipbreukelingen en behoeftigen geldt die naar het vaderland verlangen terug te keeren, dat deze op de minst kostbare wijze naar Nederland of de Nederlandsche overzeesche bezittingen worden overgebragt. Artikel 25. Ten aanzien van het opmaken hunner rekeningen, gedragen de consulaire ambtenaren zich naar de hun reeds gegeven of nader te geven voorschriften. Als schadeloosstelling voor hunne uitschotten wegens onderstandgelden en briefporten , wordt hun V 3 percent 's maands vergoed, welke interest in de declaratie moet worden opgenomen. Artikel 26. Met opzigt tot de heffing der consulaatregten , moeten de consulaire ambtenaren zich stiptelijk gedragen naar de wettelijke en andere voorschriften op dat stuk. Alle geschillen omtrent de toepassing daarvan worden door hen onderworpen aan Onzen Minister van Buitenlandsche Zaken. Aan de vice-consuls en consulaire agenten komt de helft der door hen geheven consulaatregten toe, moetende zij jaarlijks de andere helft verantwoorden aan den consul-generaal of consul, die hen heeft aangesteld. Op de vice-consuls en consulaire agenten, door Ons regtstreeks aangesteld , is deze laatste bepaling niet toepasselijk. Artikel 27. Yoor verrigtingen, op last der Regering of ten haren behoeve gedaan, mag door de consulaire ambtenaren zonder bijzondere magtiging geene belooning van welken aard ook worden aangenomen , welke niet bij de van kracht zijnde voorschriften is toegestaan. Dit reglement zal in werking treden op een nader door Ons te bepalen tijdstip. Onze Minister van Buitenlandsche Zaken is belast met de uitvoering van dit besluit, hetwelk geplaatst zal worden in het Staatsblad en in de Staatscourant. Montreux, den 27sten Junij 1874. WILLEM. De Minister van Buitenlandsche Zaken, L. Gericke. Uitgegeven den vijf en twintigsten Julij 1874. De Minister van Justitie, de Vries. (Staatsblad n°. 104.) WET van den 8sten Julij 1874, houdende bekrachtiging eener provinciale belasting in Friesland. Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Allen, die deze zullen zien of hooren lezen, salut! doen te weten: Alzoo Wij in overweging genomen hebben , dat de Staten van Friesland aan Ons hebben voorgedragen het heffen van tol bij de doorvaart van de draaibrug over het groot scheepsvaarwater ten zuiden van den Bergumerdam in den rijweg van Bergum naar Suameer , gemeente Tietjerksteradeel, waarvan de opbrengst de provincie in staat moet stellen tot voorziening in de kosten van onderhoud en bediening dier brug: En dat die provinciale belasting, volgens art. 129 der Grondwet, bekrachtiging door de wet vereischt; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevondenen verstaan, gelijk Wij goedvinden en verstaan bij deze : Artikel 1. Bekrachtiging wordt verleend aan de heffing ,.ten behoeve der provincie Friesland , van tol van schepen bij de doorvaart van de draaibrug over het groot scheepsvaarwater ten zuiden van den Bergumerdam in den rijweg van Bergum naar Suameer , gemeente Tietjerksteradeel, geregeld als volgt: voor ieder schip, waarvoor bij het doorvaren van de draaibrug deze brug moet worden opengedraaid, wordt zonder onderscheid een tol betaald van 10 cents. Artikel 2. De tol wordt ingevorderd naar de reglementaire voorschriften, goedgekeurd bij Ons besluit van 11 Maart 1874, n°. 14. Lasten en bevelen, dat deze in het Staatsblad zal worden geplaatst, en dat alle ministeriële departementen , autoriteiten, collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven te Montreux, den 8sten Julij 1874. WILLEM. De Minister van Binnenlandsche Zaken, Geertsema. Uitgegeven den zeventienden Julij 1874. De Minister van Justitie, de Vries.
Bij Zijner Majesteits besluit van den 14den Julij 1874, n°. 44, is aan rar. C. P. K. Winckel verlof verleend tot het aannemen der Medjidieh-orde 5de klasse, hem door Z. M. den Sultan van Turkije geschonken. MINISTERIE VAN BINNENLANDSCHE ZAKEN De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135); Gezien zijne beschikking van 25 April jl , n°. 257, opgenomen in de Staats-courant van 28 April daaraanvolgende; Heeft goedgevonden : 1°. te bepalen dat, mot ingang van heden, de artt. 1, 3, 4, 5, 6 en 7 van het aangehaald Koninklijk besluit niet langer van toepassing ^ijn in de volgende gedeelten der gemeente Wijmbritseradeel, in voormelde beschikking opgenoemd: a. in het dorp Idzega, in gebruik bij B. Boschma; b. in het dorp Goenga, in gebruik bij P. Looijenga; c. in het dorp Heeg, in gebruik bij S. B. van der Velde; 2°. met ingang van heden, de artt. 1, 3, 4, 5, 6 en 7 van het aangehaald Koninklijk besluit van toepassing te verklaren in de gemeente Wijmbritseradeel in het dorp Heeg: a. op de landen, in gebruik bij Jelle J. Attema, en kadastraal bekend gemeente Heeg, sectie E, n". 293, 719 en 722; b. op de landen , in gebruik bij Klaas J. Hettinga, en kadastraal bekend gemeente Heeg, sectie A, n'\ 472, 473, 479 tot en met 481, 828 en 906, 's Gravenhage, 24 Julij 1874. Voor den Minister, De Secretaris-Generaal, Hubrecht. Met ingang van 1 October 1874 wordt, op nader vast te stellen voorwaarden , aan vijf personen gelegenheid aangeboden , tegen genot eener jaarlijksche toelage van duizend gulden , zich de n iodige bekwaamheden eigen te maken voor de betrekkiug van leeraar in de landbouwkunde voor middelbaar onderwijs Zij die het genot dezer toelage verlangen , moeten genoegzaam ontwikkeld zijn om te doen verwachten, dat zij het examen voor de gevorderde acte van bevoegdheid, na ongeveer twee jaren , met goed gevolg, zullen afleggen. Aan hen, die zich gedurende korter of langer tijd in de landbouwpraktijk hebben bewogen , wordt, bij overigens voldoende geschiktheid , de voorkeur gegeven. Wie vermeent voor zoodanige toelage te kunnen in aanmerking komen , geve bij omstandig berigt, vóór 1 Augustus e. k. , met vrachtvrije brieven daarvan kennis aan den inspecteur van het middelbaar onderwijs , den hoogleeraar dr. M. Salverda, te 's Gravenhage. 's Gravenhage, 18 Julij 1874. De Minister van Binnenlandsche Zaken , Voor den Minister, Be Secretaris-Generaal, Hubrecht. MINISTERIE VAN MARINE. De Minister van Marine brengt ter kennis van belanghebbenden, dat voortaan bij het examen van adspiranten voor de betrekking van adelborst op het Koninklijk Instituut voor de Marine ook zal gevorderd worden de kennis der gronden van de Hoogduitsche taal. 's Gravenhage, den lsten Julij 1874. De Minister voornoemd , Taalman Kip. MINISTERIE VAN FIN ANTI EN. Bij resolutie van den Minister van Finantien, van den 23sten Julij 1874, n». 108, is bepaald, dat te rekenen van den 15den Augustus aanstaande , te Rhenen tot de vereeniging der post- en telegraaphdienst, onder het beheer van één ambtenaar, hoofd van het vereenigd kantoor, zal worden overgegaan.
---

