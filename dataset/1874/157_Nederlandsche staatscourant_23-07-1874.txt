NEDERLANDEN. 's GRAVENHAGE, den 22sten Julij 1874.
Bij Koninklijk besluit van 17 Julij 1874 , n°. 38 , is aan den luitenantkolonel , commandant der dienstdoende schutterij te 's Gravenhage, K. J. G. baron van Ilardenbroek van's Heeraartsberg en Bergambacht, de rang toegekend van kolonel, en aan den majoor, commandant der dienstdoende schutterij te Dordrecht, J. A. Smits van Nieuwerkerk , de rang van luitenant-kolonel. Bij Koninklijk besluit van 17 Julij 1874, n°. 39, zijn benoemd: tot burgemeester der gemeente Ambt-Hardenberg J. van Barneveld, met toekenping van eervol ontslag als burgemeester der gemeente Ootmarsnm ; tot burgemeester der gemeente Wildervank J. M. Meihuizen. Bij Koninklijk besluit van 17 Julij 1874, n°. 40, zijn benoemd bij het Departement van Binnenlandsche Zaken : tot hoofdcommies de comraiesen jhr. J. H. A. Koëll; baron A. Calkoen ; mr. H. Tollius Drabbe ; A. Borsboom ; tot adjunct-commies de eerste klerk F C. E. van der Putten; tot bode de vaste knecht J. G. Ritter. Bij Zr. Ms. besluit van 11 Julij 1874, n°. 47, is de heer A Turing, op den voet van Nederlandsch onderdaan, erkend en toegelaten als Britsch consul te Rotterdam , voor de provinciën Zuidholland en Zeeland. Bij Koninklijk besluit van 17 Julij 1874, n°. 32, is aan de heeren J. A. W. Hustinx en H. van den Hoonardt, eervol ontslag verleend uit hunne betrekking van adjunct-commies bij het Departement van Finantien, behoudens aanspraak op pensioen, en is bevorderd tot hoofdcommies bij genoemd Departement de heer J. Boumeester, thans commies. Bij Koninklijk besluit van 17 Julij 1874, n°. 34, zijn benoemd tot directeur van het postkantoor: te Rhenen, de heer G. J. van Mansvelt, thans directeur van het postkantoor te Steenbergen; te Steenbergen, de heer YV. H Mirandolle, thans geagreëerde klerk ten postkantore te Harderwijk.
MINISTERIE VAN BINNENLANDSCHE ZAKEN. De Minister van Binnenlandsche Zaken ; Gelet op art. 1 van het Koninklijk besluit van 3 October 1873, (Staatsblad n°. 135); Heeft goedgevonden : met ingang van heden , de artt. 1,3,4, 5 , 6 en 7 van het aangehaald Koninklijk besluit van toepassing te verklaren : a. in de gemeente Hoogezand: 1°. op de landen, in gebruik bij E. J. Boerma, en kadastraal bekend sectie D, n os . 371 tot en met 374; 2°. op de landen, in gebruik bij A. Schuringa, en kadastraal bekend sectie D, n os . 375 tot en met 380; b. in de gemeente Anloo: 1°. op de landen, in gebruik bij A. Schuringa te Annerveensche Kanaal, en kadastraal bekend sectie A, n°". 165 tot en met 167, 184, 185 en 482; 2°. op het land, in gebruik bij A. Schrage, en kadastraal bekend sectie A, n°'. 144 en 147; 3°. op de schuur en het erf, in gebruik bij gemelden A. Schuringa, en kadastraal bekend sectie B, n°. 8. 's Gravenhage, 22 Julij 1874. G eertsema.. VERSLAG aan Zijne Excellentie den Minister van Binnenlandsche Zaken, betreffende de werkzaamheden aan het Koninklijk Nederlandsch Meteorologisch Instituut, van 1 Juni) 1873 tot 31 Mei 1874. Het Koninklijk Nederlandsch Meteorologisch Instituut werd in het afgeloopen jaar zoo zeer van velerlei zijden begunstigd en ondersteund, dat men volkomen regt heeft te vragen, of de werkzaamheden daaraan hebben beantwoord. Ik heb de eer Uwer Excellentie daarvan verslag m to dienen. Zijne Majesteit de Koning bewees aan het Instituut hoogstwelwillend de gunst om drie scheepsgezagvoerders, die gedurende eene reeks van jaron de beste journalen hadden ingeleverd, te vereeren met de zilveren medaille, en wel de heeren W. H. Rusman, P. H. Landweer enN.J. de Vries.
Ook de commissie uit Rotterdam ging daarmede op onbekrompen wijze voort en de Association Scientifique de France, aan welke wij steeds gewoon zijn uittreksels uit de journalen toe te zenden , betrekking hebbende op den Noord-Atlantischen Oceaan boven de 30° N.Br., beloofde ons drie achterstallige medailles te zullen zenden, en ook voor het volgende jaar die weder beschikbaar te stellen. Met alle zuster-instellingen in Europa en Amerika is het Instituut op vriendschappelijken voat. Op het congres te Weenen, in September gehouden, werwaarts Uwe Excellentie mij de eer deed mij af te vaardigen , mogt ik ondervinden hoezeer men de werken van de afdeeling Zeevaart achtte, die in duidelijkheid en praktische bruikbaarheid voor geene andere daarop betrekking hebbende werken behoeven onder te doen. Ook de Nederlandsche zeeman ging voort goede journalen in te dienen, wel minder in getal door vermindering van het aantal schepen , maar niet minder in gehalte. Hij toonde met lust waar te nemen voor eene inrigting, die zijne waarnemingen op prijs stelt, en de uitkomst er van onvermengd met theoretische bespiegelingen weergeeft. De waarnemingen werden over het algemeen, voor zoover wij ons daarvan door vergelijking met die van andere schepen overtuigden, met naauwkeurigheid gedaan , dikwijls meer in getal dan voorgeschreven werd. Wij zullen trachten hun meer en meer nuttige wenken te geven, en ook hunne belangen te bevorderen door voorstellen ter verbetering van het onderwijs. Daarom ben ik Uwer Excellentie ook dubbel dankbaar voor de aanvankelijke uitbreiding van onze geldmiddelen en voor het gunstig opnemen van mijn voorstel, in het vorig verslag vervat (hetwelk, naar het schijnt, ook van andere zijden ondersteund werd), om voortaan het onderwijs op de zeevaartkundige scholen meer gelijkmatig te doen zijn en meer eenheid te brengen in de eischen, welke aan een bepaalden rang voor scheepsofficieren zullen moeten gesteld worden. Den heer directeur der afdeeling Zeevaart ben ik erkentelijk voor de moeite, welke hij zich gaf om aan den wensch van Uwe Excellentie te voldoen , en een plan va*n examen te ontwerpen, dat de grondige kennis van het roodige, in de praktijk telkens voorkomende, waarborgt, maar niets van de adspiranten verlangt wat, ofschoon wenschelijk, aan het examen te veel omvang zou geven, en de aandacht van het onontbeerlijke zou afleiden. Zijne Excellentie de Minister van Marine heeft het Instituut blijven ondersteunen en het mogelijk gemaakt, dat Zijner Majesteits oorlogsschepen steeds van de beste en nieuwste kaarten kunnen voorzien worden. Localen worden in gereedheid gebragt om deze dienst te beter te kunnen bewijzen. Inmiddels behielpen wij ons zoo goed wij konden. Uitbreiding van personele hulp door zeeofficieren te verstrekken en beter honorarium zou zeer wenschelijk zijn, zoowel voor dit doel als voor inlichtingen, welke dan aan den handel zouden kunnen worden gegeven. Zijne Excellentie de Minister van Koloniën had de welwillendheid mijn voorstel omtrent eene aanstelling van den heer C. Ilering, hoofdambtenaar bij de belastingen te Paramaribo, wien ik ter aanmoediging den titel gaf van correspondent van het Koninklijk Nederlandsch Meteorologisch Instituut , in overweging te nemen. Onverwacht deed mij dr. E. van Rijckevorsel het aanbod om in den Oost-Indischen Archipel magnetische bepalingen te doen, waardoor ook de heer dr. P. Bergsma zeer gebaat zou worden. Ik meende dat te moeten ondersteunen en had de voldoening, dat Zijne Excellentie de Minister van Koloniën eene som ter beschikking stelde tot aanschaffing van de noodige instrumenten. De heer van Rijckevorsel vertoefde daarop op eigen kosten eenige weken in Londen, alwaar hij zich op Kew Observatory in het waarnemen oefende, terwijl hij ook Munchen ging bezoeken en daarna in de maand December, behoorlijk voorbereid, naar Oost-Indie afgereisd is. Het komt zeker zeldzaam voor, dat iemand zoo belangeloos zijne diensten en wetenschappelijke krachten den lande wijdt. Van den oud-scheepsgezagvoerder J. de Boer ontvang ik voortdurend waarnemingen uit Buenos Ayres, waardoor ook in Zuid-Amerika een station gevestigd is, alwaar de meteorologische toestanden worden bestudeerd, welker mededeeling de waarde van de Nederlandsche jaarboeken verhoogt. Zijner Majesteits consul te Djeddah, de heer Hanegraaf, heeft aangeboden aldaar op dat insgelijks zoo belangrijke punt waarnemingen voor het Instituut te zullen doen , waartoe hem goede instrumenten ten gebruike zijn verschaft, en Zijner Majesteits consulgeneraal in China, de heer Ferguson, heeft herhaaldelijk zijn voornemen te kennen gegeven en zich bereid verklaard , om ons berigten van de kust van China te doen toekomen, waardoor de kennis van de typhons zal vermeerderd worden , die zoo gevaarlijk z'jn voor onze schepen. Ook de heer Geerts, ofschoon niet meer in Nederlandsche dienst, wil de oude Nederlandsche waarnemingen , vroeger op Decima gedaan, nu op de kust van Japan voortzetten en zal daartoe instrumenten ontvangen , als de geldmiddelen het toelaten. In ons land zullen voor Vlissingen, een plaats die mij voor liet
geven der waarschuwingen tegen stormen onmisbaar is, dit jaar groote kosten vereischt worden , wegens de opheffing van het marine-etablissement aldaar. Met Uwer Excellentie's hulp, waarop ik meen te mogen vertrouwen, ook indien de Maatschappij tot Exploitatie van Staatsspoorwegen zich niet gehouden mogt rekenen in het belang van de haven aldaar die onkosten gedeeltelijk te bestrijden, hoop ik aldaar een stel nieuwe goede zelfregistrerende instrumenten te kunnen vestigen. In Kampen worden tegenwoordig op de nieuwe brug aldaar weerkundige waarnemingen, mot goede instrumenten gedaan, bekend gemaakt en ook zeetijdingen medegedeeld, die door de toestemming van Zijne Excellentie den Minister van Finantien langs den telegraphischen weg dagelijks worden overgebragt. De majoor Kromhout, kommandant van het corps mineurs, heeft een ingenieusen toestel uitgedacht, die welligt lator den aeroklinoskoop met goed gevolg zal kunnen vervangen. Op het reeds vermelde congres to Weenen werd een permanent comité voor internationale meteorologie benoemd, waarvan ik de eer heb president te zijn uit consideratie voor hetgeen Nederland in die rigting gedaan heeft. Eene vergadering van dat comité heb ik tegen de derde week van September in Utrecht belegd. Eene subcommissie voor maritime meteorologie had ik ook alhier willen doen vergaderen, maar het schijnt beter die vergadering, waartoe ook anderen, die zich daarin verdienstelijk maakten, genoodigd zijn, in Londen te doen plaats hebben in de eerste dagen van September. De werken van de afdeeling zeevaart zullen op die vergadering met die van andere landen worden vergeleken. Ter beantwoording der ondersteuning van zoo vele zijden ondervonden en om de waardering, waarin zich het Instituut ook van elders mag verheugen, zijn wij voortgegaan met onze gewone werkzaamheden, waaronder de uitvoerige correspondentie eene gewigtige plaats inneemt. Zij vereischt veel tijd maar heeft ook ter inlichting van de zeelieden en voor zooveel de buitenlandsche betrekkingen aangaat ook op deze een hoogst gunstigen invloed. De afdeeling Zeevaart deed dit jaar in het licht verschijnen een atlas van de gemiddelde barometerstanden en de stormen om Afrika's zuidpunt. Het eerstgenoemde onderzoek staat in verband met een dergelijk bijna geëindigd onderzoek over den geheelen Noord-Atlantischen Oceaan , waarmede het Instituut, nu mot zooveel meer waarnemingen toegerust , de belangrijke werken van een vorigen directeur der afdeeling Zeevaart, den kapitein-luitenant ter zee K F. R. Andrau , heeft vervolgd, zoodat geen ander Instituut zooveel heelt geleverd aangaande de afhankelijkheid van den barometerstand van de tijden des jaars en de plaatsen boven de oppervlakte der zee. Het andere punt doet voor zeer kleine afdeelingen, een graad in lengte en '/ 3 graad in breedte, afzonderlijk zien hoe in de verschillende jaargetijden de sterkere winden veelvuldiger voorkomen op zekeren afstand van de Kaap dan digter daarbij. Hieruit kunnen de gezagvoerders der thuisvarende schepen waarschuwingen putten, om niet verder zuidwaarts dan noodig is Afrika langs te varen. Verder zuidwaarts op, dus in de route der uitvarende schepen, is reeds uit een ander onderzoek van den kapitein ter zee J. van Gogh, toenmaals directeur der afdeeling, gebleken, dat het gevaar weder vermindert. Nog andere werken der afdeeling Zeevaart zijn reeds ter perse, of men is met de zamenstelling aangevangen. Op 31 December verscheen het Jaarboek voor 1873 voor de binhenlandsche waarnemingen, met uitvoerige mededeelingen der waarnemingen ook van die door liofhebbers gedaan, omtrent de ontwikkeling van planten en het verschijnen of vertrekken van dieren. Sedert zes jaren heb ik zulk een deel vóór den lsten Januarij kunnen doen verschijnen, omdat de maand December meteorologisch tot het volgende jaar gerekend werd. In het vervolg zal dit niet meer kunnen geschieden, omdat te Weenen besloten is ook het meteorologisch jaar met den lsten Januarij aan te vangen. Het Jaarboek 1874 zal dus nu dertien maanden moeten bevatten, December 1872 en December 1873. In het tweede deel van het Jaarboek voor 1870, insgelijks nu dezer dagen in druk uitgegeven, is een verzameling van gemiddelde maandelijksche standen van den barometer, daarenboven tot groepen vereenigd, voor alle plaatsen, omstreeks honderd in getal, van welke het Instituut sedert zijne oprigting berigten ontving. Die zijn zoo veel mogelijk aangevuld, voor plaatsen waar zeer lang waargenomen is van den aanvang af, zelfs voor enkele reeds van het laatst der vorige eeuw. De gegevens leveren een soliden grondslag ter toetsing en verbetering der in 1860 door mij aangegeven barometernormalen. De afwijkingen van barometer- en thermometerstand heb ik ditmaal niet voor eiken dag, maar alleen voor groepen van dagen er bij gegeven. Ook komt er weer een jaar waarnemingen van Buenos Ayres in voor. Slechts een kleiner aantal afdrukken heb ik laten vervaardigen van de verschillen der barometerafwijkingen en de daarop gevolgde winden met hunne kracht. Er zijn er niet zoo velen welke zich daarmede bezig houden, maar toch was nu en dan vooral uit Schotland tot mij de vraag gerigt, in hoe veri-e de regel in Nederland aangenomen werkelijk bevestigd werd, hoe vele malen de aanwijzingen bewaarheid werden en in welke mate dit bij verschillende verdeeling der baj'ometerafwijkingen plaats greep. Het was dus noodig daaromtrent een meer uitvoerig werk te geven. Van 1866 af heb ik nu dagelijks het verband tusschen aanwijzing en tusschen wat werkelijk gevolgd is, voorgesteld. Tevens wijzigde ik voor het Jaarboek van 1874 de inrigting mijner tabellen eenigzins, zoodat die voor de volgende jaren uitvoerig en volledig genoeg zijn. Het spreekt van zelf, dat ik buitendien ook in naam van het permanent comité circulaires had uit te vaardigen of artikelen in tijdschriften op te zenden. Dit is echter van meer voorbijgaande beteekenis. In het personeel heeft eene wijziging plaats gehad , daar de heer Overbeek vervangen is door den heer Zaalberg en een jonger schrijver, van der Linden , er aan toegevoegd is. Zoowel de heer Cornelissen als ik voor mijne afdeeling, hebben alle redenen van erkentelijkheid voor den ijver, waarmede de beambten voortgaan hun pligt te doen. Door buitenlanders werd mij opgemerkt, dat allen hier met liefde voor de zaak vervuld zijn, hetgeen ik hoop dat Uwe Excellentie aangenaam is te vernemen. Waar ieder met lust en naauwgezetheid doet wat hem opgedragen is, omdat het, al schijnt het minder belangrijk, noodig is voor het geheel, daar alleen kan eene inrigting bloeijen en waardig
beantwoorden aan het vertrouwen van Regeringswege en door hen, voor wie de inrigting werd in het leven geroepen, daaraan geschonken. Utrecht, Julij 1874. De Hoofddirecteur, Buys Ballot. MINISTERIE VAN FINANTIEN. De Minister van Finantien vestigt de aandacht der belanghebbenden op de gelegenheid tot verzending der correspondentie naar Atchin, door middel van Zijner Majesteits oorlogsstoomschepen Sambas en Palembang , waarvan het vertrek uit Hellevoetsluis, waarschijnlijk op den '25sten dezer zal plaats vinden. De met deze gelegenheid te verzenden brieven en verdere stukken zijn met het opschrift » per Sambas" of » per Palembang" te voorzien. 's Gravenhage, den 22sten Julij 1874. De Minister voornoemd, van Delden. De Minister van Finantien maakt bekend dat bij hem ontvangen is een coupon groot f 1.98, door een onbekende, onder het postmerk Vlaardingen van 21 dezer, tot voldoening van successieregtcn ingezonden. 's Gravenhage, den 21sten Julij 1874. De Minister voornoemd, van Delden.
---

