Apomorphine, een nieuw geneesmiddel
UIT ' Didaskalia. Apomorphine noemt men een preparaat, dat de heerschappij van de aloude braakwijnsteen en de Brazilische Ipecacmnha vernietigen of althans met hen in ernstige concurrentie treden zal. Eeeds geeft de naam hare chemische genealogie te kennen, n.1. hare afstamming van de morphine of het morphium, het onschatbare alcaloïde van het opium, waarvan zij een, door een sterke verhitting en onder inwerking van zoutzuur, zich vormend chemisch product is. Zij behoort tot de groote rij der nieuwe, in den jongsten tijd door de hand der chemie voortgebrachte lichamen, die wederom eerst door haar als hoofdsubstantiöu in het leven geroepen werden, en is eerst voor ruim vier jaren, in 1869 namelijk, door de Engelsche scheikundigen Mattiiiessen en Wright bij eene bewerking van morphine ontdekt en met dau bovenvermelden naam bestempeld geworden. Reeds haar afkomst en vervaardiging uit het, door zijne uitmuntende phyaiologische eigenschappen, zoo hooggeschatte morphium moest aanleiding geven, om de werking van de apomorphine op het dierlijk leven te leeren kennen, en zeer spoedig hebben dan ook genoemde geleerden onderzoekingen dienaangaande ingesteld, waarbij zij in de eerste plaats honden en katten, kleine hoeveelheden apomorphine onder den huid inspoten en, oogenblikkelijk eene sterke vomitieve werking bij hen waarnamen, waardoor zij op de bruikbaarheid van dit nieuwe hulpmiddel voor de geneeskunde gewezen werden. Zij herhaalden dus dit experiment bij menscheii eu kregen hetzelfde gunstige gevolg, want ook hier verwekte de apomorphine, op dezelfde wijze zelfs, in de kleinste hoeveelheid aangewend, met verrassende snelheid eene sterke braking.
Door de geringe toe te dienen hoeveelheid der apomorphine zou zij eigenlijk tot de honaoeopathische geneesmiddelen behooren, daar bij volwassen menschen in t algemeen reeds S tot 11 milligrammen toereikende zijn om het verlangde gevolg, d. i. eene krachtige braking te veroorzaken. Toch kan echter deze grens zonder gevaar ook overschreden worden, en de dosis tot op een decigr. en zelfs meer verhoogd worden, terwijl in dit geval de uitwerking in ’t algemeen tamelijk gelijk blijft. Opmerkelijk is daarbij de ongekende snelle werking, die de apomorphine, niettegenstaande de geringe toegediende hoeveelheid, veroorzaakt, daar — al naar bijzondere omstandigheden en de constitutie van den individu — reeds binnen 4—16 minuten nadat het middel gebruikt is, de verlangde werking intreedt, welke gunstige eigenschap eveneens als een groot voordeel is aan te merken. De groote benauwdheid van het onpasselijk zijn, die bij de tot heden gebruikte emetika regelmatig het intreden der werking voorafgaat en eigenlijk als een grief tegen de braakmiddelen is aan te merken, wordt alzoo tot een minimum van tijd gereduceerd, terwijl bovendien bij het gebruik van de apomorphine bijna alle onaangename nevenwerkingen niet alleen achterwege blijven, maar ook de anders geenszins onbeteekeneude nawerkingen van een gewoon braakmiddel, bij dit zoo gering zijn dat de patiënt
bijna onmiddelijk na de plaatsgevonden braking weder lot zijn normalen toestand terugkeert. Uit een medisch oogpunt beschouwd, is de waarde van het nieuwe geneesmiddel daarin gelegen, dat het op de maag en het darmkanaal — de mechanische werking van het braken buiten rekening latende — geen invloed uitoefent en volkomen intact laat en dus al die toevallen en inwendige storingen, als maagpijn, gastrenterische verschijnselen, diarrhaea enz., welke de gewone braakmiddelen zoo menigvuldig na zich slepen, hiermede ten volle voorkomen worden. Voegen wij ten overvloede nog hierbij dat de inspuiting van de apomorphine niet de geringste irritatie aan de huid op üet punt van injectie veroorzaakt, dan zai men wel moeten toestemmen dat men niet licht een voortreffelijker, aangenamer, geschikter en tevens zekerder vomitorium zal kunnen uitdenken. In de eerste plaats kan dus de apomorphine bij kinderziekten toepassing vinden ; immers weet men hoe schrikbarend veel moeite het kost, de kleine patiënten, de walgelijke braakmixturen of braakpoeders behoorlijk te doen innemen en hoe dikwerf, zooals namelijk in gevallen van croup, alles van de spoedige toediening van een krachtig braakmiddel afhangt. Maar ook tevens bij volwassenen zal zij, zoowel bij gewone ziekt en als bedwelming, bezwijming en bewusteloosheid, wanneer het ingeven van de hedendaagsche middelen bijna tot de onmogelijkheden hoort als ook in gevallen van vergiftiging — waarbij het in de eerste plaats op eene snelle verwijdering van de gifstof uit het lichaam aankomt — bewijzen, dat de slechts weinige minuten eischende werking van de apomorphine, met eene tot heden ongekenden spoed hulp en redding aanbieden kan. Ook bij inwendig gebruik volvoert zij betrekkelijk zeer snel hare werking en is reeds in dit geval een tiende gram voldoende, om een verlangd gevolg te verkrijgen. Toch bied! echter, zooals wij reeds zeiden, de injectie zulke eminente voordeelen aan, dat het nieuwe middel, als inwendig medicament, wel niet de grootste toepassing in de practijk vinden zal. ,
In samenstelling verschilt de apormorphine van de morphine slechts daardoor, dat het element water, zoowel zuurstof als waterstof, in geringere mate dan in het laatste genoemde voorhanden is. Niettegenstaande dit schijnbaar onbeteekenend verschil, is de vervaardiging van apomorphine nog zeer moeielijk en kostbaar, waardoor zij dan ook zeer hoog in prijs genoteerd staat, hetgeen vooreerst als de schaduwzijde is aan te zien en de hinderpaal is dat het nieuwe middel algemeen verspreid wordt en in toepassing komt. Zoo verkrijgt men b. v. bij hare vervaardiging uit de gebezigde morphine slechts ongeveer 5% apomorphine; dit aanzienlijke verlies nl. en de moeielijke zuivering van het product, zijn de oorzaken van den vermelden hoogen prijs. In de lucht is de apomorphine zeer gemakkelijk aan verandering onderhevig, zij neemt door oxydatie eene grauwachtige kleur aan, waardoor dus hare bewaring eenige voorzorg vereischt. In den handel komt het nieuwe product steeds als zoutzure apomorphine en in den vorm van een witachgrauw, in water zoo wel als in alcohol oplosbaar, poeder voor, en werd het voor eenigen tijd het beste door de Engelsche firma Macfarlan te Edinburg onder den
naam van Hydrochlorate of apomorphia geleverd. Intusschen lijdt het geen twijfel, of bij meerdere navraag voor het nieuwe preparaat, der chemie zullen er wel spoedig, zooals bij vele dergelijke producten ’t geval was, verbeterde methoden tot fabriekmatige en goedkoopere bereiding worden uitgedacht; wij behoeven ten dezen opzichte slechts als het nieuwste voorbeeld van dien aard, aan het zoo voortreffelijk slaapverwekkend middel en surrogaat, vau het morphium, het chloralhydraat te herinneren, t welk aanvankelijk door zijn hoogen prijs evenzoo het algemeen gebruik in den weg stond, maar tegenwoordig door een verbeterde wijze van vervaardiging, in zulke hoeveelheden bereid wordt, dat kortelings zelfs over eene overproductie van dit artikel geklaagd werd en het chloralhydraat dientengevolge, na verloop van slechts twee jaren, reeds het burgerrecht verkregen, en zulk een uitgebreide toepassing gevonden heeft, dat het een zeer populair medicament is geworden. Ditzelfde was destijds de zaak met den phosphor, de morphine, glycerine, aniline en tallooze andere chemische preparaten en bedriegen wij ons niet — dan zal ook volgens het voorgaande de zooveel belovende apomorphine geroepen zijn, om een nieuw bewijs voor deze oude economische waarheid te leveren en om even als het chloralhydiaat, als een kostbaar kleinood onder de rijke paarden van de moderne artsenijschatten te schitteren. J. L. T.
---

Eene ontvluchting uit den Tower.
(Historische Episode van George Hiltl). II. Men dronk daar veel porter en liet zelfs vrouwen en kinderen binnen komen; wel is waar stond de Tower bekend als eene gevangenis, uit welks muren een ontvluchting tot de onmogelijkheden behoorde, maar de gevangenen werden toch zoo erg scherp niet bewaakt. Mijn grootvader had dikwijls genoeg in ’t bijzonder de wacht bij de gevangenen en het is zeer begrijpelijk, dat het akelig lot van den schoonen lord en diens lieve gemalin zulk een jong mensch de levendigste belangstelling inboezemde. Het mededoogen moet wel wat al te veel op zijn gezicht te lezen hebben gestaan, want hem viel eens de eer te beurt, dat lady Nithisdale op hem toetrad, hare
fraaie hand op zijn arm legde, hem vriendelijk vertrouwend met hare groote prachtige oogen aanzag eu daarbij sprak : „Gij zijt zeker een braaf jong mensch — gij zoudt mijn goeden man niet, aan zijne beulen overgeleverd hebben !” John Wright antwoordde • „Neen, mylady, ik zou nimmer een verrader kunnen worden.” Het scheen hem toe, alsof zij hem iets iets in ’t geheim wilde mededeelen, doch juist opende zij haren bekoorlijken mond, toen dé aflossing naderde en mijn grootvader van zijn post weghaalde. Na dit tooneel zag mijn grootvader die vrouw zelden meer, want het toezicht werd veel strenger, toen het proces geëindigd was; zoo menigmaal hij haar echter voorbij zag gaan, scheen het hem toe alsof lady Nithisdale hem iets wilde zeggen. Zoo snelde de tijd voorbij. Het was een duistere avond ; mijn grootvader en zijne kameraden zaten in de wachtkamer, die met soldaten, sleuleldragers en hunne vrouwen of kinderen gevuld was,”
en alles bewoog zich in een nevel van tabaksdamp, waardoor de lichten ons met een roodachtigen gloed tegenstraalden. De soldaten praatten, speelden kaart en lieten de kan met porter lustig rondgaan. Daar kwam er een van het zesde regiment — zijn naam ben ik vergeten —- die zeide: „Heden avond is ’t besloten, de zeven lords zijn veroordeeld; de koning heeft er vier genade geschonken, maar Derventwater, Kenmure en Nithisdale zullen naar Tower-Hill wandelen en het hoofd op het blok moeten leggen.” Er waren naar mijn grootvader verhaalde, slechts weinigen in de kamer, op wien dit bericht niet een hevigen indruk maakte. Eenige ruwe gasten dobbelden voort, doch mijn grootvader en een paar anderen konden zich die ontzettende veroordeeling maar niet uit het hoofd zetten. Zij gingen de wacht uit en zagen onwillekeurig naar de kleine vensters, waarachter de lords elk afzonderlijk in een gevangenhok zaten. Zij zagen elkander aan en al spraken zij niet, zoo zeiden hunne blikken
toch genoeg — maar wat konden zij doen? Op dit oogenblik dreunde het kanonschot, dat het teeken tot het sluiten van den Tower gaf, en de eenige begaanbare weg, die den Tower met het land verbond werd altijd zeer bewaakt. Twee poorten, de eene altijd gesloten, de andere bij de ophaalbrug werkten daartoe mede. Mijn grootvader begaf zich ook spoedig in de kazerne, die toen dicht bij den Bloedtoren in het oude kommandantshuis was. Hij vernam van de soldaten, dat de tijding volstrekt niet uit de lucht gegrepen was, maar dat de drie veroordeelde lords den eerstvolgenden Zaterdag ten negen uur op Tower-Hiil onthoofd zouden worden. Mijn grootvader kon dien nacht geen oog dicht doen; den volgenden morgen had hij een'{treurig schouwspel voor oogen, want de ongelukkige lady Nithisdale kwam weenend en snikkend, om van haren echtgenoot afscheid e nemen. „Mylady,” zeide de eerste sleuteldrager, «gij
kunt den gevangene van af heden zoo dikwijls bezoeken, als gij zelve wilt. Dit is een recht van alle veroordeelden, maar gij zult u er aan moeten onderwerpen dal op de trappen, die naar de kamer van den lord voeren, wachtposten worden uitgezet. Wanneer iemand het leven heeft verspeeld, dienen de deuren goed bewaakt te worden.” Lady Nithisdale had een zeldzamen gloed in hare schoone oogen, die met het floers der tranen waren overtogen, en ging treurig naar haren echtgenoot. Men wist dat de sherifs den lord zijn doodvonnis hadden voorgelezen en dat hij het met groote kalmte had aangehoord. Zijne moed verliet hem geen oogenblik; iedereen, die hem naderde, was met eerbied voor hem vervuld en kon niet genoeg zijne edele houding roemen. Lady Nithisdale scheen ook meer in het onvermijdelijke te gaan berusten; zij sprak met den kommandant des Towers over de wijze, waarop de terechtstelling zou plaats hebben en wat er na de executie gedaan moest worden. Binnen weinige dagen zou alles voorbij zijn. Mijn grootvader was volgens zijne eigene getuigenis maar blijde, dat hij steeds op post een nummer had, dat hem zoover mogelijk van den kerker der veroordeelden verwijderde; des te smartelijker deed het hem aan, toen de sergeant zeide: „Morgen avond hebt gij de wacht bij het groote portaal; gij en Jinkens moeten bij de cel van Nithisdale post vatten. Hij moet overmorgen vroeg met Derventwater op Towerhill worden ter dood gebracht.” John Wright, mijn grootvader, verkeerde in eene akelige stemming; hij had de schaduwzijden van zijne betrekking nog niet zéé leeren kennen en dus kwam de gedachte, getuige te zijn van het vreeselijk afscheid der beide echtgenooten, zoo pijnlijk voor, dat hij van plan was alles aan te wenden, om met een ander te ruilen ; doch daar Jinkens zweeg en in het onvermijdelijke berustte, deed mijn grootvader ten laatste hetzelfde. (Wordt vervolgd).
---

Zullen wij nu goedkooper vleesch krijgen?
Met veel belangstelling hebben vele vleeschetende menschen, waaronder ik ondergeteekende ook behoor, Dinsdag avond jl. het volkspaleis bezocht. Het ging zeker velen als mij, men was nieuwsgierig wat daar verder van die nieuw op te richten vleeschhouwerij zou ten gehoore worden gebracht, want duizenden zien sinds lang uit naar goed en veel goedkooper vleesch, dat in de laatste twintig jaren een artikel van weslde geworden is, en t geen duizenden niet kunnen bekomen, daar hunne beurs of verdiensten zulks niet toelaat, niettegenstaande toch vleesch als een noodzakclijk volksvoedsel wordt beschouwd en aanbevolen door vele deskundigen. Zal men nu goed en veel goedkooper vleesch krijgen? zooals de heeren, die ons tot die vergadering opriepen, in hunne eerste advertentie schreven en wat velen dan ook wenschen? Goed zal t zijn, dat heeft men beloofd, maar goedkooper ? dat heeft men daar niet durven en kunnen beloven, want de prijs zal volgens de markt zijn. Of het vleesch, dat wij tegenwoordig bij den slager koopen, te duur verkocht wordt, in evenredigheid tot den prijs die ze voor ’t vee betalen? Daarvan heb ik van de heeren die Dinsdag-avond achter de groene tafel zaten niets gehoord. Toen echter de directeur van de sinds eenige jaren bestaande vleesehmaatschappij in de Vijzelstraat, die wel een beetje personeel sprak, al noemde hij ook geen namen, betoogen wilde dat ’t vleesch niet te duur verkocht werd, en
er ook niet zulk eene bijzondere welvaart onder de heeren slagers was, zooals men Wel eens meende, ’t geen hij met bewijzen staven kon, was er zulk een rumoer in de groote zaal dat niemand er een woord meer van verstaan kon, en hij (spreker) zeker op aanraden van den voorzitter het maar geraden vond om hierover te zwijgen, dat ik echter betreurde om meer dan eene reden. Bijgevolg is men door die meeting niet veel wijzer geworden (immers waar men deskundigen ’t spreken belet komt men niet tot de kennis der feiten) hoewel er een groote ambitie scheen te zijn om eene nieuwe vleeschhouwerij tegen rentelooze voorschotten van tien gulden op te richten, en er dan ook op ’t einde eene commissie benoemd is om, bij gepoegzame deelneming, deze zaak verder tot stand te brengen. Of men daardoor eerlang goedkooper vleesch krijgen zal ? Zoolang de markt niet veel lager wordt dan ze heden nog is en de kleine burger voor mindere qualiteit denzelfden prijs moet betalen als mijnheer X of Y die opgeeft van welk gedeelte van ’t beest hij vleesch hebben wil (uitgezonderd beafstuk) omdat hij wel weet wat ’t beste is, iets dat de kleine burger dikwerf niet weet, zal deze ’t niet goedkooper kunnen krijgen en is en blijft goed en lekker vleesch eene vrome wensch, tenzij de markt eerlang lager wordt. Ik voor mij vind ’t echter alles behalve rechtvaardig dat degene die om één pondje of om iets meer of minder, en met contant geld in de hand komt, minder qualiteit krijgt en denzelfden prijs moet betalen als mijnheer X of Y, die bij preferentie van dit of dat gedeelte eischt en dan bovendien den leverancier nog langer soms dan ,een jaar naar zijn geld laat wachten. Dat allen zoodoende denzelfden prijs moeten betalen voor de verschillende qualiteiten is eene scheeve verhouding en in mijn oog eene handeling die, zooals ik reeds zeide, alles behalve rechtvaardig is. ’t Heeft mij allang verwonderd, daar er toch onder de slagers ook menschen zijn die ’t niet ontbreekt aan gezond verstand en zedelijk gevoel, dat velen dit onrecht nog niet ingezien of daarin verandering gemaakt hebben, terwijl mij de ondervinding toch ook geleerd heeft dat geen slager bestaan kan zoo hij geen winkelnering heeft, dat is : klanten heeft aan welke hij ’t minder soort vleesch dat mijnheer X of Y niet willen hebben, in zijn winkel slijten kan, Alzoo heeft de minder door de fortuin bedeelde ’t goed moeten maken voor de slagers, en hebben de groote lui naar rato geen duur, maar goedkoop vleesch gegeten, en de kleine burger heeft in verhouding dus altoos te veel betaald of de rijke man te weinig. Deze handeling is niet rechtvaardig, alle waar is naar zijn geld, zegt ’t spreekwoord, zoo is ’t in bijna elke zaak, maar bij de vleeschhouwers schijnt dit niet het geval te zijn, anders had men allang vleesch van verschillende qualiteit moeten hebben en een ieder naar de kwaliteit moeten laten betalen. Zal de nieuw op te richten vleeschhouwerij dan ook meer aan ’t algemeen voldoen, dan moet ze niet alleen gezond en goed vleesch leveren, maar ook vleesch van verschillende prijzen hebben en niet allen denzelfden prijs laten betalen voor verschillende qualiteiten, zooals dit (beafstuk uitgezonderd) bij de slagers ’t geval is, Hoe nu in een en ander te handelen, daarvoor mocht men hier en daar in ’t buitenland nog wel eens een kijkje gaan nemen. Zoo bijv. te Londen, alwaar ’t eene uur ’t vleesch zooveel kost, terwijl ’t op andere uren voor zooveel meer, of zooveel minder te verkrijgen is. Zeker altijd naar qualiteit, al is ’t van een en ’t zelf de beest. Wanneer allen, die ’t even betalen kunnen, een goed en gezond stuk vleesch kunnen bekomen, al ’t is nu niet van de eerste qualiteit, en de prijs daarna is, dan heeft men reeds veel gewonnen. Alle liefhebbers van rooken, rooken niet allen cigaren van vijf of tien centen ’t stuk, maar er zijn er velen die met een minder soort tevreden zijn en cigaren van vijf of zes voor een dubbeltje gebruiken. Zoo kan ’t ook met het vleesch zijn. Men kan wel dansen, al is ’t niet altijd met de bruid. R.
---

