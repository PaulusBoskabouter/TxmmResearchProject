NEDERLANDEN. 's GRAVENHAGE, den 5den Augustus 1874.
Bij Koninklijk besluit van den 21sten Julij 1874, n°. 31, is pensioen verleend ten laste van den Staat aan jhr. mr. H. J. J. van Rijckevorsel van Kessel, gewezen regter in do arrondissements-regtbank te 's Hertogenbosch , ten bedrage van f 334 'sjaais, en zulks op grond van art. 5 der wet betreffende de burgerlijke pensioenen, laatstelijk gewijzigd bij die van 21 Mei 1873 ( Staatsblad n°. 64). MINISTERIE VAN FINANTIEN De Minister van Finantien vestigt de aandacht dor belanghebbenden op de gelegenheid tot verzending der correspondentie naar Nederlanilsch Indie, door middel van het stoomschip Koning der Nederlanden, van de Maatschappij «Nederland", waarvan het vertrek uit het Nieuwediep op den loden Augustus aanstaande is bepaald. De daarmede te verzenden correspondentie behoort uiterlijk in den namiddag van den 14den Augustus te Nieuwediep aangekomen te zijn. 's Gravenhage, den 4den Augustus 1874. De Minister voornoemd, van Deldes. De Minister van Finantien; Gelet op het Koninklijk besluit dd. 1 Julij 1874, n°. 9, regelende het port der brieven, die door middel van de booten der Nederland.-chAmerikaansche Stoomvaartmaatschappij tusschen Nederland en de Vereenijide Staten van Noord-Amerika worden gewisseld; Verwittigt de belanghebbenden, dat de eerste verzending van brieven enz. uit Nederland met de bedoelde booten zal plaats vinden uit Rotterdam op Zaturdag den llden Julij a. s., en verder des Zaturdags om de veertien dagen. De correspondentie voor de Vereenigde Staten, die met deze gelegenheid wordt verzonden, is aan de navolgende voorwaarden onderworpen : 1'. Het port der gefrankeerde brieven bedraagt 15 cent per 15 grammen of gedeelte van 15 grammen. 2°. De ongefrankeerde brieven zijn aan een verhoogd port van 15 cent voor eiken brief onderworpen. 3". Het port der gedrukte stukken en dat der monsters of stalen van koopbaren bedraagt 7 cent per 40 grammen of gedeelte van 40 grammen. Ongefrankeerd ter post bezorgde drukwerken of monsters worden niet verzonden , maar zoo mogelijk aan de afzenders teruggegeven. 4°. De ontoereikend gefrankeerde brieven, drukwerken en monsters worden, behalve met het ontbrekend bedrag, bij wijze van boete met een verhoogd port bezwaard, ten bedrage van 15 cent voor de brieven en van 10 cent de gedrukte stukken en monsters. 5°. De aangeteekende brieven, drukwerken en monsters zijn, behalve aan het sub 1°. en 3°. vermelde port, bij vooruitbetaling te voldoen, aan een vast regt van 25 cent onderworpen, door de afzenders hier te lande te betalen. 's Gravenhage, den 7den Julij 1874. De Minister voornoemd, van Delden. De Minister van Finantien vestigt de aandacht van belanghebbenden op de officiele uitgave van de Postgids voor het Koningrijk, der Nederlanden , jaargang 1874. Dit werkje bevat alle opgaven betreffende de dienst der Postadministratie, die het publiek kunnen te pas komen , zoowel ten aanzien der tariven en verdere bepalingen voor verzendingen binnen 'slands, als omtrent die van en voor de koloniën en vreemde landen, 's Gravenhage, den lsten Augustus 1874. De Minister voornoemd, van Delden. MINISTERIE VAN KOLONIËN. Bij hét Departement van Koloniën is ontvangen eene som van f 440, door eenige dilettanten, hoofdzakelijk officieren der landmagt, bijeengebragt, om te strekken ter tegemoetkoming van militairen, die in den strijd tegen Atchin door verminking hulpbehoevend zijn geworden.
---

BUITENLANDSCHE BERIGTEN. ENGELAND.
Lord George Ilamilton , de onder-secretaris van het departement van Indie, hield jl. Maandag in het Britsche Lagerhuis eene belangrijke
redevoering, waarmede hij het budget van Britsch Indie voor het dienstbaar 1874—75 indiende. De eindcijfers van dit budget waren: in ontvangst £ 48,984,000, in uitgavon £ 54,935,050, zoodat een tekort te verwachten was van £ 5,951,000. Het dienstjaar 1872—73 was gesloten met een tekort van £ 418,897, dat van 1873—74 (het eerste jaar van den hongersnood) zou een vermoedelijk tekort achterlaten van £ 5,643,943, zoodat aan het einde van het dienstjaar, welks budget thans werd ingediend, het geheele tekort, hetwelk echter door de onlangs gesloten geldleening gedekt zou worden , op £ 12.013,890 was te ramen. Opdat deze stand van zaken voor iedereen duidelijk zou zijn had de spreker de gewoonlijk in de finantiele administratie van Indie gemaakte splitsing tussclien gewone en buitengewone uitgaven ter zijde gelaten ; de dnor hem genoemdp cijfers der uitgaven (£ 50,638,386 voor 1872 73, £ 55,122,738 voor 1873—74, de bovengenoemde som voor 1874 75 geraamd) bevatten alles wat voor den algemeenen dienst van Indie was uitgegeven. De buitengewone uitgaven , uit welker hoog cijfer het aanzienlijk tekort voortvloeide, bestonden uit eene som van £ 10,339,199 wegens buitengewone openbare werken en eone som van 6 1 /, millioen tut bestrijding van den hongersnood in Bengalen. De gewone dienst zou dus in de drio genoemde dienstjaren geen tekort maar een vermoedelijk voordeelig slot van £ 4,800,000 opleveren. De toestand der finantien van Indie was, gelijk verder met vele cijfers aangetoond werd, gunstig te noemen; de meeste belastingen bereikten ruimschoots de ramingen, zoodat tot de opheffing der inkomsten-belasting had kunnen overgegaan worden , en de regering had, wegens vroegere overschotten, zoo veel ruimte aan kas dat zij slechts gedeeltelijk tot de uitgifte der toegestane geldleening had behoeven over te gaan. De minister deelde daarna mede dat een zuinig beheer van de militaire zaken tot eene jaarlijksche besparing van een millioen had geleid zonder gevaar voor de verdediging en zonder vermindering van de legersterkte; ook aangaande de gofde werking, zoowel uit een finantiepl als uit een administratief oogpunt, van het door lord Mayo ingevoerde stelsel van decentralisatie legde hij een gunstig getuigenis af. Eene aanzienlijke plaats op de Indische begrooting van uitgaven wordt ingenomen door de spoorwegen, voor den aanleg waarvan de regering vroeger het stelsel van rentegarantie gevolgd had, doch waaromtrent zij thans tot een ander stelsel, dat van eigen aanleg, als meer strookendo met 's lands belarg, was gekomen. De spoorwegen aan welke rentegarantie was verleend hadden gezamenlijk eene lengte van 6201 mijlen (— 1609 m.) en zouden eene uitgave van £ 96,000,000 vergen; 5190 mijlen waren aangelegd en hadden £ 9^,000,000 gekost. Het stelsel van rentegarantie had echter aan de spoorwegen in° Indie niet die uitbreiding gegeven, welke de regering noodig geacht en verwacht had, en de langzame toeneming van het verkeer had haar doen begi ij pen dat ook in het eerstvolgende tijdvak niet veel heils van dit stolsel te verwachten was. Thans den aanleg der spoorwegen zelve ondernemende, stelde de regering voor, daartoe van de vier eerstvolgende jaren eene totale som van 12 millioen te bestemmen. De jaarlijks beschikbaar te stellen som werd niet hooger "esteld* ten einde getrouw te blijven aan het eenmaal aangenomen juiste beginsel dat alleen die openbare werken, welke voor strikt rente^evend waren te houden, als buitengewoon beschouwd en dus uit buitengewone middelen bekostigd behooren te worden. De aanleg van spoorweo-en was niet onder de strikt rentegevende uitgaven te brengen en moest derhalve uit de gewone inkomsten worden bekostigd ; irrigatiewerken alleen , waarbij nagenoeg de zekerheid bestond dat zij de rente en aflossin<* van de voor derzelver aanleg geleende gelden zouden afwerpen, waren voortaan als buitengewone werken te beschouwen. De hongersnood van 1874 zou, zoo liet de minister zich verder uit, niet zonder een blijvenden invloed op het Indische budget blijven De tot heden tot voorziening in dien nood gedane uitgaven droegen niet allen een bloot liefdadig karakter; alleen de uitgavon wegens aankoop van graan ter uitdeeling, de premien tot aanmoediging van den aanvoer van levensmiddelen naar de geteisterde streken enz. konden daaronder gerangschikt worden, maar er waren ook uitgaven gedaan tot verbetering der binnenlandsche gemeenschapsmiddelen , en hierop wenschte de regering ook in het vervolg het oog gevestigd te houden. Met de van tijd tot tijd wederkeerende hongersnooden was het aldus gelegen dat de productie van levensmiddelen in geheel Indie in den regel voldoende was voor het verbruik der bevolking. De redenen welke in het eene gedeelte des lands hongersnood deden ontstaan, droogte of te overvloedige regens, verschaften in het andere gedeelte een overvloedigen oogst. Van het hoogste belang was derhalve het verbeteren der gemeenschapsmiddelen, zoowel door den aanleg van spoorwegen als door de verbetering van andere land- en waterwegen , opdat de ongelijk vallende oogst gelijkelijk over de bevolking, naar mate der locale behoeften kon worden verdeeld; voor den aanleg van irrigatiewerken zou verder veel zorg worden gedragen. Lord George eindigde zijne belangrijke redevoering met de denkbeelden der regering omtrent de Indische finantien mede te deelen. Drie verwijten werden tegen het finantieel stelsel ingebragt, namelijk : dat de inkomsten te stationair bleven en althans geen genoegzaam
uitzettingsvermogen bezaten , dat de opiumbelasting , een der grondslagen , uiterst onvast was , dat er in bet belastingstelsel geen element bestond , vatbaar om in tijden van plotseling opgekomene behoefte te worden verhoogd. Tegen deze bezwaren voerde hij aan , dat het uitzettin<»svermogen der Indische belastingen uit den aard der zaak, bij zoo veel verschil in de sociale toestanden, zoo groot niet zijn kon als dat waaraan men iu het moederland gewoon was ; echter deed hy opmerken dat de twee voornaamste bronnen van inkomst, welke geacht konden worden in naauw verband te staan met den toestand der bevolking, de belasting op de inlandsche voorwerpen van verbruik en de zoutbelasting , wel degelijk in opbrengst vermeerderden ; de eerstgenoemde was 35, de tweede 39 per cent vooruitgegaan in opbrengst sedert tien jaren. Dat de opiumbelasting onzeker, en dus bedenkelijk was, erkende de minister, doch verklaarde dat de regering overtuigd was van de groote en buitengewone moeijelijkheden aan de herziening van het Indische belastingstelsel verbonden, en verzocht dat men haar den tijd moest laten om dit punt in rijpe overweging te nemen. Aanvankelijk zou hij echter zeggen dat de regering bij de overweging van het belastingstelsel van Indie voornamelijk op drie zaken het oog gevestigd hield. Zij achtte het wenscholijk dat de Indische finantien zoo veel mogelijk onafhankelijk werden gemaakt van de opiumbelasting, dat de belastingen zoo billijk mogelijk over de bevolking werden verdeeld, en dat het tarief van in- en uitvoerregten werd herzien in den geest van aanmoediging van nijverheid en koophandel, door welk laatste middel de vorming: van rijkdommen, en dus nieuwe grondslagen voor belastingen in tijden van behoefte zou in de hand gewerkt worden. Na eene korte beraadslaging, in den loop waarvan onder anderen de heer Fawcett verzocht dat de regering zonder eene beslissing van het Lagerhuis daarover te hebben uitgelokt geen stappen zou doen om tot den aankoop der bestaande spoorwegen in Indie te geraken, waartoe hij het voornemen in de redevoering van lord George meende te zien doorschemeren, werd de begrooting aangenomen In dezelfde zitting had, na eene korte discussie, de resumtie plaats van de bill betreffende den eeredienst in de Anglicaansche kerk, welke thans naar het Hoogerhuis zal worden teruggezonden tot goedkeuring van de daarin in het Huis der Gemeenten gebragte wijzigingen. In de Times wordt opgemerkt dat het vertrek van het Britsche Middellandsche Zee eskader naar de Spaansche kust en het afrenden van Duitsche, Italiaansche en tot andere mogendheden behoorende oorlogsschepen naar de golf van Biscaye geene andere beteekenis kan hebben dan van een bewijs van vijandschap tegen de Carlisten , hetgeen dezen door hunne barbaarsche wijze van strijdvoeren ten volle hebben verdiend. Van eene eigenlijke intorventie in de binnenlandsche zaken van Spanje kan echter, naar het blad meent, hierbij geene sprake zijn. Het blad betreurt verder dat Frankrijk tegenover de Carlisten en tegenover Spanje in het algemeen geene meer vrijzinnige staatkunde gevolgd heeft, met name door het niet erkennen van 1» t Spaansche gouvernement. »Dat oude monarchien meer op de formaliteiten staan, zegt de Times , is natuurlijk genoeg, maar het provisionele gouvernement van Frankrijk moest, dunkt ons, bijzonder genegen zijn om zijnen rampspoedigen buurman de hand te reiken. Men moet zeer naauwlettend toezien om hot onderscheid te vinden tusschen het in Frankrijk en aan de overzijde der Pyreneën gevestigde gezag. Men kan beweren dat er geen wezenlijk verschil tusschen die beiden bestaat en dat het eene feitelijke gouvernement even veel aanspraak op erkenning heeft als het andere. De tegenwoordigheid der Brioche oorlogsschepen zal op de oplossing dezer quaestie niet van grooten invloed zijn. Zoodra de andere mogendheden kruisers naar de Spaansche kust zenden, zijn wij verpligt dat ook te doen, en onze schepen kunnen aldaar minstens even veel nut doen als voor Malta. Onze vloot kan door hare tegenwoordigheid de rust onder de andere schepen bewaren. Meer kan onze zeemagt bezwaarlijk doen; de admiraal Drummond zal zelfs die weinige gelegenheden niet hebben om zich te onderscheiden , welke den admiraal Yelverton voor Carthagena ten deel vielen. De Junta van die plaats kon tot eene zekere hoogte als eene zeemogendheid worden beschouwd ; voor de oogen van den Engelschen admiraal werden geregelde zeegevechten geleverd, en hij was in de gelegenheid het leven van honderden Spanjaarden te redden De Carlisten daarentegen hebben geene schepen ; wij zullen hen niet bemoeijelijken in hunne militaire operatien , en wat het aan land brengen van oorlogscontrabande betreft, wanneer de Spaansche zeemagt het onderhouden van eene werkelijke blokkade langs de Cantabrische kust verzuimt, zou het eene vervaarlijke daad van inmenging zijn voor eene vreemde natie zich met die zaak te belasten." F R A N K R IJ K. In een der dagbladen van Parys wordt een overzigt gegeven van de bewegingen en de stations der tot het Fransche Middellandsche Zee eskader behoorende oorlogsschepen. Daaruit blijkt dat er voor Carthagena, Barcelona en Malaga een Fransch oorlogsschip ligt gestationeerd, en dat het eskader zelf, uit zes gepantserde schepen, een korvet en eenige adviesjagten bestaande, van Algiers naar Mesr-el-Kebir is gestevend, waar de bevelhebber, de vice-admiraal Touchard, »zeer spoedig de maatregelen nemen kan, welke mogelijke gebeurtenissen in Spanje mogten vereischen." Maandag werden in de Nationale Vergadering de begrootingen der departementen van landbouw en koophandel en van openbare werken aangenomen , alsmede eene geheele reeks wetsontwerpen van ondergeschikt belang. In den aanvang der zitting rigtte een der afgevaardigden van het departement der Oostelijke Pyreneën tot de regering de vraag of zij meende dat naar de wet het genoemde departement in staat van beleg verkeerde. De afgevaardigden van dat departement meenden van neen, omdat het besluit waarbij het departement in staat van beleg werd verklaard (16 Augustus 1870) niet ter plaatse afgekondigd was geworden, en, naar hij uit hunne houding opmaakte , waren ook de administrative en militaire autoriteiten van dezelfde meoning. De president-minister de Cissey antwoordde dat er geen twijfel meer aangaande de gestelde vraag kon bestaan, sedert het hof van cassatie haar bevestigend beantwoord had. Het departement verkeerde in staat van beleg, en had de regering niet in alle omstandigheden geen gebruik gemaakt van hare daaruit voortvloeiende bevoegdheid , dan verloor zij daardoor echter haar regt niet. Het was bovendien noodig, verklaarde de minister, dat
de regering in dat departement bevoegd bleef om in voorkomende gevallen krachtig op te treden omdat de bevolking, hoe welgezind ook, eene bedenkelijke mate van opgewondenheid bezat. DUITSCHLAND. Uit Berlyn wordt geschreven dat de najaarszitting van den Rijksdag , waarvan de opening aanvankelijk op 4 October was vastgesteld, hoofdzakelijk op verzoek van eenige bondsstaten eerst later , vermoedelijk 15 October zal geopend worden. Dit uitstel zal plaats hebben met het oog op de werkzaamheden van den Bondsraad, welke eerst in de derde week van September , na de terugkeer van den president Delbrück kunnen aanvangen en vooreen gedeelte dienen afgeloopen te zijn , indien de Rijksdag in staat kan zijn om tot de behandeling der justitie wetsontwerpen over te gaan. Het plan bestaat namelijk aan den Rijksdag een besluit voor te leggen, waarbij bepaald wordt dat er eene zelfstandige commissie zal worden benoemd tot het onderzoek der justitie-wetten, welke na den afloop der najaarszitting van den Rijksdag zal bijeen blijven en in de voorjaarszitting van 1875 haar verslag kan uitbrengen, zoodat alsdan de betrekkelijke wetsontwerpen terstond in discussie kunnen worden gebragt. — In zijn nummer van Zaturdag avond bevatte de Pfalzer Bote een schrijven uit Freiburg, waarin gezegd werd dat de door den vorstbisschop van Breslau , den voorzitter van de laatste te Fulda gehouden conferentie der Pruissische bisschoppen, aan de regering toegezonden verklaring inhield » dat de kerk zich volstrekt niet onderwerpen kon aan eenzijdig vastgestelde staatswetten en verordeningen betrekkelijk kerkelijke aangelegenheden, en dat alleen de Paus, onder voorbehoud van alle kerkelijke beginselen, de bevoegdheid had om aan de regeringen eenigen in voed op de zaken der kerk toe te kennen". In de Germania, daartoe gemagtigd, wordt te kennen gegeven dat het in dit schrijven vermelde "geheel en al overeenkomstig de waarheid" is. Deze bevestiging overnemende, zogt de Norddeutsche AUgenieine Zei tang dat deze verklaring aan te merken is als de vrucht der laatste conferentie te Fulda, zonder in die conferentie echter vastgesteld en zelfs uitdrukkelijk behandeld te zijn, waarom daarvan in de protocollen dier conferentie niets vermeld is. De minister van eeredienst had , gelijk de clericale bladen nog mededeelen, op deze mededeeling geen ander antwoord gegeven dan een bloot berigt der ontvangst. ITALIË. Aan een dagblad van Parys wordt uit Rome het volgende overzigt medegedeeld van hot verslag der commissie van rapporteurs uit de Italiaansche Kamer over het voor eenigen tijd ingediende wets-ontwerp betreffende da legerorganisatie. » De commissie heeft bijna geene enkele bepaling van het ontwerp der regering onveranderd gelaten ; zij dient feitelijk een geheel ander wets-ontwerp in , met de hoofdtrekken althans waarvan de generaal Ricotti zich schijnt te zullen vereenigen. n Tot den militairen dienst is volgens het nieuwe ontwerp elkeen verpligt. De duur van die verpligting is op 19 jaren (van het 20ste tot het 89ste jaar) bepaald, als 8 jaren dienstin het active leger, 4 jaren in de mobile militie en 7 jaren in de gemeentelijke militie. «Bij uitzondering is de werkelijke diensttijd voor de cavalerie vastgesteld op 9 en voor de trein- en hospitaalsoldaten op 12 jaren. n Voor de indeeling in den werkelijken dienst worden alle ingeschrevenen van een jaar in drie groote groepen verdeeld. De eerste bevat alle personen die wegens familie-aangelegenheden van de oproeping in den dienst zijn vrijgesteld, als: eenige zoons, broodwinners van weduwen enz. De overblijvenden worden door middel van loting in twee groepen verdeeld, waarvan de eene in het genot van onbepaald verlof wordt gesteld en alleen jaarlijks voor een korten tijd opkomt om de noodzakelijke oefeningen in den wapenhandel te houden. Van de overschietende derde groep worden de manschappen allen in dienst gesteld, doch alweder in twee gedeelten, deels voor drie, deels voor twee jaren werkelijken dienst bij hun corps. De manschappen ingedeeld bij de cavalerie worden echter 5 achtereenvolgende jaren in dienst gehouden, die welke bij de koninklijke karabiniers zijn ingedeeld, alsmede de onderofficieren en muzikanten, 8 jaren. Het vrijwilligerschap voor een jaar wordt door de commissie uit het regeringsontwerp gehandhaafd. ii Na ommekomst der 8 jaren werkelijken of nominalen dienst bij het staande leger wordt het gansche contingent (met uitzondering der onderofficieren , der koninklijke karabiniers en der manschappen van de cavalerie, die terstond in de gemeentelijke militie worden afgevoerd) voor vier jaren in de militie overgebragt, om daarna deel van de gemeentelijke militie uit te maken. » Door deze regeling wordt het staande leger zamengesteld uit de acht laatste ligtingen van de eerste groep der voor den dienst gedesigneerden (uit negen ligtingen voor zoo ver de manschappen der cavalerie betreft) , terwijl de acht laatste ligtingen der tweede groep als de reserve worden aangemerkt. De mobile militie bestaat uit vier ligtingen van deze twee groepen. De gemeentelijke militie eindelijk bestaat uit zeven ligtingen van de beide twee groepen en uit 19 ligtingen van de allereerst genoemde groep. » Wordt dit ontwerp aangenomen dan zou Italië na verloop van 12 jaren een weerbaar leger bezitten van 910,000 man, waarvan het staande leger 649,^00 en de mobile militie 261,000 man zou tellen. De gemeentelijke militie zal natuurlijk, tenzij men aan de wet eene terugwerkende kracht geve, eerst na 19 jaren hare volledige sterkte kunnen bekomen ; aan dit element wordt echter in Italië geene hooge waarde gehecht. » Het mag niet onopgemerkt voorbijgaan dat het cijfer van 246,000 man, uitmakende de twaalf ligtingen der tweede groep (de in naam in werkelijken dienst gestelden), waarvan er 172,000 voorkomen in de sterkte van het staande leger en 74,000 in die der mobile militie, gevormd wordt door soldaten die slechts eene uiterst geringe mate van geoefendheid bezitten Dit mag niet uit het oog worden verloren, omdat het veel afdoet op de militaire waarde van een leger." TELEGRAPIIISCIIE BERIGTEN. P*.nïS, 4 Augustus. Bij den aanvang der behandeling van de begrooting der middelen en inkomsten, behoorende tot het budget voor
1875, heeft de minister van finantien den stand der onderhandelingen met de Bank van Frankrijk nopens de vermindering der amortisatie medegedeeld. Daaruit bleek dat de Bank elke wijziging van de in 1870 gesloten overeenkomst weigerde, en geene vermindering van de aflossing bewilligen wilde, omdat die zoowel tegen het belang van den staat als tegen het crediet der bank indruischte. Da directie had zich echter bereid verklaard een nieuw voorschot v«n 80 millioen aan den staat te doen, aflosbaar wanneer de reeds verstrekte 1500 millioen geheel zouden teruggegeven zijn. De minister diende thans een wetsontwerp in , waarbij de regering gemagtigd werd de aangeboden 80 millioen aan te nemen , waarvan dan de helft zou bestemd worden tot dekking van het tekort op het budget van 1875 , terwijl de andere 40 millioen later bij de wet eene bestemming zouden ontvangen en eerst nadat dit zou zijn geschied zouden worden aanvaard. Op het verzoek van den minister werd dit wetsontwerp urgent verklaard en de behandeling daarvan voor de zitting van 5 Augustus aan de orde gesteld. Londen , 4 Augustus. In antwoord op eene interpellatie verklaarde de ondersecretaris van het departement van buitenlandsche zaken in ■de heden gehouden zitting van het Lagerhuis dat er geene reden bestond om aan te nemen dat eene Europesche mogend heid eene gewapende interventie in Spanje beoogde. Engeland althans was in het minst niet daartoe bereid, en zou geene andere mogendheid bij zoodanige onderneming ondersteunen of aanmosdigen. Madrid , 5 Augustus. In den Imparcial wordt op nieuw geklaagd dat de Fransche autoriteiten van de grensdepartementen de Carliston in het geheel niet bemoeilijken. Men verneemt dat de meest invloedrijke leden der regering zich verzetten tegen het bijeenroepen der Cortes voor dat de Carlisten geheel verslagen zullen zijn. Rome, 4 Augustus. Te Rimini zijn zeven en twintig leiders der internationale republikeinsche partij uit verschillende steden van Italië, •welke met een politiek doel te zamen waren gekomen, in hechtenis genomen.
---

