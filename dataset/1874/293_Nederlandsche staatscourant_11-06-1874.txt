NEDERLANDEN. 's GRAVENHAGE, den 10 den Junij 1874.
ISij Koninklijk besluit van 8 Junij 1874, n°. 19, zijn, op grond van art. 26 der wet van 13 Augustus 1857 (Staatsblad n°. 103), pensioenen verleend ten laste van den Staat aan : Cornelus Krouwel, gewezen hoofdonderwijzer te Meeteren , gemeente Geldermalsem , ten bedrage van f 400 'sjaars; .Tan Hack, gewezen hoofdonderwijzer te Schagerbrug, gemeente de Zijpe, ten bedrage van f 600 'sjaars; Jan Otter, zich schrijvende Jan Arendzoon Otter, eervol ontslagon hoofdonderwijzer te Warder, ten bedrage van f 400 'sjaars; Jan Buma, eervol ontslagen hoofdonderwijzer te Kollum , gemeente Kollumerland en Nieuw Kiuisland, ten bedrage van f 567 'sjaars. Bij Zijner Majesteits besluit van den 9den Junij 1874, n°. 20, is benoemd tot notaris binnen het arrondissement Hoorn , ter standplaats de gemeente Enkhuizeu , D. A. Hamerster Dijkstra, candidaat-notari3 aldaar. Bij Koninklijk besluit van 9 Junij 1874, n°, 15, is aan Zijner Majesteits adjudant den luitenant-kolonel H. J. baron Taets van Amerongen, van den grooten staf, de vergunning verleend tot het aannemen en dragen der versierselen van commandeur der orde van de Waakzaamheid of van den Witten Valk , hem door Zijne Koninklijke Hoogheid den Groothertog van Saksen-Weimar-Eisenach geschonken. Bij Koninklijk besluit van 9 Junij 1874, n°. 17, zijn bij het wapen der infanterie benoemd tot 2den luitenant : bij het 1ste regement, de sergeanten H. O. Holwerda, van het regement grenadiers en jagers, en B. Meulman , van het 8ste regement; bij het 3de regement, de sergeant B. M. Leussen, van liet 5de regement; bij het 5de regement, de sergeanten C. G. A. Verweyde, P. A. G. Bach , benevens B. Charló, allen van het 1ste regement. de adjudantonderofficier vaandeldrager P. A. D. Koene, van het 2de regement, en de sergeant B. A. van der Zoo de Jong, van het 1ste regement; bij het 6de regement, de sergeanten H. Hemmes, van het regement grenadiers en jagers, en H. F. Barkhtiysen, van het 4de regement; bij het 7de regement, de sergeant H. G. L. Frackers, van het 5de regement. MINISTERIE V A i\ BINNENLANDSCHE ZAKEN. De Minister van Binnenlandsche Zaken brengt ter algemeene kennis, dat in den loop der maand Julij e k. gelegenheid zal worden gegeven tot het afleggen der examens, vermeld in art. 11, b, der wet van 1 Junij 1865 (Staatsblad n°. 59) , ter verkrijging van acten van bevoegdheid als vroedvrouw. Zij zullen worden afgenomen te Rotterdam. Zij , die tot die examens wenschen te worden toegelaten , worden uitgenoodigd daarvan vóór 25 Junij e. k. schriftelijk opgave te doen aan den inspecteur voor het geneeskundig Staatstoezigt voor do provincie Zuidholland dr. L. J. Egeling, te 's Gravenhage , en bij het verzoek om toelating het bewijs over te leggen dat zij als leerlingen in de verloskunde bij eenen geneeskundigen inspecteur zijn ingeschreven, onder de voorwaarden, vastgesteld bij Koninklijk besluit van 19 Mei 1866, n°. 44 , en minstens tien gewone verlossingen in tegenwoordigheid van eenen verloskundige of van eene vroedvrouw hebben verrigt. 's Gravenhage, 21 Mei 1874. Voor den Minister, De Secretaris-Generaal, Hubbecht. De Minister van Binnenlandsche Zaken brengt ter algemeene kennis, dat in den loop der maand Julij e. k. gelegenheid zal gegeven worden tot het afleggen der examens, vermeld in art. 7 der wet van 1 Junij 1865 ( Staatsblad n°. 59), ter verkrijging van acten van bevoegdheid als leerling-apotheker (apothekers-bediende). Zij zullen worden afgenomen te Leeuwarden en te 's Hertogenbosch. Zij, die tot die examens wenschen te worden toegelaten, onverschillig waar zij met der woon gevestigd zijn, worden uitgenoodigd daarvan vóór 25 Junij e. k. schriftelijk opgave te doen aan den inspecteur voor het geneeskundig Staatstoezigt voor die provincie, waarin de plaats gelegen is waar zij het examen wenschen af te leggen ; zij , die te Leeuwarden wenschen geëxamineerd te worden , behooren zich te wenden tot den inspecteur voor het geneeskundig Staatstoezigt voor Friesland en Groningen (dr. Ali Cohen) te Groningen, en zij die 's Hertogenbosch
verkiezen, tot den inspecteur voor het geneeskundig Staatstoezigt voor Noordbrabant en Limburg (dr. Ingenhousz) te Breda. 's Gravenhage , 21 Mei 1874. Voor den Minister, De Secretaris-Generaal, Hubrecht. MINISTERIE VAN FINANTIEN. Ten gevolge van het opheflen van de eerste maandelijksche dienst waarmede tusschen Curaqao en St. Thomas de brievenmalen worden overgebragt, in verbinding met de Bi'itsche pakketbooten die den 2den van elke maand uit Southampton vertrekken , komt eene der gelegenheden tot briefwisseling mot Cura9ao , te rekenen van de maand Julij a. s. , te vervallen. Voor het tegenwoordige heeft dus langs den weg van Engeland slechts eenmaal 's maands en wel met de den 17den uit Southampton vertrekkende pakketbooten eene verzending naar Curacjao plaats, onverminderd de gelegenheid tot verzending met de uit Hamburg den 22sten van elke maand vertrekkende pakketbooten. 's Gravenhage, den 9den Junij 1874. De Minister van Finantien, van Delden. Het vertrek van het stoomschip Wyberton van Rotterdam naar Batavia, 't welk aanvankelijk op den 13den Junij was bepaald, is blijkens eene nadere mededeeling tot den 20sten Junij e. k. uitgesteld. De daarmede te verzenden correspondentie voor Nederlandsch OostIndie behoort uiterlijk in den namiddag van dien dag te Rotterdam aangekomen te zijn. 's Gravenhage, den 9den Junij 1874. De Minister voornoemd, van Delden.
---

BUITENLANDSCHE BERIGTEN. ENGELAND.
In de zitting van het Britsche Lagerhuis van Maandag gaf de heer Disraeli op , welke regeling der werkzaamheden van het Huis aan de regering het wenschelijksto voorkwam. Hij somde niet minder dan zeventien gewigtige wetsontwerpen op , welke de regering nog in deze sessie van het Parlement zou trachten tot afdoening te brengen ; en waartoe, behalve de thans bij de beide huizen in behandeling zijnde wetsontwerpen , ook een betreffende den staat van zaken aan de Goudkust behoorde. De behandeling in comité van de bill op hot verkoopen van sterke dranken liep in die zitting ten einde, zoodat thans nog de vaststelling van het wetsontwerp in den geresumeerden vorm , zoo als het door amendementen gewijzigd is geworden . noodig zal zijn. Het Hoogerhuis zette de behandeling voort der bill betreffende den kerkdienst in de Anglicaansche kerk. Eene door lordOranmore gedane poging om in de wet uitdrukkelijk de biecht onwettig te verklaren mislukte op de verklaring van de lords Granville en Richmond , dat dit voorstel buiten de orde was, vermits de biecht niet geacht kon worden tot het ritueel te behooren , ofschoon de bisschop van Peterborough, mede lord Oranmore's voorstel bestrijdende, zich opeen geheel ander standpunt plaatste en aanvoerde dat uitdrukkelijke vermelding van de biecht in de wet volkomen overbodig was, vermits in de reeds aangenomen bepalingen daarvan grond genoeg gevonden kon worden om dat inkruipsel te bestrijden en formeel te veroordeelen. F R A N K R IJ K. De heer Meglia hoeft Maandag in eene plegtige audientie, welke door de ministers de Cissey als vice-president van den raad, Decazes en de Cumont werd bijgewoond, zijne geloofsbrieven als apostolische nuntius aan den President der Fransche Republiek overhandigd. De nuntius hield tot den President de volgen ie toespraak: » Ik heb de eer aan UweExc. te overhandigen de breve van onzen Heiligen Vader den Paus, waarbij het hem heeft behaagd mij in de hoedanigheid van apostolischen nuntius bij Uwe Exc. te accrediteren. nik heb den uitdrukkelijken last ontvangen, mijnh< er de maarschalk , u de uitdrukking te herhalen van de gevoelens van teederheid en toegenegenheid, waarvan het vaderlijk hart des Heiligen Vaders, ook te midden van do bittere beproevingen welke hij ondervindt,jegens u vervuld is, even als de uitdrukking der door hem gekoesterde wenschen voor het ware geluk en den voorspoed der groote en edele Fransche natie. i) Ik acht mij gelukkig en ben er trotsch op dat do keuze op mij gevallen is om de tusschen het Pauselijke gouvernement en Frankrijk bestaande banden vast te houden en te versterken; wegens een vroeger
langdurig verblijf aan Frankrijk door goede herinnering verbonden, zal ik niets verzuimen om het vertrouwen Uwer Exe. waardig te worden, en te beantwoorden aan de groote welwillendheid, waarmede mijn doorluchtige eerwaardige souverein mij wel heeft gelieven te vereeren.' Do President der Republiek antwoordde hierop het volgende: » Monseigneur! i) Ik ben levendig getroffen door de gevoelens, welke onze Heilige Vader de Paus mij door uwen mond gelieft te betuigen, en door de goede wenschen welke hij koestert voor Frankrijks geluk en voorspoed ; ik verzoek u bij hem de tolk te willen zijn van onze diep gevoelde erkentelijkheid, van onze eerbiedvolle liefde, en van onze kinderlijke vereering. » Ik acht mij gelukkig dat Zijne Heiligheid u tot zijnen vertegenwoordiger in ons middon verkozen heeft, want de groote godsdienstzin en wijsheid , welko gij gedurende uw verblijf in ons land hebt betoond , leven nog steeds in onze herinnering voort." — Maandag kwam in de Nationale Vergadering de tweede behandeling van het wetsontwerp op het kiesstelsel voor de gemeenteraden aan de orde. Van twee tegenvoorstellen, beide van de gematigde regter zijde afkomstig en welke slechts op ondergeschikte punten van het ontwerp der commissie afweken, werd het eene door den voorsteller ingetrokken en kwam het andere wegens de afwezigheid van den voorsteller niet in behandeling. Daarna ving de beraadslaging aan over het eerste artikel van het wetsontwerp, bevattende het beginsel van afzonderlijke kiezerslijsten voor de verkiezing van den gemeenteraad. Niet alleen dit beginsel vond bestrijding, maar ook de zamenstelling der met het opmaken der kiezerslijsten belaste commissie, bestaande uit den maire der gemeente, uit een door den prefect aangewezen ambtenaar en uit een lid van den gemeenteraad. Daar thans, wel is waar tijdelijk, de maires door de regering worden benoemd en de regering het regt van benoeming voor goed wenscht te behouden , maakte men de aanmerking dat die commissie derhalve zou bestaan uit twee gedelegeerden der regering en uit eenen gedelegeerde der gemeente; men achtte dit voorstel zeer centraliserend en toonde zich verbaasd dat het van de commissie voor de decentralisatie uitging. Nadat de rapporteur der commissie had aangevoerd dat zij in haar ontwerp-gemeentewet de benoeming der maires aan de gemeenten had opgedragen en derhalve geen overwigt aan de regering in de commissie voor het opmaken der kiezerslijsten schonk, werden eenige amendementen voorgesteld om in de geopperde bezwaren te voorzien. Het eene strekte oin geen door den prefect benoemde gedelegeerde in de commissie toe te laten , doch werd ingetrokken , nadat de rapporteur had doen opmerken dat men , dit voorstel aannemende, zou vooruitloopen op de quaestie van de benoeming der maires, en wel niet anders zou kunnen doen dan , volgens den wensch der regering, aan haar die benoeming op te dragen , omdat het in elk geval vaststond dat de opmaking der kiezerslijsten , waarbij het de beslissing gold over niet bloot municipale maar publieke regten , met medewerking van het centrale gezag geschieden moest. Een ander amendement, waarbij het getal leden der commissie uitgebreid werd door aan drie gedelegeerden van den gemeenteraad daarin zitting te geven, en hetwelk door den voorzitter van den gemeenteraad van Parys was voorgesteld, werd verworpen. Het eerste artikel van het wetsontwerp werd daarna onveranderd aangenomen met 382 tegen 279 stemmen. Het vermelde amendement werd verworpen zonder hoofdelijke stemming: een ander, van den heer Jozon, inhoudende dat in de gemeenten, welker maire door de regering benoemd was, in plaats van den gedelegeerde van den prefect een tweede lid van den gemeenteraad in de commissie zou zitting hebben, werd aan eene stemming onderworpen , en met 875 tegen 319 stemmen afgestemd. Het werd bestreden door den minister van binnenlandsclie zaken , die beweerde dat het artikel van het wetsontwerp alle vereischte waarborgen voor de rigtige opmaking der kiezerslijsten gaf. Feitelijk, zeide hij, werden die lijsten thans alleen door den maire opgemaakt; bij het wetsontwerp werden daarentegen aan den maire twee verlichte medewerkers toegevoegd, waarvan de een de administatie vertegenwoordigde en de ander, nevens den maire , de vertegenwoordiger was van de belangen der gemeentenaren. Hij noemde een onwaardig en ongegrond wantrouwen tegen de maires den eenigen grond van het voorgestelde amendement. — De commissie van rapporteurs over het wetsontwerp tot vaststelling der begrooting voor Algerie heeft bedenkingen geopperd tegen eene (loor den civilen gouverneur-generaal verleende concessie voor 99 jaren van 300,000 hectaren grond, ten einde daarop h;tlfa te telen, en voor den aanleg van eenen spoorweg van dia terreinen naar de kust. Ofschoon het gebleken was dat voor den afstand dezer gronden de toestemming dor inlandsche stammen, welke die als weide bezigden, gevraagd en verkregen was, werd het regt van beschikking van het gouvernement betwijfeld, terwijl men verder meende, dat ook Algerie geregeerd werd door de wet van 1870, welke inhoudt dat concessien voor den aanleg van spoorwegen uitsluitend door de Nationale Vergadering kunnen worden verleend. DUITSCHLAND. De volgende of(icieuse mededeeling wordt gevonden in de Norddeutsche Allgemeine Zeitung van heden : «Onder de geruchten, welke geregeld telken jare in den zoogenaamden komkommertijd terugkeeren , behoort ook de mededeeling aangaande het plan der regering om het bezit van eene overzeesche kolonie als station voor de vloot te verworven. Men kan verzekeren dat zulk een voorr.emen bij de marine en bij de rijksregering in het algemeen ook thans niet bestaat , en dat de behoefte daaraan volstrekt niet gevoeld wordt. Onze vloot vindt ook zonder datgescliikto stations ; het bezit van koloniën zou voor Duitschland met meer nadeel dan voordeel gepaard gaan." — Te Berlyn heeft, geljjk het evengenoemde blad mededeelt, door de politie, op last van het openbaar ministerie, eene huiszoeking bij de aldaar woonachtige hoofdleiders der sociaal-demokratische partij plaats gehad, welke, vcor zoo ter voorloopig is na te gaan, tot belangrijke ontdekkingen geleid heeft. RUSLAND. Met opzigt tot het aanstaande in Brussel te houden congres over het oorlogsvolkenregt zegt het Russische Dagblad van St. Petersburg uit eene authentieke bron de volgende mededeeling te hebben ontvangen :
n Dank zij het helder doorzigt van den kanselier vorst Gortschakoff en van den minister van oorlog Miliutin, heeft onze regering niet slechts alle beschaafde Staten tot deelneming aan het congres uitgenoodigd , maar hun ook een geheel uitgewerkt ontwerp van eene internationale militaire conventie doen toekomen; het is de eerste merkwaardige poging eener regering om de oorlogswetten en oorlogsgebruiken te codifieren en aan dit wetboek internationaal gezag te verzekeren. De ontworpen conventie bevat 76 artikelen en is in afdeelingen gesplitst. waaraan in den vorm van algemeene bepalingen de grondbeginselen van het tegenwoordige oorlogsregt voorafgaan. De eerste afdeeling behandelt de regten der oorlogvoerende partijen tegenover elkander; de tweede hunne betrekking tot bijzondere personen ; de derde de onderlinge betrekkingen der oorlogvoerenden, en de vierde de represailles." SPANJE. » In de laatste dagen — dus schrijft de Weener Neue Freie Presse — is zoo veel gesproken over de mogelijke erkenning der Spaansche republiek door de Europesche mogendheden, dat wij het niet ondienstig achten eene dit onderwerp betreffende opgave mede te deelen, welke ons uit Madril is toegezonden. n Toen de Koning Amadeus van den troon afstand gedaan had en Spanje zich dien ten gevolge op nieuw tegenover eene onzekere toekomst geplaatst zag, werd tusschen de hoofdmogendheden van Europa de afspraak gemaakt, dat van hare zijde eene Spaansche regering niet erkend zou worden, zoo lang zij niet, onder welken staatsvorm dan ook, bewezen zou hebben geheel en al meester van de situatie te zijn. Aan die afspraak heeft men zich tot dus ver gehouden. Slechts eenmaal , en wel ten tijde toen de Carlistische beweging eenige kans van slagen scheen te hebben , zijn van den kant van Frankrijk pogingen , welke echter vruchteloos bleven, gedaan om die onderlinge overeenkomst te doen verbreken. » De Spaansche regeringen, die elkander opvolgden, hebben sedert geene moeite gespaard om eene erkenning te verkrijgen. Bij herhaling zonden zij naar alle kanten verklaringen, waarin zij beweorden dat juist zulk eene erkenning een krachtig middel tot betere vestiging der nieuwe orde van zaken in Spanje kon opleveren, daar zij aan het heerschende beginsel een overwigt over vijandige partijen verleenen en derzelver onderdrukking aanmerkelijk bevorderen zou. De Spaansche regeringen trachtten haar doel op tweederlei wijs te bereiken , deels door hare diplomatieke organen bij de onderscheiden hoven , deels door het oefenen van invloed op de vertegenwoordigers van Europesche mogendheden in de Spaansche hoofdstad zelve. Een der Spaansche ministers ontwikkelde daarbij zulk eene wegslepende welsprekendheid , dat hij er in slaagde den Engelschen gezant geheel voor zijne denkbeelden in te nemen , en wel in die mate dat hij depêches op depêches aan zijne regering zond , waarin hij aanried met de erkenning der Spaansche republiek vooral niet langer te talmen, indien men zich niet door andere gouvernementen de loef wilde laten afsteken. Aan den vurigen ijver van den Engelschen gezant werd weldra een domper opgezet door de vermaning die hij uit Londen ontving om zich bedaard te houden, vermits bij geene der groote mogendheden.het voornemen bestond om van de bekende afspraak af te wijken. n De nieuw benoemde Duitsche gezant von Hatzfeld werd nu bij zijne aankomst te Madrid insgelijks door den minister van buitenlandsche zaken herhaaldelijk in gesprekken gewikkeld, welke ten doel hadden zoo mogelijk de rijksregering te bewegen om ten aanzien van dit vraagstuk onafhankelijk van de andere mogendheden eene beslissing te nemen. Deze omstandigheid wordt ons opgegeven als de grondslag waarop alle laatstelijk uitgestrooide geruchten berusten. Het staat echter vast dat tusschen de betrokken mogendheden de afspraak vernieuwd is geworden om onveranderlijk vast te houden aan het vroeger vastgestelde beginsel. Zoo ver gaan onze informatien uit Madrid. » Wij merken daarbij aan dat het niet bevreemden kan. wanneer men tegenover eene regering, welke blijkt buiten staat te zijn om iets duurzaams tot stand te brengen , met de erkenning aarzelt; — maar zou er niet ook eenige reden bestaan voor de vrees, dat achter het » beginsel" waarop de boven vermelde afspraak gegrond is, bij meer dan ééne regering slechts een diepe afkeer van den repubükeinschen staatsvorm en het oogmerk schuilt om eene monarchale reactie af te wachten ten einde aan deze de palm der overwinning toe te kennen ?" B E L G I E. Bij de op 9 dezer gehouden periodieke verkiezingen voor de vacaturen in den Senaat en de Kamer van Vertegenwoordigers door de aftreding van de helft der leden ontstaan, heeft de liberale partij in vijf van de zes kiesdistricten, waar hare candidaten tegenover die van de clericale partij stonden, gezegevierd. Alleen te Gent, alwaar de verkiezingsstrijd zeer warm was geweest, v erden al de clericale candidaten voor de beide kamers (de aftredende leden) verkozen. Door dezen uitslag der verkiezingen is de meerderheid van de clericale partij in den Senaat versmolten van 8 tot 2; vroeger stonden de cijfers 35 en 27, thans 32 en 30. In de Kamer van Vertegenwoordigers is de meerderheid dier partij van 22 tot 14 stemmen teruggebragt. VEREENIGDE STATEN. Den 23sten Mei heeft de Senaat van het Amerikaansche Congres met eenige wijzigingen het van den heer Sumner afkomstige wetsontwerp betrekkelijk de geheele gelijkstelling van kleurlingen en blanken in alle maatschappelijke betrekkingen, aangenomen met 29 teg6n 16 stemmen. Daarin wordt onder anderen bepaald dat er in schouwburgen, logementen, openbare vervoermiddelen en in het algemeen op alle openbare plaatsen geen onderscheid mag worden gemaakt in de behandeling van personen van verschillende gelaatskleur. Bij overtreding vervalt de schuldige in eene boete van hoogstens $ 1000 en gevangenisstraf van hoogstens één jaar, mitsgaders in eene schadevergoeding van § 500 aan den persoon, tegen wien de overtreding gepleegd is. Nog wordt in die wet, welke ook waarschijnlijk in de kamer van vertegenwoordigers wel zal aangenomen worden, de bepaling herhaald dat kleurlingen, de wettelijke eischen vervullende, het kiesregt en het regt op zitting in de jurys hebben; wie hun deze regten onthoudt wordt met eene boete van hoogstens § 1000 gestraft. De demokratische partij, welke in de beide huizen van het Congres eene kleine minderheid
uitmaakt, bestreed de bill in den Senaat met volharding doch zonder geluk , daar het haar slechts gelukte twee leden der meerderheid tot hare zijde over te halen. TELEGRAPHISCHE BERIGTEN. Londen , 9 Junij. Nadat de werklieden geweigerd hadden genoegen te nemen met eeno vermindering van het werkloon met 10 in plaats van de aanvankelijk voorgestelde 12V 2 pet., hebben de voornaamste eigenaars van kolenmijnen in zuid-Yorkshire en noord-Derbyshire besloten bekend te maken dat, bij voortdurende weigering, de mijnen over 14 dagen gesloten zullen worden. Dit besluit treft 24,000 worklieden. Versailles , 9 Junij. De Nationale Vergadering heeft art. 2 der gemeentewet aangenomen. Eene interpellatie van den heer Gambetta , welke naar de redenen vroeg waarom door den minister Magne zoo vele Bonapartisten bij de administratie geplaatst worden, gaf aanleiding tot eene hevige woordenwisseling tusschen den heer Rouher en den interpellant, benevens and«re leden van de uiterste linkerzijde, waarvan enkelen tot de orde werden geroepen. Keulen, 10 Junij. De zoo even verschenen Kölnische Zeitung bevat een berigt uit Londen , waarin gemeld wordt, dat tnsscben de regeringen van Frankrijk en Engeland eene wisseling van depêches heeft plaats gehad, naar aanleiding van het ontvlugten uit Nieuw Caledonia van Rochefort en andere gedeporteerden ; ten gevolge waarvan de Engelsche regering zich bereid verklaard zou hebben de vlugtelingen , zoo zij op Engelsch gebied aankwamen , uit te leveren. De raadslieden der Engelsche kroon zouden namelijk als hun gevoelen te kennen gegeven hebben , dat de uitlevering gewettigd wordt door de misdaden , ter zake waarvan de vlugtelingen tot deportatie veroordeeld zijn. München , 9 Junij. In de Kamer van Afgevaardigden heeft de minister van binnenlandsche zaken het ontwerp eener nieuwe kieswet ingediend, hetwelk zich aan de rijkskieswet aansluit. Daarbij is de bepaling behouden dat op de 31,500 inwoners 1 afgevaardigde verkozen wordt, alsmede die welke het volbrengen van den 25jarigen leeftijd als vereischte stelt voor de verkiesbaarheid. Daarentegen worden de kiesdistricten wettelijk vastgesteld, namelijk 125 kiesdistricten ter benoeming van één en 13 voor de benoeming van meer afgevaardigden. Aan de afgevaardigden wordt voor elke sessie eene schadeloosstelling van 1000 mark verleend, ter vervanging van de dus ver gebruikelijke presentiegelden van vijf gulden daags. Posen, 9 Junij. Uit Gnesen wordt gemeld dat ook aldaar de kassen van den kerkeraad on van het kleine seminarium in beslag zijn genomen. Santander , 9 Junij. Het Noorderleger is te Logrono en te Tafella binnengerukt. De gemeenschap tusschen Vitoria en Miranda is door de Carlisten afgesneden -
---

