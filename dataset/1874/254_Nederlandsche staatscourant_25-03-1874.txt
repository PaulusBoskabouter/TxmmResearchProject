BUITENLANDSCHE BERIGTEN. FRANKRIJK.
De voor officieus gehouden Presse bevat naar aanleiding eener opmerking van het bonapartistisehe orgaan le Pays het volgende artikel: „ ■> Over de schorsing des hertogs van Padua als maire van Coursond'Aulnay sprekende, geeft le Pays zijne verwondering te kennen dat de maires, welke zich in der tijd naar Frohsdorf en Antwerpen begeven hebben [>en einde hunne opwachting te maken bij den graaf van Chambord], niet zijn gestraft geworden » Het blad ziet het wezenlijke onderscheid voorbij tusschen de pelgrimstogten naar Antwerpen en de betooningen te Chislehurst. De eersten Indden plaats vóór den 19den November, namelijk op een tijdstip toen de Nationale Vergadering nog geen gebruik van hare grondwetgevende bevoegdheid had gemaakt, en het dus volkomen wettig was werkzaam te zijn tot de inrigting eener definitive regering." In de République Franqaise wordt de aandacht gevestigd op de beteekenis dezer opmerking in een voor het orgaan van den maarschalk Mac-Mahon gehouden blad — n De regering, zoo werd 22 dezer aan de Inde'pendance Beige geschreven, maakt zich ernstig ongerust over het lot van het wetsontwerp op de verlenging van den termijn van functie der gemeentebesturen, hetwelk in de commissie van rapporteurs eene vijandig gezinde meerderheid gevonden heeft. Ter zake van decentralisatie is de regter zijde niet gemakkelijk tot toegeven te bewegen ; op elk ander gebied , vooral wanneer zij hare vijandschap jegens de republiek kan bot vieren, valt het niet zwaar haar te overreden. Het moet echter erkend worden , ook al rekent men er op dat veel tegenstand, welke men in particuliere gesprekken hoog doet klinken, op het oogenblik van de stemming verdwijnt, dat de persoon van den hertog de Broglie een struikelblok begint te worden. Gemengd als hij geweest is in de monarchistische zamenspanningen en versleten door een langen strijd, wordt het moeijelijk hem op den duur te handhaven en men begint in te zien dat een ministerie, hetwelk den hertog Decazes aan het hoofd had, meer kans zou hebben eenige stemmen van het linker centrum voor de regering te winnen , welke haar zeer te pas zouden komen om de verliezen te dekken welke zij bij de uiterste regter zijde lijden zal, zoodra het bij de beraadslaging over de constitutionele wetten tot de verwachte explicatie komt. i) Bij het regter centrum is bovendien eene groote ontmoediging op te merken; zijne kansen verminderen bij eiken verkiezingsstrijd, en weldra zal het geïsoleerd staan tusschen de linker zijde, in welker gelederen het geene aanwervingen meer kan doen, en de regter zijde, welke zich misschien geheel van hetzelve los zal maken."
DUITSCIILAND. Aan (ie Times wordt, onder dagteekening van 22 Maart, uit Berlyn berigt dat de Duitsche Rijksraad de in Pruissen aangenomen wet op het interneren en verbannen van wederspannige geestelijken heeft goedgekeurd , zoodat die eerstdaags bij den rijksdag zal worden ingediend. De regering van Reuss-Schleiz was de eenige welke zich tegen verklaarde. — Gelijk gisteren door den telegraaph gemeld werd heeft de Keizer Wilhelm op de gelukwenschen, welke de veldmaarschalk von Wrangel aan het hoofd der generaals hem bij gelegenheid van zijnen verjaardag kwam aanbieden, een antwoord gegeven, hetwelk wegens zijne politieke strekking bijzonder de aandacht tot zich getrokken heeft. De woordelijke inhoud daarvan wordt door de officieuse Norddeutsche Allgemeine Zeitung aldus opgegeven: Tot den veldmaarschalk von Wrangel zeide Z. M.: «Ontvang mijnen dank voor de wenschen welke gij voor de versterking van mijne gezondheid uitgesproken hebt. Ik neem ze in dit jaar bijzonder gaarne aan en geloof op hunno vervulling te mogen hopen." Daarop zich tot de gezamenlijke generaals wendende, voegde de Keizer er bij: » Ook u zeg ik dank voor de gevoelens, welke de generaal-veldmaarschalk zoo even in uwen naam heeft uitgesproken. Daar gij als vertegenwoordigers van mijn leger voor mij verschijnt, zoo mag ik u ook niet verbergen dat andermaal aan hetzelve eene krisis boven het hoofd schijnt te hangen. Waarnaar ik destijds vier jaren lang uit pligtgevoel en overtuiging streefde, wat ik bereikte en handhaafde, heefc zijne belooning gevonden in de immers alle verwachting te boven gaande groote en roemrijke waponfeiten van mijn leger en van dat mijner bondgenooten, en dit gevoel geeft mij den moed om ook nu te volharden; want niet om oorlog te verwekken, maar om den vrede van Europa te verzekeren, houd ik vast aan hetgeen de proef op schitterende wijze heeft doorgestaan. Verleent mij daartoe ook verder, gelijk tot hiertoe, bijstand door uwe pligtmatige en getrouwe medewerking." ENGELAND. De laatste der leden van het nieuwe Engelsche ministerie, welke zich aan eene verkiezing te onderwerpen had, was de afgevaardigde uit het graafschap Dublin, de kolonel Taylor, benoemd tot kanselier van het hertogdom Lancaster. De voorstanders van Ierlands autonomie hadden alle krachten ingespannen om zijne verkiezing te beletten en aan een hunner geestverwanten de overwinning te bezorgen, doch die pogingen mislukten. Niet alleen kwamen de conservative kiezers in het graafschap , die tot nog toe altijd de meerderheid in het kiesdistrict hadden gehad, getrouw voor den afgevaardigde die hen reeds langen tijd in het Lagerhuis vertegenwoordigd had, op, maar de meeste protestanten van de liberale partij en niet weinige gematigde katholieken werkten mede om de meerderheid te versterken. Van de 4245 kiezers van het district namen ongeveer 3500 aan de stemming welke op 20 dezer plaats had deel; du heer Taylor werd op nieuw benoemd met 2183 stemmen, 948 meer dan de tegencandidaat der home rulers op zich vereenigd had. — De heer Disraeli hoeft geweigerd eene deputatie van werklieden te woord te staan, welke bij hem gehoor had verzocht ten einde aan te dringen op het spoedig ontslag der nog gevangen gehouden feniers, waartoe aan die commissie op eene te Londen gehoudene vergadering van werklieden de last was opgedragen. ITALIË. Ter gelegenheid van het vijf en twintigjarig koningschap van den Koning Victor Emanuel, hield Z. M. jl. Maandag eene plegtige receptie van de diplomatie, de hooge staatsligchamen en de afgevaardigden der provinciale en gemeentebesturen. In antwoord op de tot hem gerigte toespraken, sprak de Koning tot den Senaat als volgt: n De nationale taak is vervuld, omdat wij, onze eigene onafhankelijkheid zoekende, de onafhankelijkheid van anderen hebben weten te bewaren, omdat wij niet alleen de regten van den staat gehandhaafd maar ook die van den godsdienst geëerbiedigd hebben." Tot du Afgevaardigden zeide de Koning: «Het parlement legt een grootsch getuigenis af van de vrijheid, welke door het gemeen overleg tussolien de kroon en de volksvertegenwoordigers ongeschonden heeft bewaard kunnen worden." Op de toespraak van de afgevaardigden der provinciën en gemeenten antwoordde de Koning: » De eenheid van Italië is thans een waarborg voor den vrede van Europa. Rome, de hoofdstad des lands, bezegelt de heilzame beginselen zoo der beschaving als van den godsdienst. Naast God zijn wij alles verschuldigd aan de deugd des Italiaanschen volks. » De vrijheid heeft de herinnering aan een grootsch verleden bij de gemeentebesturen opgewekt. In de uitoefening der plaatselijke vrijheid, alleen aan de nationale eenheid ondergeschikt, ligt eene bron van welvaart en vooruitgang." De meeste, op Maandag bij den Koning ten gehoore ontvangen vreemde gezanten hebben medegedeeld dat zij eigenhandige brieven van hunne souvereinen aan Z. M. te overhandigen hadden. De Zwitsersche gezant ging daartoe reeds terstond over, en stelde den Koning eenen brief van gelukwensching van den Bondsraad ter hand. OOSTENRIJK. Gelijk uit Weenen aan de Norddeutsche Allgemeine Zeitung gemeld wordt, zullen de leden van het Keizerlijke geslacht, welke zitting in het Heerenhuis des Rijksraads hebben, geen deel nomen aan de beraadslagingen van dat Huis over de confessionele wetten. Wel werden van den kant der bisschoppen en des clericaal-gezinden hoogen adels pogingen gedaan om de aartshertogen te bewegen dat zij in het Huis verschijnen en tegen de wetten stemmen; doch het schijnt vast bepaald te zijn dat de leden van het Keizerlijke Huis ook ditmaal, even als bij de behandeling der kerkelijke wetten van 1868, zich van deelneming aan het debat en de stemming zullen onthouden. — Omtrent de gemeenschappelijke begrooting, welke aan de in April bijeenkomende delegatien moet worden ingediend, wordt het volgende medegedeeld : Het budget van het gemeenschappelijke ministerie van finantien , alsmede dat van het ministerie van buitenlandsche zaken is onveranderd hetzelfde gebleven. Alleen in de begrooting van oorlog zijn eenige veranderingen gemaakt, waarvan de voornaamste hierop nederkomen : wat de gewone uitgaven betreft zijn de meeste posten
gebleven als in het vorige jaar; bij enkele is zelfs bezuinigd; daarentegen is de post voor levensmiddelen met 1 ,200,000 gulden verhoogd, op grond van de buitengewone verhooging van de prijzen der levensbehoeften , welke meer is dan de gemiddelde prijs der laatste vijf jaren, die tot grondslag der vorige begrooting genomen was. Wat de buitengewone uitgaven betreft worden bezuinigingen tot een bedrag van 1,500,000 gulden voorgesteld. SPANJE. Blijkens een berigt uit Madrid van jl. Zaturdag waren de onderhandelingen betreffende de oprigting eener nationale bank, waarin eenige provinciale banken opgelost zouden worden, tot een goed einde gebragt, en verwachtte men op Maandag de afkondiging van het des betreffende decreet in het officiele dagblad. De nationale bank zou het monopolie ontvangen voor de uitgifte van geldswaardig papier aan toonder tot een maximum van het vijfvoudige van haar kapitaal, welk laatste 100 millioen pes. bedraagt. De voorraad munt en muntmateriaal tot dekking der circulatie zal een vierde van het totaal der in omloop zijnde bankbiljetten moeten bedragen. De bestaande banken zullen binnen eene maand moeten beslissen of zij zich in de nieuwe bank wenschen op te lossen; zoo niet dan moeten zij tot eene liquidatie overgaan. Tegenover de aan haar verleende voorregten is de nationale bank verpligt aan de schatkist eene som van 125 millioen pes. voor te schieten. Het charier van de nieuwe bank zal dertig jaren van kracht blijven. — Van de Spaansche grenzen wordt berigt: » In de Fransche grensplaats Lamanère zyn daags na de overwinning der Carlisten bij Castelf'ullit 206 soldaten en 17 officieren der republikeinsche regementen Navarra en Cadix (ook de kolonel van het laatstgenoemde) als vlugtelingen aangekomen en natuurlijk terstond ontwapend. De verklaringen dier officieren bevestigen in de hoofdzaak de onlangs medegedeelde beschrijving van het gevecht. Nouvilas was volgens hen op den marsch van Tortella naar Olot door de in drie corpsen verdeelde 7000 Carlisten onder Saballs aangetast en had zich na een gevecht van vijf uren, van drie kanten te gelijk bestookt, moeten overgeven. Men herinnert zich dat de Madridsche regering aan den generaal Calleja ter zake van zijne bij Minglanilla behaalde overwinning op Palacios gelukwenschen gezonden en bevordering verleend heeft, en dat de stad Cuen<ja den binnentrekkenden overwinnaar een luisterrijk onthaal heeft bereid. Thans willen, gelijk gewoonlijk, de Carlisten de eer der overwinning aan zich toeschrijven. Zij beweren dat de generaal Palacios met 12000 man op Madrid aanrukt, na de republikeinsche colonne van Calleja bij Minglanilla verslagen te hebben. Het eerstgemelde borigt blijft voor als nog het meest waarschijnlijke." — Een correspondent der Kölnische Zeitung berigt uit Madrid dat zich sedert eenigen tijd een aantal Duitsche officieren , meerendeels uit de Zuid-Duitsche staten afkomstig, aldaar bevinden, met oogmerk om in het Spaansche leger dienst te nemen. De correspondent meent dat die officieren zich zeer te leur gesteld zullen vinden , vooreerst omdat volgens de Spaansche wet een vreemdeling, alvorens tot dienstneming bij het leger zelfs in de laagste rangen te worden toegelaten , zich moet laten naturaliseren, waarmede vrij wat tijd gemoeid is; en voorts omdat er bij het Spaansche leger geen gebrek maar veel eer groote overvloed van officieren is , zoodat er in geen geval op spoedig avancement te hopen is. ZWITSERLAND. De regering van het kanton Bern heeft van haren naar den Jura gezonden commissaris , den raadsheer Kuhn, een nieuw rapport omtrent den staat van zaken aldaar ontvangen Daaruit is gebleken dat van de twaalf geestelijken , aan welke om bijzondere redenen vergund was geworden nog in den Jura te verblijven , vijf zich onlangs veroorloofd hadden, niet allen op onbevoegde wijze geestelijke functien te verrigten , maar daarvan zelfs misbruik te maken om de bevolking tot weerspannigheid aan de verordeningen der overheid op te ruijen , en dat do regeringscommissaris zich daardoor genoopt had gevonden om die geestelijken insgelijks uit den Jura te verwijderen. Bovendien had hij te Delsberg en in het district Laufen de localen, waar bijzondere roomsch-katholieke godsdienstoefeningen gehouden werden , doen sluiten, dewijl die godsdienstoefeningen allengs het karakter van openbaarheid aangenomen hadden en mede misbruikt werden om de bevolking op te ruijen. De regeringsraad had in zijne zitting van 20 dezer de maatregelen van zijnen commissaris goedgekeurd. TELEGRAPHISCHE B E R I G T E N. Versailles , 23 Maart. Door de commissie is eene verdaging der Nationale Vergadering van 28 Maart tot 5 Mei voorgesteld. De Vergadering heeft het wetsontwerp op de spoorwegen goedgekeurd, na een amendement te hebben aangenomen, volgens hetwelk spoorwegmaatschappijen voor geen hooger bedrag dan de helft van het actien-kapitaal aan obligatien zullen mogen uitgeven. Berlyn , 23 Maart. De Keizer heeft gisteren alle gelukwenschen in persoon aangenomen; hij heeft aan den kerkgang en het familiediner, hetwelk bij don Kroonprins plaats had en waaraan alle vorstelijke personen vereenigd waren, deel genomen, gelijk mede des avonds in het paleis aan eene dramatische soiréo van 550 personen. Berlyn , 23 Maart. De Rijksdag heeft heden de tweede beraadslaging over de drukperswet ten einde gebragt. Het laatste artikel, volgens hetwelk de wet nog niet terstond iu Elsas-Lotharingen in werking gebragt zal worden , gaf aanleiding tot levendige debatten. Een voorstel van de heeren Guerber en Hoverbeck, strekkende om dit artikel te schrappen , werd met 174 tegen 129 stemmen verworpen. Weesen , 23 Maart. Heden, den 25sten verjaardag van den slag bij Novara en van de benoeming des aartshertogs Albrecht tot ridder der orde van Maria Theresia, heeft de Keizer den aartshertog bezocht en hem zijne gelukwenschen gebragt. Het Huis van Afgevaardigden heeft het voorstel tot het oprigten van eenen afzonderlijken Landdag voor het Italiaansche gedeelte van Tyrol aan eene commissie van 15 leden verzonden. Weenen , 23 Maart. Volgens de Montags-Revue heeft de confessionele
commissie van het Heerenhuis de wet betreffende de uiterlijke rogten der katholieke kerk met zeer geringe wijzigingen aangenomen zoo als rij door het Huis van Afgevaardigden is goedgekeurd De heer Hasner is tot rapporteur benoemd. Waarschijnlijk zullen reeds Donderdag de beraadslagingen van het Huis over deze wet eenen aanvang nemen. Weenen , 23 November. De Neue Freie Presse wil weten dat de Russische ambassadeur te Konstantinopel, generaal Ignatieff, als zoodanig teruggeroepen en door een ander vervangen zal worden. Baïonne , 22 Maart. De pastoor Santa-Cruz is aan de grenzen door Fransche ambtenaren in hechtenis genomen en heden morgen gevankelijk naar Bayonne gebragt. De hertogin van Madrid is gisteren te Pau van eene dochter bevallen. Lissabon, 21 Maart. De minister van marine heeft bij de Cortes de begrooting voor de koloniën ingediend en voorgesteld het overschot van een millioen francs te bezigen tot den aankoop of den bouw van oorlogsvaartuigen en tot verbetering der vloot. Athene, 22 Maart. Vijf Engelsche fregatten zijn in den Piraeus binnen geloopen. Bucharest, 22 Maart. De minister van finantien heeft bij de Kamer van Afgevaardigden wetsontwerpen ingediend betreffende het sluiten eener leening van 27 millioen franken en betreffende de invoering van het zoutmonopolie.
---

NEDERLANDEN.
's Gravenhage , den 24sien Maart 1874. (Staatsblad n°. 27.) S E S LIJ I T van den\3den Maart 1874, houdende openstelling der gelegenheid om door bemiddeling der postadministratie kleine geldsommen tusschen Nederland en JSederlandsch Indie over te maken. Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Op het gemeenschappelijk rapport van Onze Ministers van Financien en van Koloniën, van den 4den Maart 1874, n°, 57, Post., en van den lOden daaraanvolgende, litt. Aaz ., n°. 33; Hebben besloten en besluiten: Artikel 1. Kr wordt gelegenheid gegeven om, door bemiddeling van de postadministratie in Nederland en Nederlandsch Indie, gelden van Nederland naar Nederlandsch Indie , en omgekeerd van Nederlandsch Indie naar Nederland , over te maken. Artikel 2. Stortingen tot het bovengemelde einde door denzelfden voor denzelfden persoon worden echter noch op de kantoren der posterijen in Nederland , noch op die in Nederlandsch Indie tot een hooger bedrag dan van f 150 toegelaten. Van denzelfden persoon wordt mede niet meer dan eene som van f 150 in de acht dagen, in een of meer keeren, ten behoeve van denzelfden persoon door de kantoren aangenomen. Artikel 3. Het van den afzender te heffen regt wegens geldverzendingen door bemiddeling der postadministratie uit Nederland naar Nederlandsch Indie wordt aanvankelijk bepaald op twintig cents voor elke tien gulden of gedeelte van tien gulden, en voor de geld verzen dingen als voren uit Nederlandsch Indie naar Nederland op tien cents voor elke tien gulden of gedeelte van tien gulden. Onze Minister van Financien en de Gouverneur-Generaal van Nederlandsch Indie zijn echter ten allen tijde bevoegd het gemelde regt te verhoogen of te verlagen; de eerstgemelde wat betreft het regt voor de verzendingen uit Nederland naar Nederlandsch Indie , en de laatstgemelde wat betreft het regt voor de verzendingen uit Nederlandsch Indie naar Nederland. Artikel 4. Indien buitengewone omstandigheden daartoe aanle'ding geven, kan de overmaking van gelden door bemiddeling van de postadministratie uit Nederland buut Nederlandsch Indie door Onzen Minister van Financien, en die uit Nederlandsch Indie naar Nederland door den Gouverneur-Generaal van Nederlandsch Indie tijdelijk worden geschorst. Artikel 5. Dit besluit treedt in werking, voor zooveel de verzendingen uit Nederland naar Nederlandsch Indie betreft, op den dag door Onzen Minister van Financien te bepalen en , ten aanzien der verzending uit Nederlandsch Indie naar Nederland , op den dag door den Gouverneur -Generaal van Nederlandsch Indie vast te stellen. Onze Ministers van Financien en van Koloniën zijn belast met de uitvoering van dit besluit, 't welk in het Staatsblad en in de Staatscourant zal worden geplaatst. Het Loo, den 13den Maart 1874. WILLEM. De Minister van Financien, van Delden. De Minister van Koloniën, Fransen van de Putte. Uitgegeven den vijf en tiuintigsten Maart 1874 De Minister van Justitie, de Vries. Bij Koninklijk besluit van 17 Maart 1874, n\ 22, is, met ingang van 1 April 1874, aan C. van Lennep, op zijn verzoek, eervol ontsla^ verleend als burgemeester der gemeenten Heemstede en Bennebroek, en tot burgemeester dier gemeenten benoemd J. Ph. Dolleman. Bij Zijner Majesteits besluit van den 21sten Maart 1874, n°. 29, is, met ingang van 15 April 1874 , benoemd tot kantonregter te Sliedrecht mr. J. C. Tak , thans kantonregter te Sluis. Bij Zijner Majesteits besluit van den 21sten Maart 1874, n°. 30. is aan H. W. D. Donker Curtius, op zijn daartoe gedaan verzoek, met ingang van 15 April 1874, eervol ontslag verleend als notaris te Oosterblokker. Bij Zijner Majesteits besluit van den 21sten Maart 1874, n°. 31, is aan C. J. A. Wijnaendts, op zijn daartoe gedaan verzoek, eervol ontslag verleend als plaatsvervangend kantonregter te Woubrugge. Bij Zyner Majesteits besluit van den 21sten Maart 1874, n°. 32, is
aan mr. D. Merens Az., op zijn daartoe gedaan verzoek, met ingang van 1 April 1874, eervol ontlag verleond als kantonregter te Haarlem, onder dankbetuiging voor de diensten , door hem aan den lande bewezen. Bij Zijner Majesteits besluit van den 22sten Maart 1874, n°. 36, is benoemd tot vice-president van het provinciaal geregtshof in Overijssel mr. G. D. Ribbius, thans raadsheer in gemeld geregtshof. Bij Zijner Majesteits besluit van den 22sten Maart 1874, n°. 37 , is benoemd tot notaris binnen het arrondissement 's Hertogenbosch, ter standplaats de gemeente Almkerk, L. C. van der Ven, candidaatnoiaris te 's Hertogenbosch. Bij Zijner Majesteits besluit van den 23sten Maart 1874, n°. 22, is aan mr. J. J. Bolman, op zijn daartoe gedaan verzoek, eervol ontslag verleend als lid van het collegie van regenten over het huis van arrest te Sneek, en is benoemd tot lid van dat collegie J. ten Cate, burgemeester der gemeente Sneek. Bij Koninklijk besluit van 23 Maart 1874, n°. 11, is aan den heer P. H. Velsen, op zijn verzoek, eervol ontslag verleend uit zijne betrekking van adjunct-commies bij het Departement van Finantien. Bij Koninklijk besluit van 21 Maart 1874, n c . 26, is benoemd tot werktuigkundig ingenieur bij de artillerie stapel- en constructiemagazijnen H. A. Ravenek, en zulks met ingang van den lsten April a. s. Bij Koninklijk besluit van 22 Maart 1874, n". 32, is: 1°. bij het wapen der artillerie benoemd, bij het 1ste regement vesting-artillerie, tot kapitein van de 2de klasse (naar ouderdom van rang), de 1ste luitenant L. F. Maas Geesteranus, van het regement rijdende artillerie; en 2°. de kapitein H. A. Schneiders van Greyffeuswert, van het 1ste regement vesting-artillerie, op zijn verzoek, krachtens punt 4 van art. 38 der wet van den 28ston Augustus 1851 (Staatsblad n». 128), op non-activiteit gesteld in afwachting van nadere beschikking.
---

