NEDERLANDEN. 's GRAVENHAGE, den 1sten Augustus 1874.
Bij* Zijner Majesteits besluit van den 25sten July 1874, n°. 34, is aan J. H. Schultz van Haegen, op zijn daartoe gedaan verzoek, eervol ontsl»g verleend als notaris te Dordrecht en benoemd tot notaris binnen het arrondissement Dordrecht, ter standplaats de gemeente Dordrecht, mr. J. D. Schultz van Haegen, advocaat en candidaat-notaris aldaar, een en ander in te gaan met 15 Augustus 1874. Bij Zijner Majestets besluit van den 25sten Julij 1874, n°. 37, is benoemd tot lid van het collegie van regenten over het huis van arrest te Winschoten D. A. Tholen, tabaksfabrikant aldaar. Bij Koninklijk besluit van den 28sten Julij 1874, n°. 54, is, met ingang van den lsten Augustus 1874, benoemd tot directeur van een der Rijkstelegraaphkantoren de teïegraphist der 2de klasse H. Fluyt, wien het beheer van het met dienzelfden dag vereenigd post- en telegraaphkantoor te Druten is opgedragen. VIMSTERIE VAN BINNENLANDSCHE ZAKEN Do Minister van Binnenlandsche Zaken brengt ter kennis van belanghebbenden , dat in de eerste helft van de maand September a. s. ter benoeming van drie of meer adspirant-ingenieurs bij den waterstaat een vergelijkend onderzoek zal plaats hebben. Tot dit onderzoek worden toegelaten Nederlanders, die een voldoend examen als civiel ingenieur hebben afgelegd aan de Polytechnische school te Delft, mits zij op 1 November 1874 den ouderdom van 27 jaren niet hebben bereikt. Dit vergelijkend onderzoek betreft: de theoretische en toegepaste mechanica en de kennis van werktuigen; de kennis van bouwstoffen gebruikelijk zoo wel voor bouwkundige als waterbouwkundige werken ; de waterbouwkunde; de burgerlijke bouwkunde, voor zoo veel zij betreft de constructie van eenvoudige gebouwen; het landmeten en waterpassen ; het administratief regt betreffende den waterstaat; het situatie-, ornament- en handteekenen , alsmede het teekenen van waterbouwkundige voorwerpen. Voor dit laatste worden tot grondslag van beoordeeling genomen de reeds vervaardigde, behoorlijk gewaarmerkte teekeningen. Verder betreft het onderzoek de Nederlandsche taal; goed leesbaar schrift; kennis van de Fransche, Hoogduitsche en Engelsche talen zal tot aanbeveling strekken. Zij die zich aan het vergelijkend onderzoek wenschen te onderwerpen, moeten vóór 20 Augustus e k daarvan aan het Departement van Binnenlandsche Zaken doen blijken bij op zegel geschreven adres , bevattende: opgave van naam, voornaam en woonplaats. Daarbij moet worden overgelegd het bewijs dat de candidaat is Nederlander en op 1 November 1874 den leeftijd van 27 jaren niet zal hebben bereikt; eene schriftelijke verklaring van een geneeskundige, wiens handteekening door den burgemeester zijner woonplaats moet zijn gewaarmerkt, waaruit blijkt dat de candidaat een gezond ligchaamsgestel en geene voor ingenieursdienst hinderlijke gebreken bezit; een getuigschrift van goed zedelijk gedrag afgegeven door of van wege het gemeentebestuur zijner woonplaats; en het diploma van civiel ingenieur. 's Gravenhage, 31 Julij 1874. G eertsema. De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135); Gezien zijne beschikking van 18 April jl., lit. K, opgenomen in de Staats-courant van 19/20 April daaraanvolgende; Heeft goedgevonden: te bepalen dat, met ingang van heden, de artt. 1, 3, 4, 5, 6 en 7 van het aangehaalde Koninklijk besluit niet langer van toepassing zijn in de in voormelde beschikking opgenoemde gedeelten der gomeente Scheemda, in gebruik bij A. Lantinga, Tiedens, L. Holtkamp, Tjabbes en E. Huisman. 's Gravenhage, 1 Augustus 1874. G eertsema. In bijvoegsels tot deze courant wordt medegedeeld het Verslag betreffende den aanleg van Staatsspoorwegen van 1 Januarij tot 30 Junij 1874. MINISTERIE VAN KOLONIËN. Bij beschikking van den Minister van Koloniën van den 25sten Julij 1874, lit D, n°. 35, zijn de heeren mrs. J. W. Zuurdeeg en C. L. Brevet gesteld ter beschikking van den Gouverneur-Generaal van Néderlandsch Indie, om te worden benoemd tot regterlijk ambtenaar daar te lande.
---

BUITENLANDSCHE BERIGTEN. FRANKRIJK.
In het Journal Officiel van 31 Julij wordt het volgende gelezen : » Sedert eenige dagen houden de dagbladen zich bezig met een herderlijk schrijven van Zijne Eminentie den kardinaal aartsbisschop van Parys aan de geestelijkheid en de geloovigen van zijn bisdom. » De regering heeft met leedwezen de openbaarmaking van dat schrijven gezien. li Het ware te wenschen dat het niet langer door de dagbladen besproken werd." In den bedoelden herderlijken brief, welke de dagteekening van 2 Julij draagt en in de laatste dagen der vorige maand in de dagbladen werd openbaar gemaakt, geeft de aartsbisschop van Parys verslag van zijne bevindingen , toen hij uit de handen van den Paus te Rome den kardinaalshoed ging ontvangen. Daarin wordt de regering van Italië in de scherpste bewoordingen gegispt over de berooving en vervolging aan Paus en kerk gepleegd, en worden ten slotte als opwekking tot het gebed tot de geloovigen de volgende woorden gerigt: » Reeds lang vervulden deze gevoelens en gedachten ons binnenste; maar nooit hebben wij die dieper gevoeld dan toen het ons vergund was de knieën te buigen voor den vervolgden en gevangen gehouden Pius IX. In zijn persoon wordt de kerk getroffen, de kerk in boeijen gesloten. Wij kunnen, even als hij, slechts twee dingen doen : ten aanhoore des menschdoms onze stem verheffen en de wandaad veroordeelen van hen die zich verbonden hebben tegen den Heer en den Christus; onze gebeden rigten tot God en Hem smeeken een einde te maken aan de beproevingen des Heiligen Vaders, aan de rampen of aan de afvalligheid zijner kinderen." Raeds op Zondag, 12 Julij, was deze herderlijke brief in alle kerken van het bisdom Parys afgelezen , doch niet vóór de laatste week was de aandacht der dagbladen daarop gevallen. — In de Nationale Vergadering had Donderdag de behandeling van het wetsontwerp tot verdaging der zitting van de departementale raden plaats. Bij het voorstel der regering geschiedde die verdaging zonder tijdsbepaling, doch tot zoodanig tijdstip waarop de periodieke verkiezingen voor de aftredende leden volgens de naar de bepalingen der wet van 7 Julij 1874 opgemaakte kiezerslijsten konden zijn afgeloopen. De commissie van onderzoek voor het ontwerp kon zich echter met dit denkbeeld niet vereenigen ; zij meende dat de verkiezingen niet volgens de kieswet van 1874, maar volgens die van 1871 behoorden gehouden te worden en , erkennende dat er eenige grond voor de verdaging van de zitting der departementale raden bestond , stelde zij voor de opening dier zittingen (bij de wet op 17 Augustus bepaald) slechts tot 14 September uit te stellen en de periodieke verkiezingen inmiddels volgens de oude kieswet te doen plaats hebben. Het eerste artikel van het tegenontwerp der commissie , waarin dit voorstel omschreven was, werd met 381 tegen 288 stemmen verworpen. Het eerste artikel van het regeringsontwerp werd aangenomen met 386 tegen 136 stemmen, en later aangevuld met de bepaling dat de zitting der raden op 19 October zou geopend worden, gelijk een door den minister van binnenlandsche zaken overgenomen amendement inhield. Het geheele wetsontwerp werd verder ongewijzigd aangenomen In dezelfde zitting bragt de commissie voor het voorstel betreffende het reces haar gunstig praeadvies uit. Zij herinnerde in haar verslag aan het gebruik om gedurende de maanden Augustus, September en October op reces te gaan , aan de noodzakelijkheid van rust na den arbeid en de wenscholijkheid dat de afgevaardigden hunne kiezers raadpleegden, doch achtte het, met het oog op de noodzakelijkheid dat er spoedig eene oplossing werd gegeven aan de hangende constitutionele quaestien, wenschelijk dat de vacantie niet al te lang weid genomen. Het door den hêer Malartre voorgestelde reces, tot 5 Januarij 1875, kwam haar daarom te lang voor, en zij gaf aan de Nationale Vergadering in overweging den aanvang van het reces op 6 Augustus°en de hervatting harer werkzaamheden op 30 November te bepalen. Verder zou eene permanente commissie van 25 leden worden benoemd, enden eersten Zondag na het hervatten der werkzaamheden een biddag worden gehouden om Gods bijstand voor den arbeid der Nationale Vergadering af te smeeken. De commissie maakte in haar rapport melding van een aan haar ingediend voorstel, strekkende om te bepalen dat vóór het reces de ingediende voorstellen wegens de opheffing van den staat van beleg overal waar die wegens van buiten 's lands dreigend oorlogsgevaar afgekondigd was, moeten afgedaan worden; zij had het echter niet wenschelijk geacht deze bepaling in haar voorstel op te nemen , daar zij de Nationale Vergadering geheel meester wilde laten over de regeling van de orde harer werkzaamheden. De behandeling van dit voorstel werd aan de orde gesteld onmiddellijk na die van het wetsontwerp tot verdaging van de zitting der departementale raden. Langs den telegraphischen weg wordt vermeld welk besluit over dit voorstel in de zitting van Vrijdag genomen werd. Van de discussie welke aan die stemming vooraf ging wordt
gemeld, dat de heer Gambetta in eene uitvoerige rede het voorstel bestreed, bewerende dat de Vergadering geen langer reces dan van óóne maand nemen mogt, en niet mogt uiteen gaan zonder tot de opheffing van den staat van beleg te zijn overgegaan; bij de hervatting der werkzaamheden zou zij dan allereerst voor de vestiging eener krachtige regering te zorgen hebben. De heer Brisson, mede van de linker zijde, rigite tot de regering de vraag of het gedurende het aanstaande reces, even als tijdens het zomerreces van 1873, aan de legitimistische partij zou vrijstaan zich door middel van een comité in betrekking te stellen met eenen pretendent, ten einde een voorstel tot het herstellen van het koningschap voor te bereiden. De presidentminister de Cissey antwoordde dat de regering in alle omstandigheden zorg zou dragen dat alle partijen het gezag van den maarschalk MacMahon en der wet eerbiedigden , en daartoe alle middelen zou aanwenden welke de wet haar ter beschikking stelde. Een voorstel van den heer Turquet, waarbij de schorsing van den staat van beleg gedurende de verkiezingen voor de departementale raden werd uitgesproken , werd verworpen met 366 tegen 305 stemmen; het in het rapport der commissie vermelde voorstel, inhoudende dat nog vóór het reces op de aanhangige voorstellen tot opheffing van den staat van beleg eene beslissing zou worden genomen, werd met 376 tegen 307 stemmen verworpen en het voorstel Malartre, zoo als het door de commissie gewijzigd was, nadat de heer Clapier hot nog had verdedigd, aangenomen. De laatste zitting der Nationale Vergadering zal derhalve op aanstaanden Woensdag, 5 Augustus, gehouden worden — In het voor officieus gehouden dagblad le Soir wordt de volgende mededeeling gelezen : »Naar aanleiding van in zeer krachtige taal vervatte vertoogen van Spanje, heeft de Fransche regering in het departement der Basses Pyrenées een onderzoek doen instellen naar de middelen om het uitvoeren van wapenen over de Spaansche grenzen te beletten. Bij dat onderzoek is gebleken dat de Fransche ambtenaren hunnen pligt hebben gedaan. Het vervoer van de door don Carlos bestelde wapenen geschiedt over het neutrale gebied der rivier Bidassoa, en niet over Frankrijk. De beschuldigingen tegen den prefect de Nadillac, welke de bevelen der regering stiptelijk ten uitvoer legt, zijn dus ongegrond." — Bij de beraadslaging over het wetsontwerp op de zamenstelling der tweede kamer heeft de commissie van dertigen in hare laatste bijeenkomst het beginsel aangenomen dat de Senaat, gelijk die vergadering in de dagbladen wordt genoemd, bestaan zal uit 300 leden, waarvan 150 zullen worden verkozen in evenredigheid van de bevolking der departementen ; de andere helft der leden zal bestaan uit de senatoren van regtswege en uit de door den President der Republiek benoemde. Het zal den President vrijstaan bij de instelling van den Senaat al of niet terstond van zijne bevoegdheid tot benoeming voor het geheel der openstaande plaatsen gebruik te maken. ENGELAND. Bij de optreding van het tegenwoordige Britsche ministerie hadden de heer Disraeli en de nieuwe minister van binnunlandsche zaken Cross te kennen gegeven dat alles wat met de verbetering van den stoffelijken toestand der arbeidende klasse en in het algemeen met de openbare gezondheid in verband stond de bijzondere aandacht der regering zou trekken, en daarbij de verzekering gegeven dat spoedig aan het Lagerhuis de bewijzen zouden gegeven worden dat het der regering met deze verklaring ernst was. Deze belofte werd in de zitting van jl. Donderdag vervuld, toen de minister Cross de aanvulling van het reglement van orde voorstelde met vier bepalingen, inhoudende dat bij de indiening van eene bill strekkende tot uitvoering van eenig werk van algemeen nut, waarvoor 15 of meer woningen van arbeiders moesten gesloopt worden, aan het Huis zou moeten overgelegd worden eene verklaring, waarbij de persoon <t maatschappij ten wiens behoeve de bill strekte zich verbond aan de bewoners dier woningen minstens 8 weken vóór de slooping kennis van de aanstaande ontruiming^ te geven, en waarbij tevens opgegeven werd welke maatregelen genomen zouden worden om aan de bedoelde bewoners het voorzien in de behoefte aan woningen gemakkelijk te maken, hetzij door zelf andere woningen voor hen beschikbaar te stellen, hetzij door het verleenen van andere hulp. De bedoeling dezer bepalingen was, gelijk de minister te keDnen gaf, om in de eerste plaats voor de arbeidende klasse van een gedeelte van Londen te zorgen , waar de uitvoering van spoorwegwerken en groote bouwondernemingen tot het sloopen van een aantal arbeiderswoningen had geleid, zonder dat er voor de oprigting van nieuwe woningen van dezelfde soort was gezorgd geworden. Nadat twee leden der oppositie don minister hunnen dank voor den genomen maatregel hadden betuigd , werden de voorgestelde bepalingen zonder oppositie in het reglement van orde opgenomen. DUITSCHLAND. In het dagblad van Kiel wordt, uit goede bron, vermeld dat aanvankelijk het eskader , hetwelk langs de Spaansche kusten kruisen zal, alleen uit de ka non neerbooten Nautilus en Albatros zal bestaan. Daarentegen wordt aan het Daily News onder ilagteekening van 29 Julij uit Berlyti gemeld dat het eskader uit de gepantserde schepen König Wilhelm en Friedrich Karl en het korvet Nymphe bestaan zal. — In de Weser-Zeitung wordt het in de rijkskanselarij opgestelde wetsontwerp op het bankwezen medegedeeld Het telt 31 artikelen, waarvan de hoofdinhoud op het volgende nedtrkomt. Uitgifte van bankpapier wordt alleen vergund krachtens eene rijkswet, op voorstel van de regering des lands in welks gebied de betrokken bank gevestigd is; niemand is verpligt die banknoten als geld aan te nemen , en de openbare kassen slechts in geval zulks door eene rijkswet is bepaald ; de bankbiljetten mogen tot geen geringer bedrug dan van 100 mark en alleen in veelvouden van 100 mark worden uitgegeven; het regt van uitgifte van bankpapier is onvereenigbaar met het accepteren van wissels en het drijven van eigen handel in goederen of geldswaardig papier of het aangaan van borgtogt voor dergelijke daden van koophandel. Verder regelt het wetsontwerp de verhouding tusschen papiercirculatie, kapitaal en reserve, alsmede de gevallen waarin het regt tot het uitgeven van bankpapier verbeurd wordt, en geeft zij voorschriften aangaande de belegging van het kapitaal en do regelmatige openbaarmaking van de balans der papieruitgevende banken.
Onder de straffen in het wetsontwerp bedreigd komt eene boete voor van minstens 3000 mark voor het onbevoegd uitgeven van bankbiljetten; wanneer tot een hooger cijfer dan 300 mark dergelijke biljetten mogten zijn uitgegeven, bedraagt de boete het tienvoudige van het uitgegeven bedrag. SPANJE. Uit Port-Vendres wordt, onder dagteekening van 30 Julij , geschreven dat het gevecht van Castelfullit niet zulk eene volkomene zegepraal voor de regeringstroepen is geweest als de officiele berigten hadden vermeld Ten gevolge van een zwaar onweder was het gevecht zonder beslist te zijn gestaakt. De Carlisten hadden hunne versterkte stellingen behouden, en de regeringstroepen waren afgetrokken op Vich, om van daar Olot te gaan ontzetten, welke stad, door de regeringstroepen onder Cirlot bezet, door de Carlisten onder Muret belegerd werd. B E L G I E. In de offleieuse Pesther Lloyd wordt gezegd dat de Russische regering, ten einde het voorbereidende karakter van de conferentie te Brussel, met het oog op de door Engeland en Frankrijk geopperde bezwaren, te duidelijker te doen uitkomen, het voorstel heeft gedaan dat aan de aldaar vereenigde vertegenwoordigers der verschillende regeringen in de officiele protocollen de titel van gedelegeerden zou worden verleend. Naar aanleiding van dit berigt schrijft de Spenersche Zeitung het volgende : » Het staat vast dat de afgevaardigden ter conferentie niets meer dan gedelegeerden zijn. Zij zullen het regt hebben hunne stemmen uit te brengen en beslissingen nemen; doch deze beslissingen zijn daarom nog niet verbindend voor hunne gouvernementen. Elke regering behoudt zich het regt van beoordeeling en van nadere gedachtenwisseling met de andere mogendheden voor. Slechts later kan — misschien door middel eener bijeenkomst van dezelfde conferentie, — vastgesteld worden datgene waaromtrent overeenstemming verkregen is, en de aldus vastgestelde punten kunnen dan in den vorm van een tractaat definitief geregeld worden. De aard der zaak brengt dit alzoo mede." TELEGRAPHISCHE BERIGTEN. Pjlrys, 1 Augustus. Het gerucht dat de Spaansche regering in krachtige woorden haar beklag over het gebeurde aan de grenzen zou hebben gedaan wordt tegengesproken , en beweerd dat de door Spanje gedane mededeeling een zeer vriendschappelijk karakter draagt. De Fransche regering begunstigt de Carlisten in het geheel niet; zij heeft alle mogelijke middelen aangewend om toezigt te houden ; wilde zij de Pyreneën echter volkomen onder toezigt stellen dan zou daarvoor een goheel legercorps gevorderd worden. Wat de erkenning der Spaansche regering aangaat, daaromtrent zal de Fransche regering in overleg met de andere mogendheden handelen. De Opinion Nationale zegt uit goede bron te weten dat Engeland zich ten sterkste verklaard heeft tegen elk denkbeeld eener interventie in Spanje. Rome , 30 Julij [des avonds]. Het door een der Parysche dagbladen medegedeelde gerucht, dat er eene afspraak tusschen Italië, Duitschland en Engeland zou zijn gemaakt om gemeenschappelijk de grenzen van Spanje te bewaken, is ongegrond. In de Opinione wordt gezegd dat niet alleen Duitschland besloten heeft een eskader uit te rusten om op de Spaansche kust te kruisen , maar dat er ook met de andere mogendhedon onderhandelingen zijn aangeknoopt om oorlogsschepen in de wateren van Spanje te zenden. Deze maatregel zou echter allerminst eene interventie ten doel hebben, doch alleen geschieden om de in Spanje gevestigde onderdanen der betrokken regeringen te beschermen. Florence , 31 Julij. De Italiaansche dagbladen, welke den inhoud van het herderlijke schrijven van den kardinaal-aartsbisschop van Parya hebben medegedeeld, zijn in beslag genomen.
---

