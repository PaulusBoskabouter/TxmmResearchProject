NEDERLANDEN. 's GRAVENHAGE, den 12 den Junij 1874. (Staatsblad no. 72.) BESLUIT van den kden Junij 1874, houdende aanwijzing van de gemeente Ginneken als standplaats van een postkantoor.
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Gelet op art. 6 der wet van 12 April 1850 (Staatsblad n°. 15); Gezien het rapport van Onzen Minister van Financiën , van den 28sten Mei 1874, n J . 24, Post.; Hebben besloten en besluiten: Er wordt in de gemeente Ginneken (provincie Noordbrabant ) een postkantoor gevestigd , om in werking te treden op het door Onzen Minister van Financien te bepalen tijdstip. Onze Minister van Financien is belast met de uitvoering van dit besluit, waarvan afschrift zal worden gezonden aan dfj Algemeene Eekenkamer , en 'twelk in het Staatsblad zal worden geplaatst. Het Loo, den 4den Junij 1874. WILLEM. De Minister van Financiën, van Delden. Uitgegeven den dertienden Junij 1874. De Minister van Justitie. de Vries. Bij Koninklijk besluit van 11 Junij 1874, n°. 4, is, met ingang van 1 Julij e. k , P. Nobel, secretaris der gemeente St. Pancras, herbenoemd tot burgemeester dier gemeente. Bij Zijner Majesteits besluit van den llden Junij 1874, n°. 23, is aan L. du Celliée Muller, op zijn daartoe gedaan verzoek, eervol ontslag verleend als lid der commissie van administratie over de gevangenissen te Amsterdam, onder dankbetuiging voor de door hem als zoodanig bewezen diensten, en is benoemd tot lid van gemelde commissie van administratie J. Kalff, directeur van publieke werken te Amsterdam. Bij Zijner Majesteits besluit van den llden Junij 1874, n°. 25, is, met ingang van 15 Junij 1874, benoemd tot plaatsvervangend kantonrcter te Bergum H. van Goudoever, ontvanger der registratie en domeinen te Hardegarijp. Bij Zijner Majesteits besluit van den llden Junij 1874, n°. 26, is, met in<*an<* van 15 Junij 1874, benoemd tot plaatsvervangend kantonregter te Meppel mr. A-. J. Blom, advocaat aldaar. Bij Zijner Majesteits besluit van den llden Junij 1874, n°. 27, is aan mr. G A. Hoefhamer, op zijn daartoe gedaan verzoek , met ingang van 1 Julij 1874, eervol ontslag verleend als notaris te Elburg. Bij Koninklijk besluit van 11 Junij 1874, n°. 12, is de benaming der betrekkingen van essayeur bij het hoofdbestuur en essayeur bij 's Rijks Munt, vervangen door die van eerste en tweede essayeur bij 's Rijks Munt, en zijn benoemd bij 's Rijks Munt: tot eersten essayeur, de heer J. S. 't Hooft, thans essayeur bij 's Rijks Munt; tot tweeden essayeur , de heer W. Hora Siccama , thans aide-essayeur bij 's Rijks Munt; en tot aide-essayeur jhr. W. L. Teding van Berkhout, thans aideessayeur bij het kantoor van den waarborg en de belasting op gouden en zilveren werken te Schoonhoven.
MINISTERIE VAN BINNENLANDSCHE ZAKEN. De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135): Gezien zijne beschikking van 13 April jl , lit. C, opgenomen in de Staats-courant van 14 April daaraanvolgende; Heeft goedgevonden : 1°. te bepalen dat, met ingang van heden, de artt. 1, 3, 4, 5, 6 en 7 van het aangehaald Koninklijk besluit niet langer van toepassing zijn in de gemeente Pernis, op het huis, de schuur, de landen en den dijk, in gebruik bij P. Kruythof; 2°. met ingang van heden, de artt. 1, 3, 4, J>, 6 en 7 van het aangehaald Koninklijk besluit van toepassing te verklaren: a. in de gemeente Woubrugge:
in den Vierambachtspolder: 1°. op de landen, in gebruik bij A. J. van Wijk, en kadastraal bekend sectie A, n°'. 486 tot en met 488, 491, 492 en 501; 2°. op het land, in gebruik bij G. Ramp, en kadastraal bekend sectie A , n°. 498; 3°. op de landen, in gebruik bij S. van Rijn, en kadastraal bekend sectie A, n". 478 tot en met 482; en in den Vlietpolder, op de landen, in gebruik bij de wed. H. Nederstigt, en kadastraal bekend sectie A, n ot : 390, 395, 398, 399, 400, 945 en 948; b. in de gemeente Woerden, in den polder Breeveld, op de landen , in gebruik bij F. van der Wind, en kadastraal bekend sectie A, n°'. 453 tot en met 457, 459 en 1100; c. in de gemeente Stolwijk, in den Beijerschen polder, op de landen, in gebruik bij W. S. van Dam, en kadastraal bekend sectie A, n°' 294 tot en met 297, 319, 320 en 325; d in de gemeente Waddinxveen , in den Bloemendaalschen polder, op de landen, in gebruik bij A. Jonkheid, en kadastraal bekend sectie H, n"'. 298 tot en met 403, 406 tot en met 409. 's Gravenhage, 12 Junij 1874 Geertsema. MINISTERIE VAN FINANTIEN De Minister van Finantien vestigt de aandacht der belanghebbenden op de gelegenheid tot verzending der correspondentie naar Nederlandsch Indie, door middel van het stoomschip Prinses Amalia, van de Maatschappij «Nederland", waarvan het vertrek uit het Nieuwediep op den 16den Junij aanstaande is bepaald. De daarmede te verzenden brieven enz. behooren uiterlijk in den namiddag van den löden Junij aan het Nieuwediep aangekomen te zijn. 's Gravenhage , den 12den Junij 1874. De Minister voornoemd, van Deldes. Ten gevolge van het opheffen van de eerste maandelijksche dienst waarmede tusschen Cura^ao en St. Thomas de brievenmalen worden overgebragt, in verbinding met de Britsche pakketbooten die den 2den van elke maand uit Southampton vertrekken , komt eene der gelegenbeden tot briefwisseling met- Cura9ao , te rekenen van de maand Julij a. s., te vervallen. Voor het tegenwoordige heeft dus langs den weg van Engeland slechts eenmaal 's maands en wel met de den 17den uit Southampton vertrekkende pakketbooten eene verzending naar Cura^ao plaats, onverminderd de gelegenheid tot verzending met de uit Hamburg den 22sten van elke maand vertrokkende pakketbooten. 's Gravenhage, den 9den Junij 1874. De Minister van Finantien, van Delden. MINISTERIE VAN KOLONIËN. Ten behoeve van de afdeeling » hoogere burgerschool" van het gymnasium Willem III te Batavia, wordt verlangd een bekwaam leeraar in de wis- en natuurkunde, bij voorkeur ongehuwd, die de volkomen geschiktheid bezit om het wiskundig onderwijs in de drie hoogste klassen en het geheel natuur-historisch onderwijs te geven. Aan de gemelde betrekking is, behalve het genot van vrije geneeskundige behandeling en van geneesmiddelen, casu quo ook voor het wettig gezin, verbonden : 1°. een minimum-tractement van f 375 'smaands, met drie vierjaarlijksche verhoogingen, elke van f 75 's maands, tot zal zijn bereikt een maximum-tractemént van f 600 's maands; 2°. een voorloopig tractement van f 100 's maands, ingaande met den dag van inscheping tot den dag van aankomst in Indie, waarop, vóór het vertrek , een voorschot van twee maanden wordt uitgekeerd; 3°. eene gratificatie van f 1000. Strekkende voorschot en gratificatie tot bestrijding der kosten van uitrusting; en 4°. overtogt naar Batavia, als gouvernements-passagier der eerste klasse, per een der via Suez vertrekkende stoomschepen , casu quo ook voor het wettig gezin. De belanghebbende zal zich schriftelijk moeten verbinden tot de onverwijlde teruggave aan 'slands kas in Nederlandsch Indie van alle gelden welke aan hem en te zijnen behoeve zullen zijn voldaan, zoo wegens gratificatie voor uitrusting, als wegens overtogt naar Batavia, bijaldien hij binnen den tijd van vijf jaren na zijne aankomst op Ja^a, anders dan ten gevolge van wèl bewezen ziels- of ligchaamsgebreken, buiten eigen toedoen ontstaan, uit's Gouvernements dienst mogt worden ontslagen.
Zij die krachtens de wet van 2 Mei 1863 ( Staatsblad n°. 50), houdende regeling van het middelbaar onderwijs, bevoegd zijn tot het geven van onderwijs in de wis- en natuurkunde aan eene hoogere burgerschool reet vijfjarigen cursus , en genegen zich in de gemelde betrekking aan 'slands dienst in Nederlandsch Indie te verbinden, kunnen ter mededinging zich uiterlijk tot en met 25 Junij aanstaande . bij een op zegel geschreven request, tot het Departement van Koloniën wenden onder overlegging van : a. een bewijs van zedelijk gedrag afgegeven door burgemeester en wethouders hunner woonplaats; en b. een certificaat van voldoening aan de wet op de nationale militie, afgegeven door den Commissaris des Konings in de betrokken provincie. De uit te zenden leeraar behoort zich bereid te verklaren de reis naar Batavia te ondernemen zoo spoedig mogelijk, nadat hij door den Minister van Koloniën ter beschikking van den Gouverneur-Generaal van Nederlandsch Indie zal zijn gesteld. Hij die in aanmerking komt voor de betrekking van leeraar in de wis- en natuurkunde aan het gymnasium Willem III te Batavia, wordt vooraf onderworpen aan een geneeskundig onderzoek van wege den inspecteur van de geneeskundige dienst der landmagt, ten blijke dat hij is van een gezond ligchaamsgestel, en vrij van voor de burgerlijke dienst in Nederlandsch Indie hinderlijke gebreken. 's Gravenhage, den 4den Junij 1874. De Minister van Koloniën, Fransen van de Putte.
---

