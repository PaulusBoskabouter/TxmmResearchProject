NEDERLANDEN. 's GRAVENHAGE, den 12den September 1871.
(1Staatsblad n°. 99.) BESLUIT van den Sden September 1871, tot wijziging van liet Koninklijk besluit van 6 Januarij 1866 (Staatsblad n°. 1), houdende bepalingen omtrent het stoken van gedistilleerd uit melasse. Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Gezien de voordragt van Ouzon Minister van Financien, van den 18den Augustus 1871, n°. 54, I. U. R. en Ace.; Den Raad van State gehoord (advies van den 29sten Augustus 1871, n°. 10): Gezien het nader rapport van Onzen genoemden Minister, van den 31sten dier maand, n°. 58, I. U. R. en Acc.; Hebben besloten en besluiten: Eenig artikel. In art. 5 van Ons besluit van 6 Januarij 1866 (Staatsblad n r . 1) wordt in de tweede zinsnede in plaats van: Elke aangifte moet over ee'ne week loopen, gelezen: Elke aangifte moet minstens over e'e'ne week en hoogstens over veertien dagen loopen. Onze Minister van Financien is belast met de uitvoering van dit besluit, hetwelk in het Staatsblad zal worden opgenomen, 's Gravenhage, den 3den September 1871. WILLE M. De Minister van Financien, Blussé. Uitgegeven den negenden September 1871. De Minister van Justitie, J. A. Jolles. 12 Sept. 1871, Wij WILLEM III, bij de gratie Gods, Koning n°. 26. der Nederlanden, Prins van Oranje-Nassau , Groothertog van Luxemburg, enz., enz., enz. Op de voordragt van Onzen Raad van Ministers van 8 September 1871; Gelet op art. 98 der Grondwet; Hebben besloten en besluiten: Art. 1. De tegenwoordige Vergadering van de Staten-Generaal zal worden gesloten op Vrijdag 15 September 1871 des middags ten 2 ure. Art. 2. Onze Minister van Staat en van Binnenlandsche Zaken wordt gemagtigd om zich op het in art. 1 bepaalde tijdstip to begeven in de Vergadering der Staten-Generaal, teneinde in Vereenigde Zitting der beide Kamers de Vergadering in Onzen naam te sluiten Onze Minister van Binnenlandsche Zaken is belast met de uitvoering van dit besluit, waarvan afschrift zal worden gezonden aan de Voorzitters der beidé Kamers van de Staten-Generaal, aan den Raad van Ministers en aan de Algemeene Rekenkamer. 's Gravenhage , 12 September 1871. De Minister van Staat en van Binnenlandsche Zaken, Thorbecke. WILLE M. Bij Koninklijk besluit van 12 September 1871, n° 25, isaanA.W. J. A. I. graaf van Bylandt, op zijn verzoek eervol ontslagen als majoor commandant der dienstdoende schutterij te Delft, den personelen rang van luitenant -kolonel verleend, met vergunning om de uniform der schutterij en de onderscheidingsteekenen aan dien rang verbonden, te dragen. Bij Zijner Majesteits besluit van den lOden September 1871, n°. 7, is aan F. L. Keyzer, op zijn daartoe gedaan verzoek, eervol ontslag verleend als commissaris van politie te Maastricht. Bij Zijner Majesteits besluit van den 11 den September 1871, n°. 8, zijn benoemd tot regter-plaatsvervanger in de arrondissements-regtbank te Eindhoven jhr. mr. F. J van Sasse van Ysselt en mr E. J. v an den Dungen, beiden procureur bij die regtbank. Bij besluit van den 11 den dezer, n°. 2, heeft Z M. goedgevonden bij het wapen der cavalerie te benoemen, tot 2den luitenant bij het 3de regement huzaren den kadet L. Bolle, herkomstig van de Koninklijke Militaire Akademie.
---

BUITENLANDSCHE BERIGTEN. DUITSCHLAND.
De Keizer Wilhelm is den 8sten dezer op het lustslot des Konings van Beyeren te Hohenschwangau aangekomen, waar de Koning zich sedert den vorigen dag bevond. De Koning en de Koningin-moeder waren den Keizer eenige uren ver te gemoet gereden. De Keizer was slechts door twee adjudanten en zijnen lijfarts vergezeld; het verdere gevolg had de terugreis van München uit voortgezet. De vorst von Bismarck en de Oostenrijksche rijkskanselier graaf von Beust zijn den 8sten te zamen van Salzburg te Reichenhall aangekomen, alwaar de laatstgenoemde aan de vorstin von Bismarck, die te Reichenhall de baden gebruikt, een bezoek bragt en des avonds naar Salzburg terug keerde. OOSTENRIJK. De algemeene vergadering der stedelijke vertegenwoordiging van de stad Ofen heeft den Sden dezer bijna eenstemmig het volgende besluit genomen : » Overwegende dat het nieuwe leerstuk van s'Pausen onfeilbaarheid de tot dus ver erkende geloofsartikelen der katholieke kerk en de betrekking der kerk tot den staat aanmerkelijk veranderd heeft; » Overwegende dat dit leerstuk het placetum regium tot dus ver niet verkregen heeft en het ook niet verkrijgen kan, indien de staat geonen afstand van zijne eigene magt wil doen; ij Overwegende dat de koninklijke hoofd- en vrije stad Ofen uit krachte van haar regt van patronaat de kerken en geestelijke beneficien op grond van de oude katholieke geloofsbeginselen aan de geestelijkheid heeft overgegeven ; » Overwegende eindelijk dat naar den eeuwenhengenden en wettelijke kracht bezittenden regel geenerlei nieuw leerstuk of Pauselijk besluit zonder placetum regium afgekondigd mag worden ; n Verklaart de algemeene vergadering , dat de gemeente der koninklijke vrije en hoofdstad Ofen , als patroon , bij de oude geloofsbeginselen der katholieke kerk volhardend, het aangehaalde leerstuk niet erkent, mitsdien de afkondiging van hetzelve in de onder haar patronaat staande kerken verbiedt, en de geestelijken, welke het des ondanks verkondigen mogten, als van hunne beneficien vervallen beschouwt." FRANKRIJK. De omstreken van Parys, welke tot nog toe door Duitsche troepen bezet zijn gehouden , worden thans door hen ontruimd , en zullen denkelijk in het midden dezer week vrij van de tegenwoordigheid van buitenlandsche soldaten zijn. Deze door vervroegde betaling van het derde vijfhonderdtal millioenen verkregen bespoediging der ontruiming wordt aan het politieke en finantiele beleid van den heer Thiers dank geweten. Hierbij wordt in eenige dagbladen herinnerd dat Frankrijk na den val van het eerste Keizerrijken na het binnendringen der buitenlandsche legers in het jaar 1815, drie jaren tijds noodig heeft gehad om de opgelegde krijgsschatting van vijftien honderd millioen francs te kwijten en om alzoo de ontruiming van zijn grondgebied te doen aanvangen. Thans zijn er nog maar eenige maanden sedert het herstel des vredes verloopen, en reeds is het den heer Thiers gelukt eene som van vijftien honderd millioen francs aan Duitschland te kwijten en zoo doende het hart des lands van de tegenwoordigheid der buitenlandsche troepen te verlossen en de hoofdstad aan hun toezigt te onttrekken. Het verleden Zaturdag door de Nationale Vergadering eenstemmig aangenomen wetsvoorstel der regering (in ons vorig nommer reeds vermeld) luidt aldus: » Art. 1. Eene som van 153,125,000 francs wordt op de dienst van het jaar 1871 ter beschikking van het ministerie van oorlog gesteld om de uitvoering der overeenkomsten betrekkelijk het onderhoudende voeding der hier te lande ingelegerde troepen van Duitschland tot aan het eind van het loopende jaar te verzekeren. »De minister van finantien wordt gemagtigd om bij den aanvang van elke maand de som gelds, welke naar de overeenkomst in verband met de getalsterkte der werkelijk onderhoudene troepen betaald moet worden, ter beschikking van den minister van oorlog te stellen. »Art. 2. Buitendien wordt eene som van 6,401,560 francs op de dienst van het loopende jaar ter beschikking van het ministerie van oorlog gesteld om te dienen als volgt: 6,089,392 fr. voor de verrekening en vereffening der belastingen welke ter uitvoering der overeenkomst van 16 Maart jl. aan de Duitschers betaald moeten worden, en 315,168 fr. voor vergoeding van schade, aan de Duitschers veroorzaakt door de ontvoering van eenen spoorwegtrein in de omstreken van Epernay." Het ontwerp van wet tot algemeene verhooging van al de bestaande belastingen, verleden Zaturdag door de regering ingediend, ten einde de Nationale Vergadering te dringen om al de nieuwe belastingen nog vóór het begin harer vacantie te bewilligen, luidt aldus:
irE-nigst artikel. Er zullen van 1 Januarij 1872 af' tien opcenten van alle voor dat jaar vastgestelde belastingen, directe en indirecte, geheven worden, tenzij erop dat tijdstip wetsbepalingen zullen gemaakt zijn, welke zoo veel in de schatkist doen vloeijen als die opcenten zouden afwerpen." De voorlezing dezer voordragt veroorzaakte opschudding in de vergadering. Een lid riep: » geene verhooging der grondbelastingen!" een ander herinnerde de meermalen herhaalde verklaring der regering dat de grondbelasting op de tegenwoordige hoogte zou blijven; de minister van ffnantien wraakte die verklaring niet, maar zeide eenvoudig dat het in de magt der Vergadering zou staan de grondbelasting op de tegenwoordige hoogte te houden. Namens de budget-commissie werd gezegd dat zij dat wetsvoorstel voor eene bedenkelijke zaak hield, en haar oordeel daarover eerst in de zitting van den llden zou kunnen doen kennen. In de zitting van den'Oden is door een lid van de regter zijde, den heer Dahirel, een wetsvoorstel ingediend, hetwelk de strekking heeft om den President der Republiek in zijne gedachtenwisseling met de Nationale Vergadering aan beperkingen en banden te onderwerpen. De voorsteller zeide bij het indienen, dat zijn wetsvoorstel strekte om regelen voor de boodschappen van den President der Republiek te stellen; welke mededeeling spottend gelach en blijken van afkeuring aan de linker zijde der Vergadering te weeg bragt. — In Toulon is de overheid op het spoor gekomen van eene zamenzwering die ten doel had het arsenaal in den brand te steken en de vrijheid te hergéven aan de misdadigers die aldaar de straf van dwangarbeid ondergaan. Door de zaamgezworenen in en buiten den galeikerker waren al de bijzonderheden van het plan beraamd en afgesproken ; doch een galeiboef heeft het plan aan de overheid verraden. — Den 7den dezer is te Metz eene lijkdienst gevierd en een gedenkteeken ingewijd voor de Eransche soldaten welke er door den FranschDuitschen oorlog het leven hebben verloren. Protestanten en Israëliten namen met de Katholieken deel aan die plegtigheid; allen onthielden zich van ontijdige demonstratien; de plegtigheid is onder de oogen der Duitschers afgeloopen zonder de minste stoornis. — Het offlciele dagblad der regering van Juarez (die tot President der Mexicaansche republiek herkozen is) verzekert dat de minister van buitenlandsche zaken te Mexico door tusschenkomst van den gezant der Vereenigde Stateu een aanbod van het Fransche gouvernement tot wederaanknooping der diplomatieke betrekking ontvangen en hetzelve aangenomen heeft. Sedert den val van den Keizer Maximiliaan bestaat er geene officiele betrekking tusschen Frankrijk en Mexico.
SPANJE. Van wege het Spaansche gouvernoment is bekend gemaakt dat de inschrijvingen in de geldleening slechts voor 12.27 per cent kunnen worden aangenomen Er is, naar eene ruwe opgave, in Spanje ingeschreven voor acht millioen ponden sterling, in Engeland voor elf, in Frankrijk voor zeventien, in Nederland voor vier, en in Portugal voor ruim een millioen, dus in die landen te zamen voor een en veertig millioen ponden sterling. Dit werd in Madrid aangemerkt als een doorslaand bewijs van Europa's vertrouwen op de vastheid en duurzaamheid der in Spanje bestaande orde van zaken. Doch aan de zijde der oppositie werd gezegd dat thans de waarheid bleek van hetgeen reeds vóór de openstelling der leening was beweerd , namelijk dat de prijs van uitgifte te laag gesteld was , en dat de regering voordeeliger bedingen voor de schatkist zou hebben kunnen verkrijgen. ITALIË Volgens de jongste brieven uit Rome werd aldaar door de Italiaansche overheden voor de veiligheid van het Vaticaan gewaakt en eene revolutionaire vereeniging, Alfieri's club geheeten, onder scherp toezigt gehouden, omdat zij dreigde het Vaticaan in den brand te steken. Er werd verzekerd dat de vreemde gezanten verklaard hadden allen hunne vlag op het Vaticaan te zullen uitsteken en alzoo 's Pausen verblijfplaats onder de bescherming van hun land te zullen stellen, indien zij ooit met aanranding bedreigd wierd. Verder werd verzekerd dat de cardinaal Bonaparte den lOden dezer uit Rome naar Engeland vertrekken zou met een schrijven van den Paus aan den Keizer Napoleon. De statuten van dien club zijn door een dagblad van Rome bekend gemaakt. Haat tegen de katholieke kerk en tegen Frankrijk, ingenomenheid met de protestantsche godsdienst en met Duitschland zijn de geest van dat stuk. De vereeniging, zoo wordt daarin gezegd, heeft tot taak » strijd te voeren tegen de lieden die buitenlandschen bijstand inroepen met het doel om gezamenlijk met de buitenlanders het door hen vernederde en onteerde Italië uit te zuigen." — Den 4den dezer is de eerste spoorweg op het eiland Sardinië voor het verkeer opengesteld; hij loopt van Cagliari tot San Gavino. TURKYE. Er is reeds gemeld dat door de Rumanische regering eene nota betreffende de spoorweg-aangelegenheid regtstreeks aan het Berlynsche kabinet gezonden was, en dat de rijkskanselier geweigerd had die nota aan te nemen met kennisgeving dat men met de Rumanische regering alleen door tusschenkomst van de Porte, als suzereine magt, diplomatiek verkeer kon onderhouden. Thans wordt uit Weenen berigt dat de Porte hare ontevredenheid aan de Rumanische regering heeft doen kennen over deze poging om zich in regtstreekscho diplomatieke gemienschap met eene vreemde mogendheid te stellen, en daarbij de ernstige vermaning gevoegd heeft, dat de Rumanische regering moest zorgen door eene regtvaardige en omzigtige oplossing van het tot hier toe zuiver finantiele vraagstuk te voorkomen dat het op het politieke gebied wierd overgebragt, waaruit verwikkelingen zouden kunnen ontstaan wier gevolgen voor niemand verderfelijker zouden zijn dan voor de Donau-Vorstendommen zelve. ENGELAND. De heer Samuelson, een lid van het Lagerhuis, zoekt door zijne bemiddeling den strijd te Newcastle tusschen fabrikanten en werklieden, die nu reeds veertien weken geduurd heeft, tot vereffening te brengen. In de vorige week heeft hij te dien einde te Newcastle onderhandelingen aangeknoopt met de Nine Hours League, dat is de
vereeniging die beperking van het dagwerk tot nogen uren arbeids ten doel heeft: welke vereeniging de werkstaking te Newcastle gaande houdt en er thans 2100 ledig loopende werklieden van het noodde tot levensonderhoud voorziet. In dien strijd zijn de werklieden voor alsnog de boven drijvende partij, zegt de Times van gisteren; immers de fabrikanten slagen niet in de poging om een genoegzaam aantal arbeidende handen van elders in den lande en uit het buitenland te bekomen en ze de plaats der werkstakers te doen innemen. Wel zijn er velo werklieden van elders overgekomen, maar dezo zijn spoedig, hetzij door gesprekken met de ledig loopende arbeiders, hetzij door den alom werkzamen invloed der Internationale, voor de zaak der werkstakers gewonnen. BRAZILIË. Blijkens de berigten uit Rio Janeiro van 23 Augustus jl. had de tweede beraadslaging over de voordragt der regering tot trapsgewijze afschaffing der slavernij bij de Kamer van Afgevaardigden lang geduurd , maar was zij , na verscheiden onstuimige zittingen , afgeloopen met de goedkeuring der onderscheiden artikelen van het wets-ontwerp. Daarop was door de minderheid der Kamer eene verklaring uitgevaardigd , houdende bedenkingen tegen de voorgedragen slaven-emancipatie benevens een protest daartegen. Deze verklaring maakte , hetzij door de daarin aangevoerde bewijsgronden , of door den dreigenden toon van het hierbij gevoegde protest, zoo veel indruk bij de meerderheid, dat zij aarzelde en aan het weifelen scheen te geraken. Dien ten gevolge zou de regering, naar verzekerd werd , besloten hebben hare voordragt tot slaven-emancipatie in dit zittingjaar niet verder door te zetten noch bij de Eerste Kamer in behandeling te brengen , maar tot het volgende jaar aanhangig te houden. ZUID-A V RIK A. De Times en andere Londensche dagbladen behelzen in hun nommer van gisteren berigten uit de Kaapstad van 4 Augustus jl. Naar luid daarvan had de eerste kamer van het parlement der Kaapkolonie zich vereenigd met het voorstel der regering om het land der Basuto-kaffers bij het Britsche grondgebied in te lijven De beide kamers van dat parlement hadden zich vereenigd met het denkbeeld om de diamantrijke landstreek in Zuid-Afrika's binnenland tot Britsch grondgebied te verklaren: doch de gouverneur der kolonie weigerde van zijne zijde een voorstel te doen tot het inlijven der even gemelde landstreek, eenen stap waardoor de kolonie in oorlog zou kunnen geraken met den Oranje-Vrijstaat, welke zijne aanspraak op de souvereiniteit over zeker gedeelte dier landstreek staande hield. Intusschen luiden de berigten uit die landstreek gunstig; er werden door de van alle zijden toestroomende scharen gelukzoekers , waaronder vele burgers der oud-Hollandsche gemeenebesten waren, bij voortduring rijke vondsten gedaan; zoo wordt onder anderen gemeld dat er te Du-Toits-pan een diamant van honderd twintig caraten opgedolven was; ook werden er andere edelgesteenten, met name agaten en topazen , gevonden.
TELEGRAPH1SCHE BERIGTEN. P arys , 12 September. Naar men verzekert is gisteren tusschen den heer Thiers en de commissie eene schikking tot stand gekomen, volgens welke de vacantie der Nationale Vergadering den 17den September beginnen en tot den lsten November duren zou , terwijl de finantiele wetten eerst na het reces in behandeling zouden komen. P arys , 12 September. De heer Thiers zal, naar verzekerd wordt, heden aan de Nationale Vergadering berigt zenden dat de regering de voordragt tot voorloopigo heffing van tien opcenten op al de belastingen intrekt tot na den afloop der vacantie. F rankfurt , 11 September. De Frankfurter Presse wederspreekt het gerucht dat de zetel der conferentie over de uitvoering van het vredesverdrag naar Versailles verplaatst zou worden. Volgens dat blad zullen de Duitsche diplomaten , welke tot dus ver den heer von Arnim ter zijde stonden , alsmede de gevolmagtigden van Frankrijk eerstdaags naar Frankfurt terugkeeren en thans, nu de redenen , welke een spoedigen voortgang der onderhandelingen beletteden , weggenomen zijn, de werkzaamheden hervatten. S tuttgart , 11 September. De Duitsche Keizer komt heden met den Groothertog en de Groothertogin van Baden naar Friedrichshafen ter viering van den verjaardag der Koningin Olga van Würtemberg. Heden is ook de naamdag des Keizers van Rusland. P esth , 11 September. Heden werd voor den vergaderden ministerraad aan den bisschop Jekelfalusy een Koninklijk rescript voorgelezen , waarin zijne handelwijs met opzigt tot de afkondiging van het leerstuk der onfeilbaarheid afgekeurd en streng berispt wordt. De bisschop heeft verklaard zich aan het gezag des Konings te onderwerpen. R ome , 11 September. Bij de inwijding van de door de Alpen geboorde spoorwegbaan zullen het Fransche en het Zwitsersche gouvernement vertegenwoordigd zijn. Het is onwaar dat het Italiaansche gouvernement de heffing der gemaal-belasting wil verpachten. L issabon , 9 September. Het ministerie verkeert weder in eenen staat van krisis; eene kabinets-verandering schijnt op handen te zijn. De Koning en zijn gezin bevinden zich in de badplaats Cascaës in de provincie Esttemadura. De prins Humbert, kroonprins van Italië, is van Madrid hier gekomen en naar Cadix vertrokken om over zee de terugreis naar Italië aan te nemen. K onstantinopel , 11 September. Mustapha Azim Pascha is tot gouverneur van Albanië benoemd. Men hoopt dat deze benoeming een eind aan de beroerten zal maken, daar de voornaamste eisch der oproerlingen is dat Ismaël Pascha als gouverneur teruggeroepen worde. Ferim Pascha is tot minister van marine benoemd. N ew Y ork , 11 September. Goud-agio 14V4.
---

