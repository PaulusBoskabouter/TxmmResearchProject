Het geldelijke voordeel van de toepassing van scheikunde op landbouw erkend.
Het is een karaktertrek van den tijd, waarin wij leven, dat in Engeland en Duitschland groote vereenigingen van praktische landbouwers het regtstreeksehe geldelijke voordeel van de toepassing der scheikunde op hunne kunst erkend hebben. Allereerst geschiedde dit in Edinburgh, in 1843, door de stichting van de „Agricultural Chemistry Association of Scotland" , voor den duur van vijf jaren opgerigt. Na verloop van deze tijdruimte werd de taak van het Genootschap, welke op uitnemende wijze door Prof. James F. W. Johnston (1) was volbragt , over. genomen door de „Highland- and Agricultural Society of Scotland", waarvan thans Dr. Anderson de spil is. De „Royal Agricultural Society of England" begon in 1843 een scheikundige, Dr. Lyon Playfair, als raadsman te gebruiken, en sints 1868 zijn zeer belangrijke onderzoekingen van Prof. Way en Dr,. Vslcker geregeld in het tijdschrift van dit genootschap verschenen. Andere Britsche landbouw-genootschappen hebben deze voorbeelden met meer of minder gelukkig resultaat gevolgd. In Duitschland zijn ondertusschen van wege landbouw-vereenigingen de meest ingespannen en best georganiseerde pogingen in het werk gesteld, om de praktijk door de hulp der scheikunde vooruit te helpen. Aldaar zijn in weinig tijds eene menigte zoogenaamde „Versuchsstationen" opgerigt , bekostigd voor een groot deel door de genootschappen van landbouwers, die gretig gebruik maken van de adviesen der aan het hoofd er van staande scheikundigen. Meer dan 60 scheikundigen en planten-physiologen worden door deze stations op den duur bezig gehouden; een groot deel hunner is hoofdzakelijk of uitsluitend bezig met wetenschappelijke onderzoekingen; anderen houden zich onledig met meer praktische nasporingen, b.v. met het keuren van handelsmest enz. Sints 1855 doet de hoogleeraar J. A. Stiickhardt te Tharand (de schrijver der welbekende in onze taal overgebragte en dr in tweeden verbeterden druk (2) verschenen Ckemische Feldpredigten) „der Chemische Ackersmann" geregeld tot op heden verschijnen. En sints 1859 komt in het licht het tijdschrift „Die landzoirthschaftliche Yersucks-Stationen", orgaan van deze instellingen. Eene menigte onderzoekingen zijn daarin vermeld, die wel niet zullen nalaten van grooten
(1) In Nederland wel bekend o. a. door zijne Grondbeginselen der landbouzo'r-o,dige scheikunde en aardkunde, die 2 drukken beleeficii (1844 en 1849) en zijn Catechismus voor landbouw-scheikunde en aardkunde, die in onze taal werd bewerkt naar de 16' uitgave, in 1847 verscheen, en waarvan een tweede druk werd uitgegeven in 1849 , bewerkt naar den 22" druk.. (2) De eerste druk, die in 1854 verscheen, is getiteld Algemeene Landbouw-Scheikunde, bevattelijk Voorgesteld; de tweede, in 1860 uitgegeven, en met gebruikmaking van de vierde b oogduitsche uitgaaf aanmerkelijk verbeterde en geheel omgewerkte druk, is getiteld Plantenvoedsel en plantenvoeding, scheikundig toegelicht, en bevattelijk voorgesteld.
---

invloed te wezen, en over veel een helder licht
te verspreiden. In de Vereenigde Staten zijn wel dergelijke pogingen beproefd, maar niet voldoende met het noodige talent en tevens met de onmisbare geldelijke middelen geschraagd, om op de landbouw-scheikunde invloed van beteekenis uit te oefenen. Het voorbeeld van Europesche genootschappen zal echter wel navolging vinden bij de Amerikaansche , die bijkans alle gemakkelijk over de voor zulke instellingen noodige fondsen kunnen beschikken. In Nederland, bij den treurigen staat van verbrokkeling, die men daar in zake landbouwmaatschappijen steeds blijft handhaven, ontbreken de gelden voor eene, van harentwege tot stand gebragte wetenschappelijke landbouw-instelling, behalve bij de Bollandsche Maatschappij van Landbouw, wier Hoofdbestuur kan beschikken over de halve contributie ad .ƒ 1.25 van ongeveer 8000 leden, dus over f 10,000 per jaar, en daarvan geen cent uitgeeft voor landbouw-scheikunde. Alleen de Maatschappij van Landbouw in Limburg subsidieert van hare veel geringer revenuën een wandelleeraar, , die de grondbeginselen der landbouw-scheikunde onderwijst. Dit ontneemt niets aan de waarde van het feit, „dat in Engeland en Duitschland de groote vereenigingen van praktische landbouwers het regtstreeksche geldelijke voordeel van de toepassing der scheikunde op hunne kunst erkend hebben." De nederlandsche landbouwers mogen overwegen, of 't niet in hun belang ligt, om dat voorbeeld te volgen en wat minder te bekostigen aan allerlei vertooning en beuzelarijen, die toch immers geen zoden aan den dijk brengen. Red.
---

Nog eens eene waarschuwing omtrent de thans voorkomende zoogenaamde Peru-Guano.
Wij hebben in dit weekblad reeds meermalen medegedeeld, dat de guano, die thans als Peruguano verkocht wordt, van de Guanape-eilanden afkomstig en zeer verechillend van zamenstelling is. Dit laatste is dan ook de reden, dat guano, die als Peru-guano en als echt wordt verkocht, soms blijkt van geringe hoedanigheid te wezen. In een brief van Dr. Karmrodt, te Bonn, van 28 April 1.1., ons welwillend ter lezing verstrekt, vonden wij ook een en ander opgemerkt, en daarbij deze woorden : „Men kan er wel niet genoeg opmerkzaam op maken , dat de guanohandel aan groote verkeerdheden lijdt en de landbouwer, die de guano niet op proef kan koopen, doet beter, in het geheel geen guano meer te gebruiken." Bij dezen brief is het resultaat gevoegd van het onderzoek, door Dr. Karmrodt gedaan van een monster guano. Daarin vond hij 8.20 proc. stikstof, 10.25 pc. phosphorzuur en 20.29 zand enz. Hij houdt deze guano niet voor vervalscht, maar acht het waarschijnlijk, dat men slechte qualiteit, opzettelijk, tot hooge prijzen aan de markt zaekt te brengen. Den prijs dezer guano acht Dr. Karmrodt minstens 15-16 procent minder waard dan de marktprijs van Peru-guano bedraagt. Die gewoon is guano te gebruiken, zij dus voorzigtig. De naam, dien de eene of andere guano draagt, doet er evenmin iets toe als die van dengene, die haar verkoopt; 't is de vraag, of zij goed is, en eene waarde bezit, overeenkomstig met den kostenden prijs. Dat kan alléén blijken uit een scheikundig onderzoek. Men wachte zich dus voor schade, vooral ten onzent, en gebruike veel liever andere, als goed erkende meststoffen, b. v. die, welke de fabriekant M. Muller te Utrecht verkoopt, of die, welke onder garantie verkrijgbaar zijn bij den Hr. A. Bleckmann te Arnhem. Red.
---

Verbeterde vee-transportwagens van Reid.
De inrigtingen voor het vervoeren van vee op spoorwegen zijn zoo gebrekkig mogelijk, en in hooge mate nadeelig voor de waarde der dieren. Dit ongemak neemt met de lengte van den af te leggen weg hoe langer hoe meer toe. In de meestal boven open wagens staat het vee opeengedrongen, aan allen invloed van weer en wind blootgesteld; het staat dikwijls uren zonder eten en drinken. Op de tusschen-stations zijn geene inrigtingen om het te drenken. Wil men een en ander nader toegelicht zien, dan leze men de „Wiener landw. Zeitung" Nr. 6,7, 8, 14 en 16 van 1870, en het in Weenen verschijnende blad „Industriellen", Nr. 1 van 1871, en „Scharf's Wiener 135rsenzeitung" 1870, Nr. 217, welke bijzonderheden over veetransporten naar Weenen mededeelen , die den lezer de haren te berge doen rijzen. Zulke bijzonderheden kunnen ook uit andere landen opgegeven worden. Het schijnt dan ook meer dan noodig, dat de spoorweg-direcliën aan dit zoo gewigtige vraagstuk meer aandacht wijden, en zulke inrigtingen tot stand brengen, waardoor de bestaande bezwaren weggenomen worden. Dat dit niet onmogelijk is, bewijst het feit, dat in Engeland en in Amerika reeds spoorwagens voor veetransport zijn zamengesteld, waarin het vee kan nederliggen en in de mogelijkheid is om te eten en te drinken, zoodat de waarde der dieren dan ook niet vermindert, als zij uren op den spoorweg aanwezig zijn. Vooral zijn de gepatenteerde veetransportwagens van W. Reid , die in 3 klassen gemaakt worden, gebleken doel te treffen. „In Fortschritt, oesterr. und ungar. Eisenbahnzeitung" Nr. 14, 1870, komt eene beschrijving voor der eerste klasse dezer wagens. Het „Wochenblatt der Annalen" 1871, van 12 April, Nr. 15, neemt die afbeeldingen over met de er bijbehoorende beschrijving. Het voegt er een enkel woord bij over de wagens der Ze en der 30 klasse, en de mededeeling, dat het Oostenrijksche akkerbouw-ministerie volgens een berigt in de „Wiener landw. Zeitung" reeds in de werkplaatsen te Floridsdorf bij Weenen zulk een wagen heeft doen vervaardigen en dien aan de directie van den „Kaizer-Ferdinands-Nordbahn" ten gebruike heeft afgestaan (1). Agent van William Reid is C. F. Dom, te Weenen, Wollseile 36. Het zou ons te ver voeren, gezegde beschrijving en afbeeldingen hier over te nemen. Dit laatste vooral is kostbaar. Welligt hoort dit onderwerp ook beter te huis b. v. in het „Tijdschrift van het Kon. Instituut van Ingenieurs." Wij achten het voor 't oogenblik voldoende, er de aandacht op gevestigd te hebben, in de hoop, dat de eene of andere vereeniging zich deze zaak eens met nadruk aantrekke. Mogten wij van eenige dienst kunnen wezen, door b. v. genoemd Nr. van het „Wochenblatt" ter lezing te geven, dan zijn wij daartoe gaarne bereid, en maken slechts deze voorwaarde, dat men het ons na gebruik terug zendt. Red. (1) In het Wochenblati van 7 Junij 1.1. vinden wij vermeld, dat in Oostenrijk de volgende proef zal genomen worden. Een koppel van 36 ossen zal van Czernowitz naar Weenen overgebragt worden, en wel 6 stuks er van in een veewagon van Reid, 10 stuks in een soortgelijken wagen, door Baron v. Weber zamengesteld, en de overigen, bij tientallen, in gewone veewagons, met dit verschil nogthans, dat de laatste twee partijen te Oswiecim afgeladen en gevoederd, de andere echter zonder eenig voedsel naar Weenen getransporteerd zullen worden. In de wagons van Reid en v. Weber kan het vee gedurende de reis gevoederd en gedrenkt worden. Eene opzettelijk daartoe benoemde commissie zal het resultaat van de proef constateren.
---

