NEDERLANDEN. 's GRAVENHAGE, den 1sten November 1871.
Bij Koninklijk besluit van 31 October 1871, n°, 14, is de benoeming van J. C. F. baron van Heerdt, burgemeester van Hof van Delft, tot secretaris dier gemeente, goedgekeurd. Bij Koninklijk besluit van 31 October 1871, n°. 15, is aan mr. D. H. van den Acker , op zijn verzoek, eervol ontslag verleend als auditeur bij den schuttersraad van het 5de bataillon rustende schutterij in de provincie Noordbrabant. MINISTERIE VAN MARINE. De Minister van Marine brengt ter kennis van belanghebbenden , dat naar aanleiding van het officiele berigt, dat de cholera te Hamburg en te Aliona heeft opgehouden , de vroeger voorgeschreven quarantainemaatregelen -worden opgeheven voor de schepen komende van de havens gelegen aan de Elbe. 's Gravenhage , den lOden October 1871. De Minister voornoemd, Brocx. De Minister van Marine brengt ter kennis van belanghebbenden dat, naar aanleiding van de ontvangen gunstige berigten omtrent de cholera te St. Petersburg, de vroeger voorgeschreven quarantaine-maatregelen worden opgeheven voor de schepen die na den 20sten September jl. die plaats verlaten hebben. 's Gravenhage , den 17den October 1871. De Minister voornoemd, Brocx. MINISTERIE VAN FINANTI EN. Bij beschikking van den Minister van Finantien is bepaald dat de navolgende ambtenaren bij de Administratie der Posterijen hunne functien zullen uitoefenen als volgt, te welen: de commies der 3de klasse F. T. Rooth ten postkantore te Amsterdam : » M » » » H. A. H. Canter Cremers ten postkantore te Rotterdam; de commies der 3de klasse K. P. Rogier op het bureau van den inspecteur der posterijen te Utrecht; de surnumerair J. ten Kale ten postkantore te Leeuwarden; „ i) G. Moerland ten postkantore te Rotterdam; „ n H. C. de Marée voorloopig ten postkantore te Doetinchem; de surnumerair E J. K. van Lith de Jeude voorloopig ten postkantore te Tiel; de surnumerair A. Franken voorloopig ten postkantore te Doesburg; „ ,< J. A. Seefat ten postkantore te Amsterdam; » » H. J. Greven voorloopig ten postkantore te Zwolle; „ » L. J. F. Ramaer voorloopig ten postkantore te 's Hertogenbosch: de surnumerair S. van Delden ten postkantore te Rotterdam; ,, » P. H. Queysen ten postkantore te Gorinchem; » i, J. P. Th, van der Kemp op het spoorweg-postkantoor Amsterdam-Emmerik-Bentheim; de surnumerair H. Beets voorloopig ten postkantore te Groningen; „ n H. van Trojen voorloopig ten postkantore te Nijmegen; » » L. M. Snellen van Vollenhoven tijdelijk ten postkan tore te Leiden. RAAD VAN STATE. Openbare vergadering van den Raad van State, Af deeling voor de geschillen van bestuur , op Woensdag den 8sten November 1871, des voormiddags ten elf ure.
---

BUITENLANDSCHE BERIGTEN. DUITSCHLAND.
In den Deutschen Reichs- Anzeiger van gisteren is de wet van 28 October jl. afgekondigd tot aflossing van de op grond der wet van 21 Julij 1870 aangegane 5 per cents geldleening; alsmede de wet van 28 October waarbij de Pruissische rekenkamer als » Hof van rekeningen des Duitschen rijks" belast wordt met de controle van de rijkshuishouding over het jaar 1871. — De Duitsche regering heeft onlangs eenen nieuwen maire of burgemeester van Strasburg benoemd, en wel den heer Lauth, die door den gemeenteraad voorgedragen was en bekend stond als niet
bijzonder met de nieuwe orde van zaken ingenomen te zijn. Verscheiden Duitsche bladen hebben het hoogelijk afgekeurd dat de rijksregering het bestuur eener stad van zoo veel gewigt als Strasburg toevertrouwde aan eenen man wiens politieke gezindheid op zijn minst zeer twijfelachtig was. Daarop is door de officiele Strasburger Zeitung het volgende antwoord gegeven: »De nieuw benoemde maire van Strasburg, de heer Lauth, heeft bij het aanvaarden zijner functien eene rede tot den stedelijken raad gehouden, waarin hij onder meer eene verklaring geeft aangaande de gedragslijn, welke hij in zijne betrekking tot de Duitsche rijksoverheid denkt te volgen, en daaromtrent zeide: nn Al dadelijk verklaar ik u, dat mijne houding zoo loyaal en rondborstig als mogelijk zal zijn. Mijne verkiezing heeft wel eene politieke zijde gehad: maar ik heb hiergeene politieke geloofsbelijdenis af te leggen , de meesten uwer kennen mijne zienswijze; ik heb ze nooit verborgen en zal dat ook in het vervolg niet doen. Maar terwijl gij mij als maire dezer stad voordroegt, hebt gij mij eene groote omzigtigheid tot pligt gemaakt. Ik ben nu niet langer een bijzonder persoon, die alleen voor zich zelf spreekt; maar ik zal moeten spreken en handelen in naam van mijne medeburgers, wier belangen mij toevertrouwd zijn. Ik denk mij dus te bepalen tot de zorg voor de belangen der stad, en mij met eigenlijk politieke zaken niet te bemoeijen. Mijn streven zal derhalve zijn goede betrekkingen met onze tegenwoordige overheid aan te kweeken, maar daarbij zorgvuldig voor de waardigheid van onze medeburgers en van onze ongelukkige stad te waken. Tot dat einde zal ik ongetwijfeld bij de uitoefening van mijn ambt vaak genoodzaakt zijn mijnepersoonlijke gevoelens op te offeren."" >i Bij deze woorden — dus vervolgt het officiele Strasburger blad — hebben wij slechts eenige korte opmerkingen te voegen. n Reeds bij de gemeentelijke verkiezingen heeft de regering te kennen gegeven niet te verlangen dat men haar met positive sympathie te gemost kome, maar vorderen moet dat de gemeentebesturen stipt binnen de grenzen blijven, welke het bij uitstek niet-politieke karakter van hunne roeping hun voorschrijft. Elke van de mairien uitgaande poging om in eenen vijandigen geest tegen do bestaande orde van zaken werkzaam te zijn , zou met nadruk gefnuikt worden. Ook bij de benoeming der maires heeft men zich aan die beginselen gehouden. Welke redenen den gemeenteraad van Strasburg tot het doen zijner voordragt bewogen hebben , behoeven wij niet te onderzoeken : maar zoo veel is zeker dat de regering op de officieuse voordragt van den stedelijken raad geen acht zou hebben geslagen, indien zij zich niet vooraf de zekerheid verschaft had , dat de nieuwe maire ten volle besefte wat de tegenwoordige gesteldheid van zaken vordert en dat hij de vereischte waarborgen opleverde voor eene vruchtbare zamenwerking van de staatsregering en het stedelijke" bestuur. » De afgetredene waarnemende maire, de heer Klein, mogt in zijne afscheidsrede met regt wijzen op hetgeen hij door eene juiste beoordeeling van zijne positie tot welzijn der stad had kunnen verrigten. » li Toen ik negen maanden geleden tot het bekleeden van het hoogste stedelijk ambt geroepen werd — zeide hij — heb ik boven al getracht mij buiten alle politieke bemoeijenissen te houden. Ik miende mij uitsluitend tot de administratie te moeten bepalen, en deze geloof ik ten nutte der stad gevoerd te hebben. Ik laat aan mijnen opvolger het erfgoed der stad onverkort en de finantien in eenen bevredigenden toestand na. Wat mijne betrekkingen tot het opperbestuur betreft, heb ik den weg van minnelijke transactiën ingeslagen, naar mijne overtuiging den eenigen goeden tot bevordering der aan mij toevertrouwde gemeentebelangen, welke elk oogenblik ten nadeele mijner medeburgers gekrenkt konden worden. Het is waar dat ik niet van afkeurende aanmerkingen verschoond ben gebleven; maar ik neem volgaarne de verantwoordelijkheid voor mijn bestuur op mij, en ik voeg er bij dat ik, wanneer ik mijne betrekking nog langer moest waarnemen, niet het minste in mijne gedragingen zou veranderen."" i) Wij mogen hopen, — dus besluit de Strasburger Zeitung , — dat ook de nieuwe stedelijke overheid den eenigen weg niet verlaten zal r langs welken zij tot de vervulling der op haar rustende taak kan geraken." ENGELAND. De Times zegt in zijn nommer van gisteren , dat de heer Gladstone met zijne te Greenwich gehouden redevoering wederom getoond heeft politieke schranderheid en tact, en tevens politieken moed te bezitten; en het blad voegt daarbij deze opmerking: H Ronduit verklaarde hij , voor alsnog niet tot eene hervorming van het Hoogerhuis, tot eene nieuwe organisatie van den tweeden tak der wetgevende magt, bereid te zijn. Deze verklaring kan uitwerken dat vele doellooze pogingen om de publieke opinie gunstig voor eene hervorming van het Hoogerhuis te stemmen, welke pogingen door een onderdeel der liberale partij voor dit najaar voorgenomen waren , achterwege blijven." Uit Birmingham wordt reeds gemeld dat de aldaar te houden con-
ferentie der voorstanders van hervorming van het Hoogerhuis , welke in deze maand gehouden zou zijn, verschoven en op den 6den der volgenden maand gesteld is , en wel (dit is de opgegeven reden) ten einde voor te komen dat die conferentie en de daarop onmiddellijk volgende volksvergadering zouden plaats hebben onder omstandigheden van plaatselijken aard die de gedachten des publieks daarvan zouden aftrekken. — Eergisteren avond is te Londen eene zeer talrijke vergadering van handwerkslieden, belegd door demokratische vereenigingen, gehouden ten einde Gladstone's redevoering uit hef Oogpunt der arbeidende volksklasse te beschouwen en te beoordeelen. Na vrij wat discussie is er met eene groote meerderheid van stemmen het volgende besluit genomen: « Deze vergadering is van oordeel dat Gladstone's rede zijn karakter zuivert van de tegen hem ingebragte verwijten en verdenkingen, en hem regt geeft om de meest praktische en vaderlandlievende minister van onzen tijd te worden genoemd. De vergadering wil hem met al hare magt ondersteunen en die wetten, welke hij in het belang van de groote massa der bevolking ontworpen heeft of wenschelijk acht, helpen tot stand brengen. »Tevens verklaart de vergadering zich te vleijen met de hoop dat de heer Gladstone in het vervolg zijn bewind zal zamenstellen uit mannen die meer hart en meer ernstige belangstelling voor de behoeften en wenschen des volks hebben, dan degenen die thans leden van zijn kabinet zijn." De heer Gladstone had in zijne rede gezegd dat er bij het meerendeel van het Engelsche volk, en bepaaldelijk bij de arbeidende volksklasse, niettegenstaande al hunne schimpredenen op de aristokratie en op erfelijk gezag, innerlijk ingenomenheid met adellijken en voorkeur voor lords bestonden. De spreker, die het bovenstaande besluit voorsloeg, gaf aan dat gezegde van den minister zulk eene opvatting als of de heer Gladstone daarmede een verwijt aan de arbeidende volksklasse had willen doen; en hij noemde zulks een bitter maar welverdiend verwijt, waarvan de arbeidende volksklasse zich voortaan behoorde te vrijwaren door zich te onthouden van bondgenootschappen met en van toenadering tot de aristokratie. — In Engeland zijn, in een telegram uit Calcutta van 30 October, tT|dingen ontvangen die gunstig luiden voor het vooruitzigt op bevestiging des vredes in Midden-Azie. De vorst van Afghanistan heeft zijnen broeder Shuryf, eenen gevaarlijken tegenstander van zijn gezag, gevat, naar het Britsche grondgebied gezonden en aldaar in verzekerde bewaring gesteld. Die vorst en de Schach van Perzie zijn overeen gekomen om een tusschen hen aanhangig geschil omtrent de grensscheiding in de landstreek Seistan scheidsregterlijk te doen beslissen en de uitspraak daarin aan de regering van Britsch Indie op te dragen. — De Times van 31 October zegt in zijn berigt van de Londeiische effectenbeurs: «Gisteren is de koers der Spaansche staatsschuldbrieven hier verder gedaald, en wel een half percent; de reden is dat de hoop op eene goede toekomst voor Spanje, welke hier sedert de revolutie van 1868 en vooral sedert de troonsbeklimming van den Koning Amadeus vrij algemeen was, verdwenen is door het eer-en roekelooze besluit der Spaansche ministers om die buitenlanders, welke geld aan de Spaansche schatkist hebben geleend, deswege aan eene belasting ten bate dier schatkist to onderwerpen. »Dat besluit is een bewijs van het besmettelijke van het voorbeeld hetwelk door Italia en door Oostenrijk met aanvankelijk en oogenschijnlijk goede uitkomsten is gegeven Die rijken hebben insgelijks gemeend den buitenlander, welke hun vertrouwen schonk en geld leende, uit dien hoofde te mogen belasten; doch zij hebben dat verkeerde denkbeeld op betrekkelijk kleine schaal toegepast; in Spanje schijnt de toepassing, althans naar het plan van het ministerie Malcampo, veel verder te zullen gaan. ii Immers wordt in de alhier ontvangene berigten uit Madrid gemeld dat het plan des ministers van finantien tot verbeurdverklaring van bijna een vijfde deel van het eigendom der buitenlandsche schuldeischers in dezen vorm is gekleed: 1°. eene korting van tien percent bij de betaling der coupons, als zijnde verschuldigd voor de Spaansche belasting op alle inkomsten daar ie lande, en 2°. eene korting van acht percent tot vorming van een amortisatiefonds, zullende alzoo de schuld worden afgedaan met hetgeen wederregtelijk aan den schuldeischer ontnomen is. » Berigten uit Konstantinopel melden dat de nieuwe minister van finantien, Sadvk-pascha, te kennen had gegeven dadelijk te zullen overgaan tot vereffening der zaken die tusschen de Turksche schatkist en zekere spoorweg-maatschappijen geschilpunten uitmaken. Ook werd er gezegd dat de regering bezig was in de begrooting van staatsuitgaven besparingen te maken ten gezamerilijken bedrage van nagenoeg een millioen ponden sterling, van welk bedrag een vierde, of 250,000 p. st., bij de uitgaven voor de hofhouding des Sultans zou worden bezuinigd. Doch deze opgaven moeten niet ligtvaardig worden aangenomen. Er zou tot herstel van het vertrouwen op de Turksche effecten niets beters door de Porte kunnan worden gedaan, dan zich strikt aan de letter van de voorwaarden der onderscheiden geldleeningen te houden. Voor de meeste van die leeningen zijn bijzondere inkomsten der Turksche schatkist tot onderpand gesteld; al die inkomsten zijn in opbrengst grootelijks toegenomen sedert het tijdstip waarop zij verpand werden; daardoor behoorde alzoo de schuldvordering, waarvoor zij tot hypotheek dienen, volkomen verzekerd te zijn. En evenwel schijnen er vrij wat bezwaren in den weg te komen aan de uitvoering van het beding dat de regtstreeksche overmaking naar Engeland van het vereischte deel der bedoelde inkomsten zal geschieden onder het toezigt van daarvoor ingestelde commissien. De schatting van Egypte, voor zoo veel zij tot kwijting der daarop aangegane geldleening wordt vereischt, gaat regtstreeks naar Engeland en komt zelfs niet in de Turksche schatkist; met het onderpand van de andere Turksche effecten zou het eveneens dienen te gaan; dit is voor Turkye's geldelijk crediet wenschelijk." FRANKRIJK. Het officiele regeringsblad behelst in zijn nommer van gisteren de volgende mededeeling, betrekking hebbende op eene in ons nommer van 81 October vermelde redevoering van den heer Thiers : » Eenige door den President der Republiek tot den departementsraad van Seine-enOise gerigte woorden zijn door verscheiden dagbladen medegedeeld, en wel vrij juist. Doch op één punt was hunne opgave onjuist; er is namelijk in plaats van gematigdheid het woord goedertierenheid gesteld.
i I < i : ] > ii De President zou volgens de opgave der bedoelde dagbladen gezegd hebben dat thans, nu de revolutiegeest door ons in het te Parys gei leverde gevecht was overwonnen, de tijd van goedertierenheid gekomen : was Niet »goedertierenheid" maar gematigdheid zou aldaar hebben i moeten staan: » gematigdheid" is de uitdrukking waarvan de President i zich bij die gelegenheid heeft bediend. » Met het bezigen van het woord » gematigdheid" deed de President ! niet anders dan zijne staatkunde te kenschetsen op dezelfde wijze als hij reeds meermalen had gedaan. Doch zoo hij van »goedertierenheid" had gewaagd, zou hij, in tegendeel, hebben gezinspeeld op een onderworp hetwelk hij niet anders mag aanroeren dan in den schoot der door de Nationale Vergadering ingestelde commissie voor het beoordeelen der aanzoeken om gratie, en in overeenstemming met haar oordeel." Dit artikel van het officiele dagblad wordt aangemerkt als eene wederlegging der geruchten van eene amnestie, terwijl het tevens doet uitkomen dat de heer Ihiers zich stipt houdt binnen de naauwe perken die aan zijne magt als President der Republiek gesteld zijn. ITALIË Volgens de berigten van het katholieke Journal de Bruxelles , vervat in een schrijven uit Rome van 27 October, zou de graaf d*Harcourt, Frankrijks vertegenwoordiger bij den Heiligen Stoel, op den 12den dezer of op eenen van de eerstvolgende dagen , zich weder op zijnen post in Rome bevinden ; Oostenrijks vertegenwoordiger bij den Heilligen Stoel, de ambassadeur Trautmansdorff, werd er insgelijks eerstdaags tei ug verwacht. De terugkomst dier diplomaten werd op het Vaticaan als een goede voorbode aangemerkt. — In de allocutie, welke de Paus in het consistorie van den 27sten October heeft gehouden, wordt, na algemeene klagten over de verongelijking en beleediging waaraan de kerk in Italië gezegd wordt bloot te staan, het volgende medegedeeld: n Kene tweede reden van zeer bittere smart was ook die, dat wij in het ongelukkige Italië zoo vele dioecesen zonder bisschoppen en zonder den geestelijken bijstand zagen, die zij behoeven. Het gevolg van dien toestand was dat de geloovige bevolking van dag tot dag meer leed onder het gewigt van eene zoo noodlottige gesteldheid der omstandigheden en der tijden. Daar intusschen deze nood zoo hoog geklommen was, dat wij in de liefde van Christus, die ons daartoe verpligt, niet langer aarzelen mogten een geneesmiddel aan te wenden, zoo zijn wij — in aanmerking nemende het aanzienlijke getal der openstaande zetels en de uitgestrektheid van zeer bevolkte gewesten van Italië, die naauwlijks twee of drie bisschoppen tellen; — in aanmerking nemende de hevigheid van de bestendige vervolging der kerk, en de pogingen der goddeloozen om de zielen der Italianen van hun geloof te berooven; — in aanmerking nemende de gevaren der omwentelingen , welke niet ophouden de burgerlijke maatschappij zelve te bedreigen — te rade geworden, dat wij niet langer dralen mogten om , zoo ver zulks van ons afhangt, aan de geliefde zonen van Italië, die zoo vele smartelijke klagten over hunne verlatenheid aan ons gezonden hebben, hulp te brengen en tot dat einde herders van beproefde deugd aan hun hoofd te stellen, welke alleen naar de eere Gods en het heil der zielen streven en aan het eene zoovsel als aan het andere hunne zorgen en hunnen ijver besteden. i) Wij hebben alzoo heden aan de kerken van Italië, die zonder herders waren, in den naam van Jesus Christus, den Zoon Gods. ten deele hare bisschoppen aangewezen, en zullen later zoodra mogelijk voor de overige zorgen, in het vertrouwen dat Hij, die ons het gezag verleend en den pligt opgelegd heeft, in zijne grondelooze barmhartigheid eiken hinderpaal, dien men aan de uitvoering van dezen onzen pligt in den weg mogt willen leggen, wegruimen zal, en dat Hij onze pogingen, wier eenig doel het heil der zielen is, zal schragen en zegenen. «Ter zelfder tijd verklaren wij voor de gansche kerk, dat wij de zoogenaamde garantien volstrekt verwerpen, gelijk wij in onze Encyclica van 15 Mei op voldoende wijze duidelijk gemaakt hebben; en wij geven bij deze de openlijke verklaring dat wij, wanneer wij dit zeer gewigtige gedeelte van ons apostolisch ambt uitoefenen, ons bedienen van de magt, ons verleend door Hem, die de opperste der herders en de bisschop onzer zielen is; dat is het gezag, hetwelk ons door Jezus Christus, onzen heer, verleend is geworden in den persoon van den Heiligen Petrus, van welken, gelijk de Heilige Innocentius onze voorganger gezegd heeft, het Episkopaat zelf afstamt, gelijk mede het volle gezag van die waardigheid." TÜRKYE. Eenigen tijd geleden werd een katholiek praelaat, mgr. Franchi, door den Paus naar Konstantinopel gezonden met last om er het afvallige gedeelte van de kerkgemeente der roomsch-katholieke Armeniers weder tot gehoorzaamheid aan den Heiligen Stoel te brengen en om eene regeling van de zaken der roomsch-katholieke kerkgemeenten der Levant in het algemeen van de Porte te verkrijgen. Hij begon de onderhandeling met den vorigen grootvesier, Aiili-pascha, en wel met goeden uitslag. Doch de nieuwe grootvesier gaf' hem te kennen dat de Porte geene buitenlandsche inmenging in de zaken van des Sultans christen-onderdanen wilde toelaten, maar hun vrijheid en hulp zou verleenen om zeiven hunne onderlinge geschillen te vereffenen en hunne zaken te regelen. Thans zou er, volgens de berigten van het katholieke dagblad l'Univers, eensklaps, en wel door persoonlijke tusschenkomst van den Sultan, eene wending in die zaak gekomen zijn, en zou mgr. Franchi eene overeenkomst met de Porte getroffen hebben, wau-door het doel zijner zending volkomen bereikt wordt. — Per telograaph is berigt ontvangen van eene nieuwe regeling der politieke gesteldheid van Tunis , vervat in een dezer dagen uitgevaardigd decreet des Sultans van Turkye. Dat decreet geeft den Bey van Tunis groote en schier volledige vrijheid in het binnenlandsche bestuur en maakt de regering erfelijk in zijn geslacht, maar legt hem de verpligting op om zich ten aanzien des buitenlands te gedragen als onderdaan des Sultans en zich dus van alle regtstreeksche onderhandelingen met andere Staten te onthouden. Dat decreet is, naar hetgeen in brieven uit Konstantinopel aan de Times en aan de Independance Beige wordt gemeld, een gevolg van aanzoeken van den Bey, die, door do aanhoudende moeijelijkheden met het Fransche en vooral met het Italiaansche gouvernement beducht geworden zijnde voor plannen tot inlijving, veiligheid voor zijn gebied
zocht door uitdrukkelijke erkenning en formele wederaanknooping der aloude verbindtenis zijns lands met het Turksche rijk. Die aanzoeken hebben te Konstantinopel ingang gevonden in weerwil der tegenkanting van den Franschen gezant. B E L G I E Bij de inwijding van het gedenkteeken voor wijlen den heer John Cockerill, wiens werktuigfabriek te Seraing tot de beroemde fabriekinrigtingen der wereld behoort, is door den minister van binnenlandsche zaken eene aanspraak gehouden , die in den Moniteur Beige van heden te lezen is. De minister sprak nagenoeg aldus: » Hier, te Seraing, is Belgie's industrie herleefd; en dat is aan Cockerill te danken. Eene vrucht van zijn volhardend streven is de verbazende vooruitgang onzes lands in de bewerking der delfstoffen; onze productie op dat terrein is sedert 1850 tot het tweevoud, tot het viervoud, ja in sommige opzigten tot het vijfvoud aangegroeid. »Thans gaan de producten onzer talrijke fabrieken en mijnen in groote hoeveelheden over onze grenzen, terwijl alle landen der wereld ingenieurs voor hun fabriekwezen uit ons land, van de oevers der Maas , ontbieden. «Zoo veel vermag de zamenwerking van kapitaal en kennis, de welbestierde en door zedelijk gevoel geregeldo zamenspanning van schrandere hoofden en van vlijtige handen tot voordeelige aanwending des kapitaals. » Voor dit gedenkteeken staande herinnere de handwerksman zich, dat Cockerill onder het schamele dak eener arbeiderswoning geboren is, en beseffe de fabrikant dat kapitaal en werktuigkunde niet voor eigenbelang alleen maar ook voor het algemeene belang dienstbaar gemaakt kunnen worden eu alsdan den dank des vaderlands verwerven." TELEGRAPHISCHE BERIGTEN. Londen, 31 October. In eene bijeenkomst van houders van Spaansche schuldbrieven is eenstemmig besloten een comité te benoemen met magtiging om krachtige maatregelen te nemen ten einde de naleving van plegtig aangegane verbindtenissen te verzekeren. P aiïys , 31 October. Gisteren heeft in den Corsicaanschen departementsraad eene hevige woordenwisseling plaats gehad tusschen den prefect Dauzon en den heer Conti, de wettigheid van welks verkiezing bestreden werd. De regerings-commissaris, Charles Ferry, is op het punt Corsica te verlaten, daar zijne zending als geëindigd te beschouwen is. Gelijk hot Daily News aankondigt volhardt de heer Thiers bij de vordering van wijzigingen in het handelsverdrag met Engeland ; maar het berigt van genoemd blad, dat hij een ultimatum naar Londen zou gezonden hebben, is onjuist. Alles schijnt de verwachting te wettigen dat het handelsverdrag niet opgezegd zal worden. Weenen, 1 November. De Neue Freie Presse van heden berigt dat de baron Kellersperg belast is met de vorming van een nieuw kabinet op den grondslag van terugkeer tot de constitutie. Bern , 31 October. De ratificatien der overeenkomst betrekkelijk de toetreding van Duitschland tot het Zwitsersch-Italiaansche verdrag rakende den Gotthard-spoorweg, zijn heden tusschen den bondspresident en de gezanten van Duitschland en Italië uitgewisseld. Florence , 31 October. De Perseveranza maakt eene briefwisseling tusschen Victor Emanuel en Napoleon bekend over den oorlog van 1866 en de in 1867 te Rome voorgevallene gebeurtenissen. Madrid , 31 October. Een onzer bladen berigt dat te Barcelona eene door de Internationale gesmede zamenzwering ontdekt is, en dat aldaar een aantal bommon, tot brandstichting bestemd, in beslag genomen zijn. Brussel, 1 November. De Moniteur Beige berigt dat de bij bekendmaking van 5 Mei jl. weder ingevoerde verpligting voor Franschen, alsmede voor reizigers van andere natiën die over de Fransche grenzen in Belgie komen, om hunne paspoorten te vertoonen, met den 4den November aanstaande zal ophouden. St. Petersrurg , 1 November. Het Journal de St. Pétersbourg wederspreekt het berigt, volgens hetwelk de President Grant verklaard zou hebben dat de Russische gezant niet langer dan gedurende het verblijf van den grootvorst Alexis in Washington zou worden toegelaten. Het Journal verzekert dat de gezant bij de-Unie nooit vorderingen gedaan heeft, welke niet met het diplomatieke gebruik en met de tusschen Rusland en de Unie bestaande vriendschappelijke betrekkingen overeenstemmen. Konstantinopel , 30 October des avonds. De voornaamste dagbladen dezer stad behelzen eene van hooger hand ontvangene mededeeling, inhoudende dat er door eene nieuwe regeling der finantiele administratie van des Sultans hof- en huishouding eene besparing is verkregen van ruim twee millioen francs in het jaar. Belgrad , 31 October. De landdag van Servie heeft zich vereènigd met een voorstel om een gedenkteeken voor wijlen den vorst Michael op te rigten , en met een voorstel om aan de ouders de wettelijke verpligting op te leggen om hunne kinderen naar de openbare scholen voor lager onderwijs te zenden. De zitting van den Landdag zal op 3 November gesloten worden. New York , 31 October Goud-agio 1 2l/ 4 .
---

