NEDERLANDEN. 's GRAVENHAGE, den 7den October 1871.
Bij Zijner Majesteits besluit van den 5den dezer, n°. 22, is de officier van gezondheid der 3de klasse bij de zeemagt S. F. Kruyt met den 6den daaraanvolgende bevorderd tot officier van gezondheid der '2de klasse, met bepaling dat hij zal rang nemen tusschen de officieren van gezondheid der 2de klasse A. W. van Renterghem en K. G. F. Sloos. MINISTERIE VAN BINNENLANDSCHE ZAKEN. Door den Minister van Staat en van Binnenlandsche Zaken is aan den opzigter van den waterstaat A. Fagel te Neuzen opgedragen het toezigt, bedoeld bij Koninklijk besluit van 4 April 186<< ( Staatsblad n°. 15) op de dienst van den spoorweg van Terneuzen (Sluiskil) naaide Belgische grenzen in de rigting van Mechelen.
---

BUITENLANDSCHE BERIGTEN. DUITSCHLAND.
Het halfofficiele Berlynsche orgaan, de Provinzial Gorrespondenz < kondigt in zijn laatste nummer aan, dat in de aanstaande zitting des Duitschen rijksdags waarschijnlijk een eerste en beslissende stap gedaan zal worden om eenheid in het Duitsche muntstelsel te brengen, en treedt in eene uitvoerige beschouwing over de inzigten der regering te dien aanzien. Het herinnert dat reeds door de Noord-Duitsche bondsconstitutie de regeling van het stelsel van maten, gewigten en munten onder de aangelegenheden genoemd is die aan de gemeenschappelijke wetgeving onderworpen zijn ; dat terwijl reeds bij de bondswet van 1868 een op het beginsel van eenheid gegroud stelsel van malen en gewigten tot stand gebragt is, hetwelk den lsten Januarij 1872 in werking komt, ten aanzien der invoering van een eenvormig muntstelsel tot in 1870 slechts voorbereidende overwegingen plaats konden hebben; en dat de regering in de zitting des rijksdags van 1870 eene enquête aangaande den tot hervorming van het muntstelsel te volgen weg aangekondigd had, welke in het najaar van 1870 zou moeten plaats hebben. Daarna vervolgt de Provinzial Correspondenz hoofdzakelijk aldus: » Die enquête is door den oorlog verhinderd, maar door de uitkomsten des oorlogs is zij overbodig geworden, want de moeijelijkheid der oplossing van het vraagstuk is in tweeërlei opzigt aanmerkelijk verminderd. •i Door de uitbreiding der Noordduitsche bondsconstitie tot het thans gevestigde Duitsche rijk is de eenvormige regeling van het muntwezen een onderwerp der gemeenschappelijke wetgeving voor geheel Duitschland geworden en daardoor de weg tot eene wenschelijke overeenstemming veel effener gemaakt. » Maar de gewigtigste en heuglijkste verandering van den toestand is daarin gelegen, dat Frankrijk de dus ver betaalde termijnen der oorlogscontributie grootendeels in goud voldaan heeft, waardoor de gewigtigste en moeijelijkste stap der munthervorming, de overgang tot den gouden standaard, boven verwachting gemakkelijker is gemaakt. Ten gevolge der Fransche betalingen in goud is de prijs van het goud op onze geldmarkten zoo aanmerkelijk gedaald, dat er niet ligt weder een zoo gunstig oogenblik als het tegenwoordige is, komen zal om met het aanmunten van belangrijke hoeveelheden goudgeld een begin te maken. Daar bovendien de Fransche betalingen nog verscheiden jaren zullen aanhouden. zoo heeft men het uitzigt op een langdurig gunstig tijdperk voor het invoeren van het goud in onze geldcirculatie. » Reeds op dit oogenblik bevindt zich eene aanmerkelijke hoeveelheid goud in het bezit van de finantiele administratie des Duitschen rijks. Door hetzelve weder te vervreemden zouden wij ons niet alleen van veel voordeel berooven, maar ons een "belangrijk verlies berokkenen. Intusschen biedt ons tegenwoordig muntstelsel geene gelegenheid aan voor het aanmunten van goud; want het laatste, in 1857 geslotene, muntverdrag laat als gouden munt alleen de kroon en de halve kroon toe, welke buiten alle verband met onze gewone munt staan en in het dagelijksch verkeer volstrekt niet in gebruik zijn gekomen." » Intusschen bestaat er onbetwistbaar behoefte aan de invoering van gouden munten in het algemeene verkeer. Het ongerieflijke der zilveren munt heeft geleid tot het in omloop brengen van eene groote hoeveelheid papiergeld, hetwelk in tijden wanneer alle zaken geregeld gaan, gretig aangenomen wordt maar in moeijelijke tijden vele bezwaren medebrengt. » Terwijl nu de rijksregering in de tegenwoordige gunstige omstandigheden eene nieuwe krachtige aansporing vindt tot het spoedig tot stand brengen der munthervorming, moet zij toch voor het tegenwoordige om hoogst gewigtige redenen afzien van een doel hetwelk zij vroeger beoogde, te weten het bereiken van overeenstemming met het muntstelsel van vreemde landen, met name van Frankrijk.
» De taak der munthervorming blijft desniettemin van grooten omvang, en voor het tegenwoordige zal men zich slechts tot den eersten en dringend noodigen stap moeten beperken, namelijk het vervaardigen van voor de circulatie geschikte gouden munt in eene aan de behoeften voldoende hoeveelheid. Daaraan zal zich vervolgens het vestigen van een eenvormig muntstelsel op den grondslag van de decimale verdeeling moeten aansluiten, » Het aanmunten van goudgeld is op dit oogenblik dringend noodig niet enkel uit hoofde van den lagen prijs van het goud, maar vooral ook omdat gelijktijdig en in verband met de behoefte aan gemunt goud ook de prijs van het ongemunte zilver aanmerkelijk gedaald is. Indien niet reeds spoedig tot het slaan van gouden munten overgegaan wierd, dan zou eene aanzienlijke hoeveelheid zilver gemunt moeten worden, hetgeen weder de toekomstige regeling vau het muntstelsel op grond van den goud-standaard zeer bemoeijelijken zou. Het is dus wenschelijk niet enkel zoo spoedig en in zoo grooten omvang als mogelijk met het aanmunten van goud te beginnen, maar ook tevens het slaan van nieuwe zilveren munt te staken. » Wat nu betreft de keuze van de te vervaardigen gouden munt, zal zij in de eerste plaats van zoodanigen aard moeten zijn, dat zij zich gemakkelijk voegt in het later vast te stellen eenvormige muntstelsel, welk muntstelsel in ieder geval gevestigd zal moeten worden op eene munt als eenheid , tusschen welke en den rijksdaalder zoowel als den Zuid-Duitschen gulden eene zoo eenvoudig mogelijke verhouding bestaat. » Nu heeft men te kiezen tusschen den gulden van 2 / 3 rijksdaalder of 1 gulden 10 kreutzer, en de mark van V 8 rijksdaalder of 35 kreutzer. In beide gevallen zou men de dus ver geslagen zilveren muntstukken van V 3 en 7 S rijksdaalder, alsmede de kleine stukken van V, 2 , V so en V 60 rijksdaalder kunnen behouden, en zoo tot invoering der decimale verdeeling alleen de splitsing van den groschen in 10 penningen of 5 kreutzer noodig zijn. » Van de genoemde twee eenheidsmunten schijnt evenwel de mark van '/ 3 rijksdaalder vooral daarom de voorkeur te verdienen, dewijl de verdeeling der mark in 10 groschen a 10 penningen leidt tot het aannemen van eene kleinste munt, die volmaakt in het decimale stelsel past. » Ware het nu mogelijk op den grondslag van de mark eene goudmunt te scheppen, welke zich even gemakkelijk in het guldenstelsel nis in het rijksdaalderstelsel voegt, dan zou hierop hoofdzakelijk het oog te vestigen zijn. Daar echter zulk eene gonden munt, die tevens aan de andere vereischten voldoet, niet te vinden is, schijnt zich de aansluiting aan den rijksdaalder aan te bevelen. "Dienvolgens zouden op den grondslag der mark gouden munten geslagen moeten worden , welke in eene eenvoudige rede tot de waarde van den rijksdaalder staan, en wel waarschijnlijk in de eerste plaats stukken van 30 mark of 10 rijksd. en van 15 mark of 5 rijksd, waardoor de in het verkeer tot dus ver zeer gewilde muntbiljetten van 10 en 5 rijksd. vervangen zouden kunnen worden; terwijl tot vorming van ronde sommen in het op de mark gegronde stelsel stukken van 20 mark (of 6 ! / 3 rijksd.) gemunt zouden moeten worden. » Het in omloop brengen van gouden muntstukken naast de zilveren muntstukken zou, gelijk reeds gezegd is, de eerste en dringendste stap tot de munthervorming zijn. Zoodra er gouden munt in genoegzame hoeveelheid in omloop is, zou alsdan met de verdere nieuwe regeling van het muntstelsel voortgegaan moeten worden. Daar de rijkskas thans in het bezit van een toereikenden voorraad goud is, zullen die verdere stappen reeds binnen korten tijd kunnen worden gedaan. In ieder geval kunnen voorbereidende bepalingen tot vaststelling der grondslagen van het toekomstige stelsel reeds gelijktijdig met de invoering der gouden munt gemaakt worden. » De nadere voorstellen der rijksregering zullen reeds spoedig aan den bondsraad en vervolgens aan den rijksdag ingediend kunnen worden." — Uit Karlruhe wordt onder dagteekening van 2 October gemeld: » Met den laatsten September heeft Baden zijne diplomatieke vertegenwoordigers in den vreemde teruggeroepen. Daarmede is Baden ook op dit gebied geheel en al in het Duitsche rijk getreden, en zal het voortaan uit den aard der zaak buiten's lands door de gezanten van het Duitsche rijk vertegenwoordtgd worden. In de laatste dagen hebben de Badensche gezanten te Weenen, München, Stuttgart en Darmstadt hunne brieven van terugroeping reeds overhandigd." F R A N K R IJ K. De permanente commissie der Nationale Vergadering heeft eergisteren hare wekelijksche zitting gehouden. Noch de President der Republiek noch eenig lid van zijn ministerie zijn er verschenen. Wat er is behandeld of besloten, is niet bekend; de dagbladen erkennen dat zij het niet juist weten, daar de commissie besloten heeft geene berigten omtrent hare zittingen te geven en hare leden tot geheimhouding heeft uitgenoodigd. Zeker is het, dat de commissie in den loop der onderhandelingen tusschen Frankrijk en Duitschland geene reden heeft gezien om de Nationale Vergadering op te roepen tot het houden eener zitting.
— In een berigt van verleden Donderdag-avond zegt de Parysche correspondent der Londensche Times: nSommige Fransche dagbladen verzekeren dat de oproerige volksstammen van Algerie de wijk op het grondgebied van Tunis genomen hebben en aldaar zeer vriendschappelijk ontvangen zijn, en dat deswege door het Fransche gouvernement bevel is gegeven 'om eenige oorlogsschepen naar de haven van Tunis te zenden. Doch uit de jongste berigten blijkt dat er overdrijving in die geruchten is; het gebeurde zal geene gevolgen hebben, tenzij welligt dat het Fransche gouvernement vertoogen aan de regering van Tunis rigt. 'i Te Lyon zijn door den bevelhebber der troepen, den generaal Bourbaki, nadrukkelijke maatregelen genomen om de aldaar verblijf houdende Duitschers (meestal kooplieden, kantoorbedienden en handwerkslieden) tegen nieuwe aanrandingen of beleedigingen van de zijde der bevolking te behoeden. Het dagblad VAnti-Prussien , hetwelk gezocht had zijnen strijd tegen Duitschland voort te zetten onder eenen nieuwen titel, namelijk dion van le Chdtiment , heeft, ten gevolge van een bevel van het Fransche gouvernement, opgehouden te verschijnen." — Het officiele regeringsblad maakt in zijn nommer van gisteren bekend dat de Bank van Frankrijk door het gouvernement gemagtigd is om een agentschap in Versailles te vestigen. Hierin ziet de Constitutionnel een blijk van geneigdheid om Versailles tot 's lands hoofdstad te maken. SPANJE. Volgens de jongste berigten uit Madrid is het onlangs uit louter progressisten gevormde ministerie afgetreden, omdat het in de Kamer van Afgevaardigden eene meerderheid van tien stemmen tegen zich had, en is dat kabinet reeds vervangen door een ander, insgelijks uit louter progressisten (of radicale liberalen) bestaande, hetwelk nog geen programma had, maar denzelfden weg als het afgetredene scheen te zullen bewandelen. Er is dan ook, naar het oordeel der Londensche Times, geene andere oorzaak, dan redenen van persoonlijken aard, voor deze kabinets-verandering te vinden; het is de uitkomst van eenen strijd, niet over politieke of finantiele vraagstukken, maar over de vraag wie van twee progressistische staatsmannen, namelijk Zorilla en Sagasta, het hoog gezag zou voeren. Zorilla onlangs op het kussen gekomen zijnde, had dadelijk Sagasta tot tegenstander; deze en zijn aanhang sloegen de handen ineen met de drie fractien der oppositiepartij, dat zijn de republikeinen, de Carlisten en de Bourbons-gezinden ; en zoodoende is Sagasta in staat geweest om het ministerie Zorilla omver te werpen , hoewel hij buiten staat was, zegt de Times , om zelf het bewind te aanvaarden, daar zijn aanhang te weinig talrijk en zijne tijdelijke bondgenooten niet te vertrouwen waren; terwijl de meerderheid die Sagasta tegen den wensch van het ministerie op den voorzittersstoel der Kamer van Afgevaardigden plaatste, het gevolg was van eene zeer onnatuurlijke aaneensluiting, van eene coalitie tusschen zwart en rood. tusschen het meest reactionaire en het meest radicale gedeelte der Cortes. "Intusschen heeft de minister van finantien. de heer Ruiz Gomez, den val van het ministerie Zorilla vooruitziende, zijne staatsbegrooting en finantiele plannen ingediend, zelfs zonder den dag af te wachten waarop de Cortes gecoDStitue..rd en regelmatig tot hunne werkzaamheden overgegaan zouden zijn — zegt de Times verder; — doch naar het oordeel van sommige deskundigen is die staatsbegrooting een meerendeels onuitvoerbaar ontwerp, pralende met besparingen die enkel op het papier zouden bestaan en welke in aller ijl zijn voorgedragen met het doel alleen om moeijelijkheden voor den nieuwen minister van finantien te scheppen. i> Do eigenlijke en voor Spanje diep betreurenswaardige staat der zaken is (leze: de Cortes zijn verdeeld in vier of vijf partijen of fractien , die elkander beurt om beurt en wederkeerig hare stemmen tot het omver werpen van ininis'erien leenen, terwijl geene van haar sterk genoeg is om zelve een stevig bewind te vormen."
ITALIË De Liberta , een dagblad hetwelk te Rome onder invloed van do Italiaansche overheid wordt geschreven, zegt in haar nommer van 2 October: » Het Comité van Defensie heeft den 2den Augustus jl. een algemeen plan voor de verdediging van het koningrijk Italië aan het gouvernement ingediend; dat ontwerp zal eerstdaags openbaar gemaakt en ter kennis des publieks gebragt worden. ii Naar het ontwerp van het Comité zouden de uitgaven voor 's rijks fortificatiën 142 millioen francs bedragen; van welke som ruim een derde deel, namelijk vijftig millioen francs , voor werken en aanstalten tor verdedgiing der Italiaansche kusten zou dienen. » Bij die voor vestingwerken en fortificatiën bestemde som zouden , naar het ontwerp van het Comité, andere uitgaven, ten gezamenlijkeu bedrage van 41,312,142 francs, moeten worden gevoegd , en wel voor de verdere verbetering on vermeerdering van het wapentuig 34,812,142 francs , en voor magazijnen en werkplaatsen der artillerie 6,500,000 francs. i' De verwezenlijking van het ontwerp van het Comité van Defensie zou dus eene som gelds van 183,312,122 francs vereischen. n Het gemelde Comité is zamengesteld uit dertien generaals, onder voorzitting van den prins van Carignan, eenen neef van den Koning Victor Emanuel." De Italia Militare behelst thans een Koninklijk besluit van 10 September jl. , strekkende tot reorganisatie van het wapen der cavalerie bij I et Italiaansche leger. Onder de daarin bevatte wijzigingen der dusver bestaande organisatie behoort: 1°. vermeerdering der sterkte van dat wapen met een regement; 2°. vermeerdering van de effective getalsterkte der escadrons in manschappen en in paarden. D E N EMARKE N. Te Kopenhagen is den 22sten September jl. tusschen den Deenschen minister van buitenlandsche zaken en den Zweedschen gezant eene declaratie uitgewisseld, welke ten doel heeft de betrekkingen van handel- en scheepvaart tusschen de beide landen te bevorderen en den sluikhandel in den Sond tegen te gaan. Deze overeenkomst is reeds den lsten October in werking getreden. Voor de vaart tusschen de Deensche toldistricten Kopenhagen, Helsingör en Kiöge, en de Zweedsche toldistricten Helsingborg, Landskrona, Malmoe en Trelleborg zullen bijzondere begunstigingen ingevoerd worden.
ZWITSERLAND. Het officiele dagblad van het Fransche gouvernement zegt in zijn nommer van eergisteren: n De internationale telegraaph-commissie is op eene uitnoodiging van het hoofdbestuur van het Oosten rijk- Hongaarsche telegraaph-net in de laatste dagen der vorige maand te Bern vergaderd. Dertien hoofdbesturen van rijks-telegraphen waren er door gelastigden vertegenwoordigd; er waren namelijk gelastigden van het Noord-Duitsche-rijk, van Oostenrijk-Hongarye, Beyeren, Spanje, Frankrijk, Engeland, Italië, de Nederlanden, Rumanie, Rusland, Servie, Turkye en Wurtemberg. «Buitendien werd de vergadering der internationale telegraaphcommissie te Bern bijgewoond door vertegenwoordigers van drie Engelsche telegraaph-maatschappijen, namelijk: 1°. de Submarine Telegraph Company, wier lijnen Engeland over Malta en de Roode Zee met Indie en China verbinden: 2 . de Indo European Telegraph Company, ook wel de maatschappij van Siemens geheeten, die eene van Engeland over Duitsch , Russisch en Perzisch grondgebied naar Indie loopende lijn aangelegd heeft en exploiteert; en 3°. de Great Northern Telegraph Company, welke eene telegraaph-communicatie van Engeland met Rusland en van Rusland met China en Japan aangelegd heeft en exploiteert. » De kosten der telegraaph-communicatie tusschen Europa en Indie, en bepaaldelijk de daarvoor vast te stellen vrachttariven voor de onderscheiden afzendende landen, zijn het onderwerp van de beraadslaging der commissie geweest. ■I Den 2den dezer heeft de commissie hare werkzaamheden geëindigd ; volgens voorloopige berigten heeft zij een eenvormig vrachttarief voor de wisseling van alle, Britsche en andore, berigten tusschen Engeland en Indie ontworpen, waarbij één prijs van overseining wordt bepaald, onverschillig langs welke van de in die rigting bestaande telegraaph-lijnen de overseining geschieden mogt." ENGELAND. Het bestuur der Bank van Engeland heeft eergisteren, na eene vrij langdurige beraadslaging, bosloten den rentevoet niet te verhoogen maar op het dezer dagen vastgestelde peil, namelijk vier per cent, te laten, hoewel de verleden Woensdag opgemaakte weekstaat ongunstige uitkomsten oplevert, welke verdere verhooging van het disconto doen verwachten. Eene afneming van 875,564 pond sterling in den voorraad specie, benevens eene toeneming van 1,281,700 pond sterliug in de circulatie van banknoten, wordt door dien weekstaat aangewezen, zijnde de rede tusschen de reserve der Bank en hare schuldverbindtenissen toen twee en dertig per cent, dat is ruim vijf per cent minder dan eene week vroeger.
TELEGRAPUISCHE BERIGTEN Londen , 6 October. In een telegram uit Newcastle wordt gezegd dat in de meeting van werklieden heden een besluit zal worden genomen over een voorstel van Sir W. Armstrong, volgens hetwelk het stelsel van 9 uren werkens met Januarij ingevoerd zou worden, en de werklieden tot het einde van dit jaar 57 uren in de week zouden blijven werken. Intusschen ontkent de heer Armstrong blijkens een ander telegram, dat hij voorgesteld zou hebben de werkstaking door eene schikking op een nieuwen grondslag ten einde te brengen. Londen , 7 October. Het disconto bij de Bank van Engeland is heden een percent verhoogd en op vijf ten honderd gesteld. Parys , 7 October. Naar de verzekering van den Figaro is deminister van finantien, de heer Pouyer-Quertier, heden ochtend ten 7 ure van Versailles naar Berlyn vertrokken. Kopenhagen , 5 October. De nieuwe aan den Rijksdag voorgedragen tol wet vermindert de inkomende regten op papier, glas, porcelein, pottebakkerswaren, zeep, kaarsen, geraffineerde suiker en manufacturen; zij schaft de invoerregten op talk, traan, verwstofïen, salpeter, buskruid, kaas enz. geheel af. De onderscheiden tariefposten worden van 271, het tegenwoordig cijfer, tot 181 verminderd. Tot dekking van het daaruit voor de staatskas ontstaande verlies wordt door de regering eene verhooging van het regt op den tabak voorgesteld. Kopenhagen , 6 October. Van regeringswege is bij den Rijksdag een wetsvoorstel ingediend, volgens hetwelk de tollen , welke de vreemde schepen in Deensche liavens moeten betalen, van 24 tot 16 schelling per ton en voor de werkelijk beladene scheepsruimte verlaagd zullen worden, zullende deze verlaging alleen onder beding van wederkeerigheid aan eene buitenlandsche vlag worden verleend. Berlyn . 6 October. De Reichs- Anzeiger bevat een Keizerlijk besiuit, waarbij de uitgifte van rentedragende schatkistbiljetten bevolen wordt tot een bedrag van 4,971,600 rijksdaalders, ten behoeve van de uitbreiding der oorlogsmarine en der maatregelen tot verdediging der kusten. Berlyn , 7 October. De Keizer is heden morgen ten 10 ure alhier teruggekeerd. De vorst von Bismarck was reeds gister-avond hier aangekomen. Weenen , 6 October. De landdag van Neder-Oostenrijk heeft de voordragten der regering tot wijziging van het landsstatuut en van de provinciale kieswet met algemeene stemmen op twee na verworpen. De gemeenteraad van Weenen heeft besloten het verzoek der oudkatholieken , om hunne godsdienst-oefeningen in de Salvador-kerk to mogen houden, toe te staan. Stockholm , 5 October. De kabinetskrisis houdt aan. De leden van het vorige ministerie, welke aangezocht zijn om deel van het te vormen kabinet uit te maken, zijn hiertoe ongezind bevonden. Rome , 6 October. De Opinione verzekert dat de hoogleeraren der hoogeschool van Rome alle mot uitzondering van een twintigtal bereidvaardig zijn tot het afleggen van den eed van trouw aan Italie's gouvernement en constitutie, welke eed thans , bij de hervatting der akademische lessen , van hen wordt gevraagd. Madrid , 6 October. Heden vóór de zitting der Cortes zullen de afgevaardigden der progressistische en der demokratische partij eene zamenkomst houden, om te beraadslagen over de houding welke zij
tegenover het nieuwe ministerie zullen aannemen. Met hetzelfde doel zullen de tot genoemde partijen behoorende leden van den Senaat dezen avond eene bijeenkomst houden. Vele gouverneurs van provinciën nemen liun ontslag wegens de kabinetsverandering; gisteren avond was hun aantal tot 22 geklommen. Zorilla ontvangt van alle kanten verklaringen van goedkeuring zijner handelwijze. Madrid , 6 October. Bij den aanvang van de heden gehouden zittiog der Kamer van Afgevaardigden nam de heer Sagasta het woord; het deed hem leed, zeide hij, het voorzitterschap aanvaardend, dat hij voor die waardigheid in aanmerking gekomen was, en niet minder deed het hem leed dat zijne candidatuur, eenmaal te berde gebragt zijnde, tegenstand bij het ministerie had gevonden. Intusschen had hij noch de ondersteuning van de conservativen, noch die van de republikeinen willen afwijzen, maar hunne stemmen volgaarne aangenomen , om reden dat de voorzitter der volksvertegenwoordiging eene positie had die boven den strijd van de hartstogten der partijen verheven is. Hij voor zich bleef getrouw aan de radieale staatkunde, en het gouvernement mogt op zijne ondersteuning staat maken zoo lang het in den echten geest der progressisten-partij zou handelen. Toen traden de ieden van het nieuwe ministerie de vergaderzaal binnen. De president-minister, admiraal Malcampo, las vervolgens eene rede voor, waarin hij verklaarde dat het nieuwe bewind 's rijks constitutie van 1868 als opperste rigtsnoer zou volgen, en overigens het programma van het afgetreden ministerie, bepaaldelijk op het punt deibezuiniging, overnam. Daarop vroeg Zorilla het woord. De voorzitter twijfelde of hij hem thans het woord geven mogt, en wilde de Kamer hierover laten beslissen; maar Zorilla verklaarde, onder toejuiching van de linkerzijde, dat hij van het woord afzag. De Kamer is daarop overgegaan tot het aan de orde van den dag zijnde onderwerp, namelijk het onderzoek der geloofsbrieven van eenige nieuw gekozen leden. Van de Spaansche Grenzen , 6 October. De heer Canta la Piedra heeft de portefeuille van buitenlandsche zaken afgewezen , maar zijne ondersteuning aan het kabinet toegezegd. Daarop is de minister van koloniën Balaguer tijdelijk met de functien van minister van buitenlandsche zaken belast. Er zijn een nieuwe kapitein-generaal van Nieuw-Castilie, en een nieuwe gouverneur der hoofdstad Madrid benoemd. De directeur van het wapen der infanterie aan het ministerie van oorlog, de secretarisgeneraal aan het ministerie van binnenlandsche zaken, en de directeur dor landbouwzaken aan dat ministerie zijn ieder door een ander persoon vervangen. Belgrad, 6 October. De budget-commissie van den Landdag van Servie heett het onderzoek der staatsbegrooting ten einde gebragt en ze goedgekeurd. Hier ter stede is eene tentoonstelling van voortbrengselen en hulpmiddelen des Iandbouws geopend; zij trekt vele bezoekers. New York . 6 October. Onze regering heeft, naar verzekerd wordt, aan Ruslands gezant te Washington, den heer Katakazy, te kennen gegeven dat zij hem, omdat hij den President Grant en onzen minister van buitenlandsche zaken herhaaldelijk beleedigd had, zijne reispassen zou zenden, indien hij niet door zijn gouvernement na het bezoek van den grootvorst Alexis terug geroepen wierd. New York, 6 October. Goudagio 14 3 / s a 14'/ s ; slotkoers 14 7 / s .
---

