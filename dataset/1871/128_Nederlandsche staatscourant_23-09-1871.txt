NEDERLANDEN.
's Gravenhage , den 22 sten September 1871. Bij besluit van den I9den dezer, n°. 9, heeft Zijne Majesteit goedgevonden den 2deri luitenant H. O. van Geuns, van het 7de regement infanterie , op het daartoe door hem gedaan verzoek, een eervol ontslag uit de militaire dienst te verleenen.
---

BUITENLANDSCHE BERIGTEN. OOSTENRIJK.
Omtrent hetgeen in de te Weenen gehouden bijeenkomst van gedelegeerden der grondwetsgezinde partij ten aanzien van hare verdere parlementaire houding besloten is [zie ons vorig n° ] zegt het voorname orgaan dier partij , de Neue Freie Presse , het volgende : « Wat de dagbladen aangaande de in die conferentie genomene besluiten mededeelen berust op bloote gissingen , daar de aanwezigen besloten hebben stipte geheimhouding in acht te nemen. Intusschen zal de waarheid weldra praktisch blijken ; want de gemaakte afspraken betreffen hoofdzakelijk de parlementaire taktiek die in acht genomen moet worden en die, voor zoo ver de omstandigheden met elkander overeen komen , in al de landdagen in beginsel dezelfde moet wezen. In de hoofdzaak is het, na het gebeurde, gemakkelijk te raden, wat de conferentie kan hebben afgesproken. Strenge handhaving van het constitutionele standpunt, bestrijding van elke poging om de grondslagen der constitutie te verzwakken, onthouding van deelneming aan handelingen die van den grondslag der constitutie afwijken — dat is de strekking van hetgeen de tegenpartij als eene zamenzwering doet voorkomen. Op welke wijze dit in praktijk gebragt zal worden , dat hangt niet van ons maar van de aanvallende tegenpartij af, en isjuist daarom niet geschikt voor openbaarmaking." FRANKRIJK Onder de wets-ontwerpen die door de Nationale Vergadering spoedig na do hervatting harer zittingen zullen worden behandeld en aangenomen , wordt het wetsvoorstel van de heeren de Tre'veneuc en andere leden gerekend. Het heeft ten doel te beletten dat er in Frankrijk wederom revolutien worden bewerkt, hetzij door coup3 d'e'tat of door straatoproer, hetzij door gewelddadigheden die van boven of die van omlaag komen ; het daartoe voorgeslagen middel is de tusschenkomst en invloed der departementsraden, in ieder departement door den raad en over het gansche land door eene vergadering van gelastigden dier raden uit te oefenen. De groote meerderheid der Nationale Vergadering ontving dat wetsvoorstel dadelijk met warmen bij-ral: en er werd besloten het als eene spoed vereischende zaak te behandelen. Evenwel is de behandeling (waardoor, blijkt niet) vertraagd; en toen de Vergadering op het punt stond van uiteen te gaan tot aan den winter, had zelfs het uitbrengen van het rapport over het gemelde wetsvoorstel nog niet plaats gehad. Dit was eene teleurstelling voor degenen die verlangd hadden dat de verkiezingen voor de departementsraden plaats zouden hebben met het oog mede op de buitengewone taak welke de gewestelijke vertegenwoordiging voortaan in tijden van beroerten en bij gevaar van revolutie zou te vervullen hebben; nu toch was het te vreez-n dat die taak noch door de kiezers noch door de gekozenen in den lastbrief begrepen zou worden, zoodat de eerstdaags te verkiezen departementsraden zouden kunnen twijfelen of hunne roeping zich zoo ver uitstrekte. Daarin te voorzien en te bewerken dat de verkiezingen van 8 October voor de kiezers en voor de eandidaten even dezelfde beduidenis zouden hebben als of Tréveneuc's voorstel reeds kracht van wet had verkregen, scheen aan velen wenschelijk. Er is dan ook in de zittting van jl. Donderdag, twee dagen vóór den aanvang van het reces, rapport aan de Vergadering over het gemelde voorstel uitgebragt; en in dit rapport (hetwelk door het officiele regeringsblad in zijn nommer van 20 September is openbaar gemaakt) doet de commissie opzettelijk uitkomen: dat het voorstel bij de Nationale Vergadering grooten on algemeenen bijval heeft gevonden en gezegd kan worden door haar reeds in beginsel goedgekeurd en aangenomen te zijn; dat dan ook de omschrijvingen toepassing van het beginsel eer dan het beginsel zelf het onderwerp van de aanstaande beraadslaging der Nationale Vergadering zullen uitmaken ; dat het wetsvoorstel alzoo gewis , al is het ook na wijziging van eenige bijzonderheden, eenstemmig of altbans met eene groote meerderheid door de Vergadering zal worden aangenomen ; dat intusschen de leden der departementsraden zich nu reeds mogen en moeten geroepen achten om in dagen van beroerten de handen tot afwering van revolutien ineen te slaan , want dat dit de natuurlijke pligt van eiken burger is, een pligt die door eenige van 'slands vroegere constitutien uitdrukkelijk is gestaafd , daar zij de staatsregeling onder de hoede van al de Franschen stelden. Dat alzoo de departementsraden tot de hun voor tijden van beroerten
wettelijk op te dragen taak bevoegd en ook zonder wet geroepen zijn, lijdt bij de commissie geenen twijfel. Zelfs schijnt het haar eenigermate belagchelijk, te vragen of de departementsraden wel vrijheid zouden hebben om de handen tot redding des lands en tot afwering van revolutien ineen te slaan zoo lang Tréveneuc's wetsvoorstel niet is aangenomen ; dat is, zegt zij, eene kwalijk geplaatste schroomvalligheid, waar men te doen heeft met gelukzoekers en volksmenners, die stoutweg alle wet en regt ter zijde stellen. De commissie heeft aan het slot van haar rapport een nieuw ontwerp voorgeslagen; de hoofdbepalingen daarvan zijn deze: »Indien de Nationale Vergadering of eene van de haar opvolgende vergaderingen onwettig wordt ontbonden of belet wordt zitting te houden, vergaderen de departementsraden terstond, ook zonder oproeping, in de hoofdplaats van ieder departement. De departementsraad zorgt voor de handhaving van orde en wet tot dat de gedelegeerden der departementsraden vergaderd zullen zijn. Elke departementsraad zendt naar Bourges, Tours of Poitiers twee gedelegeerden; deze vereenigen zich ten spoedigstei; hunne vergadering neemt voor gansch Frankrijk de noodige maatregelen tot handhaving der orde en inzonderheid tot herstel der Nationale Vergadering in de volle en vrije uitoefening harer regten, terwijl zij voor 'slands bestuur in het algemeen zorgt; zij ontbindt zich zoodra de Nationale Vergadering hare functien hervat; indien dit na twee maanden stremming dier functien nog niet kan geschieden, zal de vergadering van gedelegeerden der departementsraden algemeene verkiezingen tot vorming eener nieuwe vertegenwoordiging der natie uitschrijven". — Het Journal des Débats is ongerust wegens de in Frankrijk heerschende onverschilligheid voor gewestelijke en gemeentelijke zaken, en wegens de houding der welgezinde burgers ton aanzien der aanstaande verkiezingen. »De onderscheiden fractien van de partij der orde — zegt dat blad — aarzelen en weifelen, en weten nog niet hoe zij eandidaten voor den departementsraad aanwijzen en aanbevelen moeten; maar de volksmenners weten dat zeer goed; de revolutionaire partij heeft den veldtogt op het terrein der gewestelijke verkiezingen reeds aangevangen." — Aanzienlijke mannen van de Bonapartisten-partij, die in hunne woonplaats geacht en gezien zijn, worden er uitgenoodigd of besluiten uit eigen verkiezing, om zich voor de aanstaande verkiezingen ter zamenstelling der departements-raden candidaat te stellen. Zoo is de heer de Persigny in het departement der Haute Loire, de heer Granietde Cassagnac in het departement van de Gers candidaat voor de verkiezingen van 8 October. De Avenir Libérale , een orgaan der Bonapartisten-partij te Parys, berigt dat er binnen korten tijd een geschrift van den heer Benedetti (den laatsten gezant van het Fransche Keizerrijk bij het Pruissische hof) verschijnen zal, strekkende om den staat der betrekking tusschen 's Keizers gouvernement en het Berlynsche kabinet in den laatsten tijd vóór het uitbarsten des oorlogs, in het ware licht te stellen. — La France berigt dat de onlangs verkozen gemeenteraad van Strasburg met 25 tegen 3 stemmen besloten heelt de betrekking van burgemeester der stad op te dragen aan den heer Lutz, iemand die vele blijken van ingenomenheid tegen Duitschland gegeven heeft. — De diplomatieke circulaire van het Oostenrijksche gouvernement, houdende inlichtingen omtrent het doel en de uitkomst van de ontmoeting der twee Keizers te Gastein, is ook bij het kabinet van Versailles ontvangen. Volgens berigten uit Versailles strekt dat staatsstuk om aan te toonen dat, terwijl de naauwere toehaling van den vriendschapsband tusschen Oostenrijk en Duitschland niets verontrustends voor Frankrijk noch iets bedenkelijks voor Europa's vrede bevat, het Oostenrijksche gouvernement volle vrijheid behoudt om de vriendschapsbetrekking met de Fransche Republiek aan te kweeken. — Het regeringsblad behelst in zijn nommer van gisteren een besluit van den heer Thiers van den 18den dezer, bepalende dat de departementsraad van het departement der Seine op 23 October aanstaande zal zamenkomen om uiterlijk tot 6 November daaraanvolgende vergaderd te blijven. De nieuwe wet geeft aan de departementsraden eene maand tijd voor hunne najaarszitting; doch voor den departementsraad der Seine gelden nog de oude wetten, en alzoo ook de bepaling dat de zitting binnen vijftien dagen moet afloopen. ENGELAND. De heer Butt, de voorspraak der veroordeelde Fenians en de woordvoerder der partij die voor Ierland een eigen parlement vraagt, is verleden Woensdag in het Iersche graafschap Limerick tot lid van het Britsche Lagerhuis verkozen, zonder dat hij te strijden had gehad tegen eenigen mededinger die ernstig in aanmerking kwam. Dat dit eene nieuwe nederlaag is voor de ministeriele partij , welke door de laatstelijk gehouden verkiezingen reeds drie stemmen in het Lagerhuis verloren had, wordt door liberale dagbladen van Londen erkend; maar daarbij wordt de aanmerking gevoegd dat Butt's verkiezing eene veel grootere beduidenis heelt, dat zij namelijk eene neder-
laag voor de zaak van 's rijks eenheid is, eene nederlaag die elke partij in Engeland betreuren moet. Het Daily News erkent dat op dit oogenblik de kreet » eene regering ten onzent" in Ierland de heerschende leuze is; en het zegt dat de heer Butt, als de vertegenwoordiger van een belangrijk gedeelte van het Iersche volk zijnde, in het Britsche Parlement opmerkzaam gehoor verdient, zelfs wanneer hij den uitersten eisch, dat is de eisch tot instelling van een Iersch parlement, te berde brengt. — Er bestaan in Engeland twee politieke genootschappen die hunne zorg en streven bovenal op het openbaar onderwijs rigten , namelijk de Education Union en de National Education League. De eerst genoemde is werkzaam in eenen conservativen geest; zij heeft dezer dagen het publiek verwittigd van haar besluit om d® nieuwe schoolwet (de in 1870 gemaakte wet tot uitbreiding en verbetering van het lager onderwijs in Engeland en Wales) te verdedigen en hare toepassing in den conservativen geest, dat is in kerkgenootschappelijken of althans godsdienstigen geest, te bevorderen: en zij heeft van het publiek geldelijke bijdragen gevraagd tot goedmaking van de onkosten harer werkzaamheden, waartoe minstens twee duizend pond sterling in het jaar vereischt wordt. Aan den anderen kant is in eene vergadering van bestuurders en leden der National Education League, eergisteren te Birmingham gehouden, verklaard dat de schoolwet door het ministerie Gladstone niet in den waren, in den echt liberalen geest werd toegepast; dat ook die wet zelve gebreken en leemten had, en dat er in de aanstaande parlementszitting pogingen zouden worden gedaan om eene wijziging van zekere bepalingen daarvan te verkrijgen. RUSLAND. Volgens de berigten uit Odessa van 16 September heeft de Keizer het voornemen te kennen gegeven om daar ter stede eene hoogeschool te vestigen als gedenkteeken ter herinnering van den togt welken hij dezer dagen door den Kaukasus heeft gedaan. Ook heeft Zijne Majesteit na zijne terugkomst van dien togt bevel gegeven om den spoorwegbouw in Kaukasie , eene vooral voor militaire doeleinden gewigtige zaak, terstond aan te vangen. SPANJE. De Madridsche correspondent van het Londensche dagblad Daily News , die den Koning Amadeus op den togt in de provinciën volgt, zegt in een schrijven uit Barcelona van 17 September: » 's Konings reis mag bij voortduring een zegetogt worden genoemd. Naar de getuigenis van oude inwoners der door ons bezochte plaatsen hadden de demonstratien waarmede Eerdinand VII en Isabella II in der tijd bij het bezoeken van dit gedeelte huns gebieds begroet werden , een ander karakter dan de ontvangst welke hier thans aan den Koning Amadeus te beurt valt; in die demonstratien was voor den oordeelkundigen toeschouwer de hand der overheid te zien. De vreugdeblijken waarmede de Koning thans wordt bejegend door eene bevolking die voor de zaak der republikeinsche partij gewonnen scheen , hebben al het voorkomen van opregtheid en vrijwilligheid ; zij hebben , om zoo te zeggen , den echten klank, eenen klank welke niet na te bootsen is en die gemist wordt bij al wat op offlcielen aandrang geschiedt. » De uitstap naar Reus, de geboorteplaats van wijlen den maarschalk Prim , moest uitgesteld worden op raad van geneeskundigen en dewijl de Koning door de rustelooze inspanning sedert zijn vertrek uit Madrid, vermoeid en ongesteld was. Doch Zijne Majesteit is door eene korte wijle rust spoedig hersteld, en heeft zich toen gehaast het voorgenomen bezoek te brengen aan de geboorteplaats van den krijgsman die de stichter der thans in Spanje bestaande orde van zaken, de grondvester der tegenwoordige dynastie kan worden genoemd. Zijne Majesteit heeft niet nagelaten het vertrek op het stadhuis van Keus, alwaar het aandenken van Prim door eene marmeren plaat vereeuwigd wordt, binnen te treden en er eene wijle te vertoeven." ITALIË Op het Vaticaan bestaat, volgens een berigt van het katholieke Journal de Bruxelles, het voornemen om eerlang, en althans vóór het eind dezes jaars, de talrijke bisschops-zetels, die in onderscheiden landen open staan, weder te bezetten. Sedert 20 September van het vorige zijn er 140 a 150 bisschoppen gestorven, en een aantal van hen zijn nog niet vervangen. Vooral in Italië is het aantal open staande bisschopszetels groot; 82 Italiaansche dioecesen staan, naar eene opgave van het genoemde blad, onder tijdelijk bestunr eener commissie van het domkapittel. Een door den Constitutionnel en andere Parysche dagbladen medegedeeld schrijven uit Rome van 15 September zegt: »Het bevestigt zich dat in het aanstaande consistorie, hetwelk den 25sten dezer gehouden schijnt te zullen worden, verscheiden benoemingen tot het bezetten van Italiaansche bisschopszetels door den Paus zullen worden gedaan, dat Zijne Heiligheid die benoemingen zal doen zonder eene voordragt van het Italiaansche gouvernement af te wachten of in aanmerking te nemen, en dat dit gouvernement zijn regt van voordragt niet wil doen gelden, mits de benoemden Italianen zijn. Al is Pius IX niet meer koning, hij is in Italië thans nog meer paus dan hij ooit onder de regering der onttroonde vorsten geweest is." — De eerste verjaring van den 20sten September, dat is van den intogt der Italiaansche troepen in Rome, is er gevierd met openbare feestelijkheden van de zijde der stedelijke regering en der bevolking (niet van de zijde des gouvernements). Naar de verzekering van liberale berigtgevers is daarbij door de bevolking veel geestdrift aan den dag gelegd zonder dat de openbare orde gestoord werd. Evenwel behelzen de Times en andere Londensche dagbladen het volgende berigt uit Rome van Woensdag-avond: n Er zijn onder de volkshoopen die langs de straten van Rome trekken, kreten aangeheven als » weg met den Paus!" Uit voorzorg zijn aan de brug die naar de stadswijk van het Vaticaan leidt, sterke detachementen troepen geplaatst. Het gedrang op de straten neemt van uur tot uur toe; er bestaat vrees dat het volk zich, bij wijze van demonstratie, meester zal trachten te maken van het Sint-Pietersplein , welks toegangen met troepen bezet zijn; doch tot op dit oogenblik hebben er geene wanordelijkheden plaats gehad. In de groote gaanderij van de voormalige kazerne der Zwitsers zijn Italiaansche troepen gelegerd."
BELG IE. Bij een Koninklijk besluit van den 15den dezer, gisteren in den Moniteur Beige bekend gemaakt, is de minister van binnenlandsche zaken gemagtigd om eene nieuwe school voor den tuinbouw op te rigten , en wel in Gent in verband met de universiteit aldaar. Zij zal op eenen anderen en beteren voet ingerigt zijn dan de voormalige school voor tuinbouw te Gendbrugge. TELEGRAPHISCHE BERIGTEN Londen , 22 September. De Times zegt dat de verhooging van het disconto bij de Engelsche Bank het gevolg is van de aanzienlijke betalingen door Frankrijk aan Duitschland, waarvoor aanstaanden Dingsdag ten tweede male een millioen pond sterling uit de bank zal worden genomen. Volgens hetzelfde blad is er met eene combinatie van Fransche bankiers eene schikking gemaakt om aan het Fransche gouvernement een aanzienlijk bedrag in Engelsche acceptatien te verschaffen. Volgens eene door den Standard medegedeelde depêche zijn in Marocco onlusten uitgebarsten. De citadel van Melilla was door de Mooren aangetast en werd heftig door hen bestookt. Uit Cadix waren troepen naar de kust van Marocco gezonden om de Spaansche bezettingen te versterken. Parys , 21 September. Bij het heden door den krijgsraad uitgesproken vonnis zijn veroordeeld: Rochefort tot deportatie met opsluiting in eene vesting; Mourot tot eenvoudige deportatie, en Maret tot eene boete van 500 francs. De raad van revisie heeft het hooger beroep van Ferré en anderen verworpen. Parts , 22 September. De minister van buitenlandsche zaken de Remusat is gisteren teruggekeerd. De onderhandelingen met den heer von Arnim duren voort. München, 20 September. In de lieden bijeen gekomen Tweede Kamer waren nog maar 89 leden verschenen. De Kamer zal zich waarschijnlijk morgen constitueren. Münciien , 21 September. Tegen morgen is eene zitting van de Tweede Kamer belegd om tot de verkiezing van het bureau over te gaan. Door de ultramontanen zijn candidaten gesteld : als voorzitter de baron von Ow, als onder-voorzitter de graaf Seinsheim en als eerste secretaris de heer Joerg. De liberalen zullen eerst heden avond hunne candidaten kiezen. New York, 21 September. Op het eiland Tortola zijn ten gevolge eener aardbeving 7000 menschen zonder huisvesting. Goud-agio l4'/ 4 . Londen, 21 September. Blijkens den heden verschenen weekstaat was de stand der Bank als volgt: totale reserve £ 13,711.115; banknoten in omloop £24,786.015; voorraad edel metaal £ 23,497,160; portefeuille £ 17,781,219; rekening met particulieren £ 20,341,485; rekening met de schatkist £ 6,411,841: reserve van banknoten £ 13,058,235. Parys , 22 September. Uit den weekstaat der Bank van Frankrijk blijken de volgende vermeerderingen en verminderingen, uitgedrukt in millioenen francs: meerder. minder. voorraad specie % omloopende banknoten V 3 verlengde wissels 23 7 S andere wissels 9% beleening '/ l6 saldo der schatkist 18'/» saldo's van particulieren 12 V 2
---

