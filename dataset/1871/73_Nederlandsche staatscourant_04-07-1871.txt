NEDERLANDEN.
's Gravenhage, den 3den Julij 1871. 10 Junij 1871, Wij WILLEM III, bij de gratie Gods, Koning n°. 27. der Nederlanden, Prins van Oranje-Nassau, Groot-Hertog van Luxemburg, enz., enz., enz. Op de voordragt van Onzen Minister van Staat en van Binnenlandsche /aken van 5 Junij 1871, n". 292, 3de afdeeling, strekkende tot aanwijzing der perceelen , welke ingevolge de wet van 3 April 1871 (Staatsblad n". 21), onteigend moeten worden voor het doortrekken en verbreeden der straat, van het Schuitendiep door het St. Jan.spark naar den vestingwal te Groningen; Gelet op de artt. 10 tot en met 15 der wet van 28 Augustus 1851 (Staatsblad n°. 125); Gezien het proces-verbaal der zitting van de commissie uit Gedeputeerde Staten van Groningen, welke met den hoofdingenieur van den waterstaat in dat gewest en het hoofd van het bestuur der gemeente Groningen , ingevolge art. 10 der wet van 28 Augustus 1851 (Staatsblad n°. 125) ten raadhuize der gemeente Groningen zitting heeft gehouden, ten einde de bezwaren van belanghebbenden te hooren, nadat aan de bepalingen van de artt. 11 en 12 dier wet was voldaan; Hebben besloten en besluiten: Ten behoeve van het doortrekken en verbreeden der straat, van het Schuitendiep, door het St. Janspark, naar den vestingwal te Groningen, zullen ten algemeenen nutte, in het publiek belang en ten name van de gemeente Groningen , ter uitvoering van de wet van 3 April 1871 (Staatsblad n°. 21), worden onteigend de hierna vermelde eigendommen aangeduid in het plan en de kaarten, welke ingevolge art. 12 der wet van 28 Augustus 1851 (Staatsblad n". 125) in de gemeente Groningen ter inzage van een ieder hebben gelegen , als : Te onteigenen grootte. van de perceelen bij het kadaster bekend als 54,liuis en erf 60, tuin ter grootte 54 G. 85 © S S o 437 2310 ten name van Wolthuis, Anne, wiukeliersche Haak, Jan Onze Minister van van Binnenlandsche Zaken is belast met de uitvoering van dit besluit, hetwelk in de Staatscourant , in de Provinciale Groninger courant en in de Groninger courant zal worden geplaatst. Het Loo, den lOden Junij 1871. WILLEM. l)e Minister van Staat en van Binnenlandsche Zaken, Thorbecke. [Herplaatsing wegens misstelling.] Bij Koninklijk besluit van 2 Julij 1871, n°. 26, is aan mr. J. Kalff, op zijn verzoek, eervol ontslag verleend als schoolopziener in het achtste schooldistrict der provincio Overijssel, en als zoodanig benoemd dr. J. J. Cornelissen, te Deventer. Bij Zijner Majesteits besluit van den 2den dezer, n°. 12, zijn met ingang van den eersten Augustus aanstaande benoemd tot tweeden luitenant bij het corps mariniers, de kadets bij dat corps: N. van de Iloemer, J. R. J. P. Cambier, R. P. A. van Rees, J. A. J. T. E. Esser, en JE. A. G. de Petit.
---

BUITENLANDSCHE BERIGTEN. FRANKRIJK.
In de jl. Vrijdag gehouden zitting der Nationale Vergadering was het bekende voorstel van den heer de Ravinel en andere leden, strekkende om de onderscheiden ministerien duurzaam in Versailles te vestigen , aan de orde van den dag. Doch op voorstel van den heer de Ravinel is besloten de behandeling dier aangelegenheid te verschuiven, en eerst in het laatst dezer of' in het begin der volgende week te beslissen of' dat voorstel in overweging genomen zou worden. » Alom in ons land — zeide de heer Ravinel — zullen op 2 Julij verkiezingen worden gehouden. Over acht dagen zal deze Vergadering door de komst
van honderd zestien nieuwe leden voltallig zijn. Het vraagstuk, welks beslissing in ons voorstel opgesloten ligt, is zoo gewigtig, is van zoo groot belang voor geheel Frankrijk, dat wij het niet mogen beslissen zonder de medewerking van die 116 nieuwe ambtgenooten. Er zullen er zekerlijk onder hen zijn die bedenkingen tegen ons voorstel hebben in te brengen; er zullen er, geloof' ik, nog meerdere zijn welke zich met hetzelve vereenigen. Wij wenschen niet anders dan eene grondige, volledige discussie en eene gemoedelijke beslissing van het vraagstuk." In die zeltde zitting zijn nieuwe bepalingen voorgedragen betrekkelijk de kwijting der in Parys sedert den aanvang der belegering opgeloopene wisselschulden; deze zullen in de zitting van 4 Julij in discussie worden genomen. Intusschen is de uiterste termijn voor het kwijten dier schulden ten gevolge van eene beschikking des gouvernements verlengd, en wel tot den lOden der loopende maand. Alzoo is verhoed dat de Parysche kiezers ter stembus gingen in eene wrevelige stemming tegen het gouvernement en tegen de Nationale Vergadering; hetgeen het geval zou geweest zijn wanneer Ravinel's voorstel aangenomen, of de geregtelijke inning der achterstallige wisselschulden aangevangen ware.. Verleden Zaturdag-namiddag waren er in Parys, nadat eenige kiezerscomite"s zich met aDdere van meer invloed vereenigd hadden, vier candidatenlijsten die ernstig in aanmerking kwamen, namelijk: eene van conservative candidaten, die, zonder zich uit te laten omtrent de keuzo van den definitiven regeringsvorm, de voorloopige instandhouding van het bewind des heeren Thiers wenschelijk achten; eene van gematigde republikeinen, welke vooreerst instandhouding van het thans bestaande bewind en vervolgens definitive bekrachtiging van den republikeinschen regeringsvorm door den wil der natie wenschen ; eene van ultra -republikeinsche candidaten die onverwijlde vestiging der republiek , ook tegen den wil van de meerderheid der natie, verlangen; en, eindelijk, eene lijst van candidaten die vroeger met de Parysche Commune heulden en thans hare beginselen nog voorstaan. Onder al do candidaten, welke te Parys in eenigermate ernstige aanmerking kwamen, was er geen enkele die zich onbewimpeld voor het monarchale beginsel, laat staan voor onverwijlde wederinvoering der monarchie verklaard had. De lijsten van stemgeregtigden te Parys zijn dezer dagen herzien, aangevuld door toevoeging van een aantal ingezetenen die tijdens het begin des oorlogs naar elders verhuisd waren maar thans terug gekomen zijn, en gezuiverd door schrapping van vele onder de heerschappij der Commune verkeerdelijk daarop gebragte namen. Het aantal op die lijsten staande personen is thans 380,975. Daarbij moeten 60 a 70,000 kiezers van de arrondissementen Seaux en Saint-Denis worden gevoegd, om het totaal der stemgeregtigde bevolking van höt departement der Seine te verkrijgen. — De graaf' van Parys, het hoofd der familie Orleans, is in Frankrijk terug gekomen en heeft verleden Vrijdag te Versailles een bezoek aan den heer Thiers, het hoofd van de uitvoerende magt der Republiek, gebragt. Een van de prinsen van Orleans heeft nog geen gebruik gemaakt van de vrijheid welke de intrekking der verbanningswet hun heeft gegeven om uit de ballingschap in het vaderland terug te keeren, namelijk de hertog van Nemours. De reden waarom deze in vrijwillige ballingschap blijft is, volgens den Constitutionnel , dat hij het beginsel van legitimiteit en de zaak van den graaf van Chambord toegedaan is en niet anders dan als prins van den bloede en lid van het regerend huis in Frankrijk zou willen terugkomen. — De generaal Bisson, te Bordeaux bij eene dagorder van 28 Junij aan de onder zijn bevel staande troepen bekend makend dat zij bij de verkiezingen van 2 Julij hunne stemmen zouden kunnen uitbrengen , heeft hen tevens uitgenoodigd en aangemaand om voor candidaten van echt-republikeinsche gezindheid te stemmen, dewijl » het Keizerrijk Frankrijks zedelijk bederf' voltooijen , het Koningschap het weder in de duisternis storten zou", gelijk de generaal (in strijd met de staatkunde van den heer Thiers) zich uitdrukt. — Voor het eerst in langen tijd is er weder een staat van de zaken der Bank van Frankrijk openbaar gemaakt. Daaruit blijkt dat zij op 29 Junij jl. een bedrag van 549,846,061 francs aan gemunt en ongemunt metaal in hare kassen, en daarentegen een bedrag van 2,212,881,865 francs in biljetten aan toonder in omloop had. ITALIË. De Koning Victor Emanuel heeft zich den 28sten Junij van Florence naar Napels begeven, de internationale tentoonstelling van voorwerpen betrekking hebbende tot het zeewezen en de scheepvaart te Napels in oogenschouw genomen en de aan ten toon stellers door de jury toegekende eereblijken uitgereikt. Onder de bekroonde tentoonstellers wordt een Nederlander, de heer Hohwu, te Amsterdam, genoemd. Den SOsten heeft de Koning de door de provincie uitgeschreven scherpschutterswedstrijd geopend. Dien dag heeft het ter gelegenheid van de tentoonstelling belegde congres voor aangelegenheden van handel
en scheepvaart zijne eerste zitting gehouden in bijzijn van den minister van koophandel. In het laatst der vorige maand heeft het stedelijke bestuur van Rome officieel berigt ontvangen dat de Koning op 2 Julij te Rome zou komen om er als souverein zijn verblijf in het Quirinaal te vestigen; dat met het begin dezer maand de onderscheidene ministerien van Florence naar Rome overgebragt zouden worden, en dat ook de wetgevende kamers van 1 Julij af in Rome gevestigd zouden zijn of er door deputatien zouden worden vertegenwoordigd. In het jongst ontvangen nommer van het officiele dagblad van het Italiaansche gouvernement wordt aangekondigd dat het op 1 Julij en vervolgens in Rome gedrukt en uitgegeven zou worden. Naar de verzekering van de Opirdone , een hoofdorgaan der minis'eriele partij te Florence, zou de Paus door eenige Fransche praelaten verzocht en aangespoord geworden zijn om zich naar Corsica te begeven ten einde zich te vrijwaren voor de onaangenaamheden , welke het verblijf te Rome gedurende de eerste dagen der maand Julij voor Zijne Heiligheid zou opleveren. De Heilige Vader zou geweigerd hebben die raadgeving op te volgen. DUITSCHLAND. Blijkens eene door het ministerie van oorlog te Berlyn openbaar gemaakte opgave heeft het corps militaire geneesheeren van het Pruissische leger in den jongsten oorlog een verlies van 101 dooden of gekwetsten geleden ; 6 zijn op het slagveld gesneuveld ; 3 zijn ten gevolge van wonden overleden ; 6B zijn gekwetst , 25 zijn door ziekte en vermoeijenis bezweken. » Deze opgave, zegt de halfofficiele Correspondance de Berlin, levert het bewijs, aan den eenen kant, dat de Franschen in vele gevallen de conventie van Genève, volgens welke de officieren van gezondheid door den vijand gespaard moeten worden, niet in acht hebben genomen ; aan den anderen kant dat onze artsen zich manhaftig aan het vijandelijke vuur blootgesteld hebben om hunne pligten te kunnen vervullen. Voorts strekt deze opgave tot bevestiging van het feit, dat er gedurende den jongsten oorlog geene eigenlijk gezegde epidemien bij ons leger geheerscht hebben. Godurende den Krim-oorlog is een zoo groot aantal militaire artsen door epidemische ziekten weggesleept, dat in vergelijking daarmede het verlies van ons corps officieren van gezondheid ten gevolge van typhus en buikloop buitengewoon gering moet voorkomen." — Uit München wordt onder dagteekening van 30 Junij gemeld: » Nadat de minister van finantien uit Berlyn terug gekeerd is, heeft dezen morgen eene zitting van den kabinetsraad plaats gehad , waarin alle ministers tegenwoordig waren en waarin over de kerkelijke aangelegenheden beraadslaagd is. Naar men verzekert zou de graaf von Bray, ten gevolge van de gestadig stouter wordende houding der geestelijkheid, meer en meer beginnen over te hellen naar het gevoelen van den minister van eeredienst graaf von Lutz. »De oud-katholieken te München (dat zijn degenen die tegen de Vaticaansche besluiten protesteren) hebben van de regering gevraagd dat eene of meer kerken te hunner beschikking gesteld mogten worden, ten einde aldaar voor hen openbare godsdienstoefening zou kunnen worden gehouden door de geestelijken die aan de oude leer der katholieke kerk getrouw zijn gebleven. i) Het tegen September belegde congres van oud-katholieken zal niet, gelijk sommige bladen berigt hebben , te Heidelberg, maar waarschijnlijk te München, misschien wel te Linz gehouden worden Te Heidelberg zullen alleen voorbereidende conferenlien worden gehouden door gedeputeerden uit geheel Duitschland, Oostenrijk. Zwitserland en Italië. »Fen der meest geachte leden van onze akademie, de hoogleeraar in de regten Zenger, is gisteren overleden. Daar hij het adres der hoogleeraren aan den proost Döllinger mede onderteekend had, weigerde de ontboden geestelijke hem de sacramenten der stervenden toe te dienen, zoo lang hij niet voor getuigen verklaard zou hebben dat hij die onderteekening introk, hetgeen de heer Zenger standvastig weigerde Hij ontving daarop de bediening van eenen oud-katholieken geestelijke, zijnen ambtgenoot in de godgeleerde faculteit, die ook de kerkelijke begrafenis zal bezorgen , daar deze door de ultramontaansche geestelijkheid insgelijks ontzegd is geworden. Bij de begratenisplegtigheid verwacht men eene groote demonstratie." RUSLAND. Van de Russische grenzen wordt aan de Ostsee-Zeitung gemeld: »Nadat de Russische overheid reeds zoo vele heimelijk uit de Pruissische grensvestingen ontvlugte Fransche krijgsgevangenen gastvrij in het koningrijk Polen ontvaugen en aan hunne terugzending naar Frankrijk door den Franschen consul te Warschau geene hinderpalen in den weg gelegd had, is zij onlangs plotselijk van handelwijs veranderd, en heeft zij 140 Fransche krijgsgevangenen , die te gelijk uit Thorn naar het Russische gebiéd gevlugt waren, aan Pruissen uitgeleverd. De reden van dien maatregel is gelegen in beduchtheid voor de politieke propaganda der Fransche vlugtelingen. De bedoelde 140 krijgsgevangenen waren reeds meer dan 3 weken en wel van 8 Mei af in de nabij de grenzen aan de Weichsel gelegene stad Nieszawa geïnterneerd geweest. Gedurende dien tijd ontstond tusschen hen en de ingezetenen dier stad een levendig verkeer. Door rijk en arm werden zij ruimschoots van geld, levensmiddelen en kleederen voorzien, en van beide kanten wedijverde men in bewijzen van wederkeerige sympathie, welke zelfs van de zijde der Franschen een niet te miskennen politiek karakter aannamen. Bij drinkgelagen in wijn- en bierhuizen en op andere openbare plaatsen ontzagen zij zich niet toasten op Polen en Frankrijk in te stellen, waarvoor zij door het talrijk verzamelde Poolsche publiek met uitbundige betuigingen van bijval beloond werden. Ten gevolge van een deswege door de stedelijke overheid naar Warschau gezonden berigt, ontving de generaal von Morgenstern bevel om de lastige Fransche gasten onder geleide van eene afdeeling kosakken per spoortrein naar Thorn te brengen en ze aldaar aan de Pruissische militaire overheid uit te leveren." ENGELAND. In de verleden Vrijdag gehouden zitting van het Lagerhuis is door de tegenstanders van de voordragt der regering ter verbetering van de organisatie der landmagt eene poging gedaan om de afdoening van die bill (waarvan in den loop der discussie een groot deel door de regering
ingetrokken is) tot de volgende parlementszitting te doen verschuiven: eerst in de zitting van 3 Julij zal de uitkomst dier poging worden beslist. Intusschen is in de zitting van Vrijdag op voorstel van de regering eene bepaling gemaakt, welke aan de instelling der vrijwillige scherpschutters, door velen enkel als oene fatsoenlijke gelegenheid tot uitspanning gewaardeerd, een meer ernstig voorkomen geeft: er is namelijk, met 212 tegen 30 stemmen, bepaald dat de regering de vrijwilligers-corpsen tijdelijk met het staande leger en de militie (of schutterij) mag vereenigen tot het houden van groote oefeningen te velde, en dat de vrijwilligers gedurende dien tijd aan de krijgsartikelen, dat is aan dezelfde krijgstucht als de soldaten van het staande leger, onderworpen zullen zijn. In dezelfde zitting is op voorstel van den heer Gilpin, en met goedvinden van de regering, besloten den slavenhandel op Afrika's oostkust, de middelen tot wering daarvan en bepaaldelijk de daarop betrekking hebbende bepalingen van het bestaande verdrag tusschen Engeland en de regering van den inlandschen staat Zanzibstr, tot onderwerp van een parlementair onderzoek te maken. De heer Gilpin voerde aan , dat er van het jaar 1862 tot 1867 uit het gebied des Sultans van Zanzibar 97,000 slaven waren uitgevoerd; hij beschuldigde de Portugesche overheden van medepligtigheid aan dien handel inmenschen, en hij klaagde dat er onder de bestaande verdragsbepalingen waren waardoor Engeland belet werd denzelve met alle kracht tegen te gaan. SPANJE. Een schrijven uit Madrid van 27 Junij zegt: n De Koning Amadeus heeft nu voor de eerste maal met eene kabinetskrisis te doen , en hij handelt daarin geheel overeenkomstig het constitutionele beginsel. Toen het ministerie zijn gezamenlijk ontslag op grond van innerlijke oneenigheid aanbood, weigerde hij het aan te nemen, en wel om roden dat het ministerie het vertrouwen van de volksvertegenwoordiging nog bezat evenzeer als dat van de Kroon , dat hem althans niets bekend was waaruit bleek dat de meerderheid der wetgevende kamers tegenhet kabinet gestemd was. »Men herinnert zich nog levendig, hoe het onder de regering der Koningin Isabella toeging: hofkabalen, kuiperijen , persoonlijke neigingen of grillen der Souvereine waren het toen schier altijd waardoor elke kabinetskrisis bewerkt en beslist werd; zoo zag men toen dikwerf den gunsteling van den dag eensklaps aan het hoofd des bewinds plaatsen, en het parlementaire regeringsstelsel gansch ontaarden. Gelukkig dat onze jeugdige Koning beter weet wat den constitutionelen Souverein betaamt" — Het geregtelijke onderzoek wegens de vermoording van den maarschalk Prim wordt onafgebroken voortgezet, hoewel er weinig of niets daarvan uitlekt. De Kamer van Afgevaardigden, gevraagd zijnde om magtiging om een van hare leden, den heer Barcia, in arrest te houden als verdacht van medepligtigheid aan dien moord, heef t i n de zitting van 30 Junij, na eene beraadslaging met gesloten deuren, die magtiging aan de regering verleend. BELGIË. Volgens berigten van de Brusselsche Echo heeft de Belgische gezant te Florence, de heer Solvyns, bevel ontvangen niet alleen om den Koning Victor Emanuel, wanneer deze met 2 Julij Rome tot residentie neemt, derwaarts te volgen, maar ook n om zijnen invloed bij het Italiaansche gouvernement aan te wenden ten einde te bewerken dat de Paus in zijne verhevene waardigheid en doorluchtige betrekking steeds ontzien en geëerbiedigd worde." Het eerste bevel is volgens de Echo iets dat van zelf spreekt, dewijl het een regel van de diplomatie is dat een gezant öf terug geroepen moet worden öf de residentie van den Souverein, bij wien hij geaccrediteerd is, tot verblijfplaats moet hebben ; terwijl het tweede bevel ongepast zou zijn daar het Belgische gouvernement, als het gouvernement van eenen onzijdigen en op godsdienstige gelijkheid gegronden staat zijnde, zich niet met de zaken van het koningrijk Italië heeft te bemoeijen , en niet voor de eerbiediging van den Paus heeft te zorgen. Heden, Maandag, moet, gelijk men weet, eene interpellatie betrekkelijk de den heer Solvyns gegeven instructie bij den Senaat van Belgie door den minister van buitenlandsche zaken worden beantwoord. — De Indépendance Beige vermeldt in hare gisteren avond verschenen uitgave de geruchten, volgens welke de minister van binnenlandsche zaken, de heer Kervyn van Lettenhove, eerstdaags zou aftreden en wel wegens eene handeling rakende het binnenlandsch bestuur welke door den president-minister d'Anethan berispt werd. De Indépendance betwijfelt de juistheid dier geruchten.
VEREENIGDE STATEN. De Parysche Constitutionnel geeft eenige nadere berigten omtrent de expeditie tegen den aan het Chinesche rijk cijnsbaren staat Korea. Naar luid daarvan is die expeditie niet door de zeemagt der Vereenigde Staten alleen, maar door Fransche, Engelsche, Pruissische en Amerikaansche oorlogsschepen te zamen ondernomen, en wel met het doel om de overheden en de bevolking van dat land tot eene meer menschelijke handelwijze jegens de buitenlanders en inzonderheid jegens schipbreukelingen te nopen. Eerst was er beproefd dat doel zonder dadelijke aanwending van wapengeweld te bereiken; doch dit werd door eenen verraderlijken aanval van de zijde der Koreërs belet. Daarop kwam er, den 3den Junij jl,eene boodschap van de regering van Korea, maar haar inhoud werd onvoldoende geacht, daar zij geene waarborgen tegen schending van de wetten der menschelijkheid jegens buitenlanders opleverde. Dit had de reeds vermelde bestorming en vermeestering van eenige forten der Koreërs ten gevolge, waarbij het bleek dat het hun niet aan dapperheid noch aan wapentuig ontbrak. Of dit wapenfeit de beoogde uitwerking heeft gehad , is nog niet bekend. TELEGRAPHISCQE BERIGTEN. Ontvangen gisteren 2 .luiij. Versailles , 1 Julij. De budgetcommissie der Nationale Vergadering ontving gisteren eene deputatie van dagbladschrijvers, die de afschaffing van het dagbladzegel en van de opcenten op hetzelve, welke
thans nog voor de feuilletons betaald moeten worden, kwam aanbevelen. völ<rens de Aqence Havas zou de regering niet ongenegen zijn om de laatstgenoemde belasting af te schaffen. weenen, 1 Julij. In de delegatie van den Rijksraad hebben heden de algemeene beraadslagingen over de begrooting van buitenlandsche za | ien r plaats gehad. De rijkskanselier von Beust verklaarde dat hij onveranderlijk in zijne vredelievende politiek zou volharden, en deed uitkomen dat Oostenrijk met alle mogendheden in vriendschappelijke betrekkingen stond. De betrekkingen met Rusland zouden naar zijne overtuiging, meer en meer op eenen gunstigen voet komen. De beo-rootin» voor het ministerie van buitenlandsche zaken werd daarop zonder 'discussie goedgekeurd MADRin, 1 Julij. In de Kamer van afgevaardigden zijn heden de beraadslagingen over de begrooting voortgezet. Do heer Moret. minister van finantien , verdedigde het ontwerp betreffende het verbreken van het contract met de Parysche bank. Hij verklaarde niet te gelooven dat eene belasting op de rente noodig zou zijn, daar het tekort van weinig belang was. Hij verlangde uitgifte van geconsolideerde schuld, ter dekking van vorige tekorten. De heer Ardanaz bestreed het ontwerp des ministers. W ashington, 1 Julij. Gedurende de vorige maand is de nationale schuld verminderd met ruim 7 millioen dollars. In de schatkist bevond zich gisteren voor 961/2 millioen aan goud en voor 9'/2 millioen aan papiergeld. New York, 1 Julij. Goud-agio 133 /g. Ontvangen linden 3 .Vulij. Parys , 3 Jul'i. De dagbladen deelen nog niets stelligs mede aangaande den uitslag der verkiezingen te Parys. De Gaulois gelooft dat ]5 der candidaten van de Parysche Unie verkozen zullen worden; dat van de lijst der radicalen alleen Gambetta de meerderheid zal erlangen , en dat de vijf overigen tot de candidaten der gematigde republikeinen zullen behooren. Parys , 3 Julij (des middags)). Voor zoo ver uit de voorloopige opgaven, ontvangen uit 34 departementen (dat der Seine niet daaronder begrepen) is op te maken, zijn aldaar 34 republikeinsche en 12 conservative candidaten verkozen. Ryssel , 3 Julij. De generaal Faidherbe en de heer Testelin , beiden republikeinsche candidaten en door de Echo du, iSiord aanbevolen, zijn in het departement du Nord verkozen, met eene meerderheid van twee derden der stemmen. Faidherbe is mede in de departementen Pas de Calais en der Somme verkozen. In het departement der Aisne zijn de republikeinsche candidaten verkozen. Bordeaux, 3 Julij. Hier ziin vier republikeinsche candidaten verkozen met 65,000 stemmen. De lijst der keizerlijk-gezinden verwierf 18,000, die der koningsgezinden 19,000 stemmen. Londen , 3 Julij. Lord Bloomfield treedt af als gezant te Weenen en wordt door den heer Buclianan vervangen. In de plaats van dezen gaat lord Loftus naar St. Petersburg, die te Berlyn door den heer Odo Russell opgevolgd wordt. Volgens een telegram uit Rome is de Koning Victor Emanuel aldaar aangekomen en met buitengewone geestdrift ontvangen. Berlyn , 3 Julij. De Kroonprinsen zijne gemalin vertrekken morgen naar Engeland. Weenen , 2 Julij. Bijna al de dagbladen constateren den gunstigen indruk dien de op gisteren door den graaf von Beust in de delegatie van den Rijksraad gehouden rede gemaakt heeft, en den schier eenstemmigen bijval, dien zijne politiek heeft gevonden. De organen der constitutionele partij doen uitkomen dat die partij bij monde van den heer Herbst hare goedkeuring van de politiek des rijkskanseliers, met name wat Duitschland en Italië betreft, ondubbelzinnig aan den dag heeft gelegd, hetgeen ook gebleken is door de aanneming der begrooting van buitenlandsche zaken zonder eenige wijziging. Washington , 2 Julij. De minister van finantien heeft bepaald dat gedurende de maand Julij voor 4 millioen dollars aan goud verkocht en voor een gelijk bedrag nationale schuld aangekocht zal worden. New Y ork, 2 Julij. Volgens berigt uit New Orleans verwacht men dat de katoenoogst een vierde minder dan in gewone jaren zal opbrengen.
---

