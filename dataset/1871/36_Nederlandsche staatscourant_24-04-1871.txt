NEDERLANDEN. 's GRAVENHAGE, den 22sten April 1871.
Bij Koninklijk besluit van 22 April 1871, n°. 5 , is aan P. A. C. H. T. A. Werdmüller von Elgg, op zijn verzoek, eervol ontslag verleend als majoor commandant van het 8ste bataillon rustende schutterij in de provincie Gelderland. En zijn voorts bij de rustende schutterijen benoemd : in de provincie Gelderland, 8ste bataillon, tot majoor commandant jhr. P. C. van der Does, thans kapitein bij de 4de compagnie van het bataillon; in de provincie Noordholland, 1ste bataillon, 2de compagnie, tot lsten luitenant J. H. Dennig, thans 2de luitenant. tot 2den luitenant D. Hasselaar van der Spar, vroeger 2de luitenant bij de dienstdoende schutterij te Weesp; 3de compagnie, tot lsten luitenant J. Krijgsman , thans 2de luitenant bij de 4de compagnie; 4de compagnie, tot 2den luitenant W. N. Hart, thans schutter; in het hertogdom Limburg, 4de bataillon, staf, tot lsten luitenantkwartiermeester J. H. Geelen, thans 2de luitenant bij de 4de compagnie van het bataillon. Bij Koninklijk besluit van 22 April 1871, n°. 7, is aan Q. G. Bungen berg, op zijn verzoek, eervol ontslag verleend als 2den luitenant bij het corps, gevormd uit de thans ontbonden scherpschuttersereeniging te Sneek. Bij Koninklijk besluit van 22 April 1871, n°. 21, is tot burgemeester der gemeente Maashees benoemd A. M. H. Bonants. Bij Zijner Majesteits besluit van den 21sten April 1871, n°. 18 , ia benoemd tot deurwaarder bij het provinciaal geregtshof in Drenthe R. Mulder, beëedigd klerk ter griffie van de arrondissements-regtbank te Assen. MINISTERIE VAN BINNENLANDSCIIE ZAKEN. Berigt aan de Schipperij. De Minister van Staat en van Binnenlandsche Zaken brengt ter kennis van gezagvoerders van stoombooten en vaartuigen die ijet Sloe bevaren, dat een aanvang is gemaakt met de werken tot afdamming van het Sloe , tusschen de gemeenten 's Heer Arendskerke en Arnemuiden , in de rigting van den in aanleg zijnden spoorweg; dat mitsdien dit vaarwater onveilig is en weldra niet meer bevaarbaar zal zijn; dat intusschen de vaartuigen den weg langs het kanaal door Zuidbeveland kunnen nemen. 's Gravenhage, 21 April 1871. Voor den Minister, De Secretaris-Generaal, Hubrecht. MINISTERIE VAN FINANTIEN. De laatste verzending der Indische post over Brindisi, zoowel die om de veertien dagen met de Britsche pakketbooten , als de expeditie met de Fransche pakketbooten van vier tot vier weken, geschiedt voortaan uit Amsterdam des Zaturdags per trein van 6.45 's morgens in p'aats van des Viijdags per trein van 2.20 des avonds. De eerstvolgende laatste expeditiedagen voor de Indische post over Brindisi vallen dien ten gevolge op Zaturdag den 6den, 13den en 20sten Mei, 3den, lOden en 17den Junij, lsten, 8sten, 15den en 29sten Julij enz. De enkel op de Britsche pakketbooten corresponderende verzonding der Indische post over Triest geschiedt drie dagen vroeger, namelijk uit Amsterdam des Woensdags per trein van 2.20 des avonds. De eerstvolgende expeditiedagen over Triest zijn derhalve 3, 17 en 51 Mei, 14 en 28 Junij en 12 en 26 Julij. Het publiek wordt voorts herinnerd, dat het enkel port per 15 grammen voor de gefrankeerde brieven over Brindisi zestig cents, en dat der gefrankeerde brieven over Triest vijf en vijftig cents bedraagt, alsmede dat het port der ongefrankeerde brieven twintig cents hooger is, en alzoo respectivelijk tachtig en vijf en zeventig cents per enkel port bedraagt. Bij ontoereikende frankering door middel van postzegels wordt het tarief der ongofrankeerde brieven toegepast. De waarde der gebezigde postzegels wordt daarbij echter in rekening gebragt en van het verschuldigde port afgetrokken. 's Gravenhage, den 2lsten April 1871. De Minister van ïinantien, Blussé. Telegrafie. Te rekenen van den 30sten April aanstaande zal het Rijkstelegraafkantoor
te Willemstad op Zon- en feestdagen open zijn van 8 tot 12 ure voormiddags. De diensttijd op werkdagen blijft onveranderd. Met ingang van der. lsten Mei aanstaande wordt het telegraafkantoor op het station der Nederlandsche Rijnspoorwegmaatschappij te Zegwaard voor het algemeen verkeer geopend. Op de berigtenwisseling van dit kantoor met alle overige kantoren in Nederland wordt het eenvormig tarief van 0.30 gl. per enkelvoudig telegram toegepast. De regelen omtrent het bestelgeld zijn op het verkeer met Zegwaard vankracht. 's Gravenhage, den 22sten April 1871. Namens deu Minister, De Secretaris-Generaal, Bartstra.
---

BUITENLANDSCHE BERIGTEN. FRANKRIJK.
Het gisteren medegedeelde manifest der Parysche Commune aan het Fransche volk behelst eene aanwijzing van haar politiek stelsel, hetwelk in de daad de strekking heeft om den Franschen Staat in eenen stedenbond, gelijk Italië in de middeneeuwen was, te herscheppen, alsmede eene aanwijzing van haar volkshuishoudelijk stelsel, hetwelk zijne socialistische rigting verraadt door de belofte om » den eigendom universeel , of algemeen, te maken, en om de uitzuiging, de speculatien van woekeraars en wisselhandelaren, de monopoliën en privilegie)), welke het slavenjuk hebben opgelegd aan degenen die niets dan arbeidzame handen bezitten, te doen ophouden." Doch het hoofddoel van het manifest is kennelijk, den bijstand van Frankrijk in te roepen; en daarom heeft het onder het publiek te Parys, althans bij sommige oordeelkundige lieden, den indruk vaneenen noodkreet der Commune, van een veeg teeken en voorbode der ontbinding, gomaakt. Immers het manifest besluit aldus: »Wij doen een beroep op Frankrijk. Frankrijk doe dezen bloedigen strijd ophouden. Frankrijk moet Versailles ontwapenen door zijnen on weerstaan baren wil plegtig aan den dag te loggen. Daar het deel zal hebben aan de vruchten des strijds dien wij thans voeren, behoort het zich deelgenoot van onze krachtsinspanning te verklaren; het zij onze bondgenoot in dezen krijg, die niet anders dan of met de zege van het denkbeeld der Vrije Gemeente, of met den ondergang van Parys kan afloopen." Of dit manifest elders in Frankrijk den door de Commune beoogden indruk zal maken, wordt betwijfeld. Wel zijn er in Marseille, Lyon en sommige andere steden dezer dagen stemmen opgegaan die voor de Parysche Commune pleitten en aansluiting aan haar streven aanbevalen ; doch zelfs in de bedoelde steden schijnt de groote massa der bevolking zich de zaak niet aan te trekken. — Het dagblad der Commnne zegt in zijn nommer van 20 April: «Het militaire geregtshof heeft in zijne zitting van den 18den dezer de doodstraf uitgesproken tegen Girot, chef van het 74ste bataillon nationale garde van Parys, omdat hij had geweigerd tegen den vijand op te trekken. Met het oog op de blijken van demokratische gezindheid, vroeger door Girot steeds gegeven, heeft de uitvoerende commissie der Commune hem eene andere straf opgelegd. Hij zal verklaard worden den rang van burger en van militair te hebben verbeurd, en zal in de gevangenis worden gehouden zoo lang als de oorlog duurt." — De Parysche correspondent der Independance Beige gewaagt in een schrijven van verleden Donderdag van eenige blijken van weerspannigheid , die zich in de laatste dagen onder zekere afdeelingen der nationale garde van Parys zouden hebben voorgedaan; verder schrijft hij: ii De generaal Cluseret zelf begrijpt dat het gevaarlijk zou zijn do blijken van aangroeijende geneigdheid tot verzet tegen den wil der Commune in den wind te slaan; immers hij heeft thans aan verscheiden bataillons vrijheid gegeven om zich tot de dienst binnen hunne wijk te bepalen en de door de Commune bevolen dienst niet te verrigten." Doch het aantal bataillons nationale garde, die zich verbonden hebben om noch de bevelen der Commune te gehoorzamen noch zich te laten ontwapenen, bedroeg verleden Donderdag-avond nog maar zeven. — In het dagblad der Commune van den 20sten is eindelijk eene officiele mededeeling gedaan omtrent de uitkomst der verkiezingen welke verleden Zondag in Parys ter aanv ulling van den gemeenteraad waren gehouden. Er zijn toen. gelijk daaruit blijkt, keuzen «.edaai . met een uiterst gering aantal stemmen, bij voorbeeld met slechts omstreeks 2000 stemmen van de 24,000 in het arrondissement ingeschreven stemgeregtigden, met 3000 stemmen van de 28,000 stemgeregtigden, enz. De Commune heeft met 26 tegen 13 stemmen die verkiezingen geldig verklaard, hoewel do bestaande wetgeving bepaalt dat niemand geldig verkozen is die niet minstens de stemmen van een achtste deel van het aantal ingeschreven stemgeregtigden op zich heelt
vereenigd. Ue Commune heeft raadzaam geacht niet zoo naauwlettend in het toelaten van nieuwe leden ter aanvulling harer vergadering te zijn , maar zich met mannen van de keuze eener kleine minderheid te vergenoegen. Doch onder die mannen zijn er welke zeiven hunne verkiezing als ongeldig beschouwen en alzoo weigeren in den Paryschen gemeenteraad zitting te nemen ; als zoodanig wordt Rogeard, de bekende pamphlet-schrijver en bestrijder van het Keizerlijke gouvernement, door den correspondent der Indépendance Beige genoemd. — De Nationale Vergadering heeft in do zitting van 18 en in die van 19 April de discussie voortgezet over de voordragt der regering ter tegemoetkoming aan die ingezetenen van Parys, welke door de insluiting en de belegering der stad buiten staat gesteld zijn om de verschuldigde huurpenningen voor hunne woning te betalen. De regering heeft gemeend iets te moeten doen voor die talrijke en buiten hare schuld in nood geraakte klasse der bevolking van Parys, zijnde er daar ter stede niet minder dan 280,000 lieden die als huurders afrekening met de verhuurders te houden hebben; zij heeft verder geoordeeld dat do door den loop der gebeurtenissen veroorzaakte schade niet door de huurders alléén, maar billijkerwijze mede door de verhuurders geleden moest worden ; en zij heeft alzoo voorgosteld, in Parys scheidsregterlijke commissien voor die zaak in te stellen, wier bevoegdheid hoofdzakelijk hierin zal bestaan dat zij aan de huurders gedurende eenen bepaalden tijd uitstel van kwijting der opgeloopen huur of van een bepaald gedeelte daarvan zullen kunnen verleenen. Bij de discussie der vergadering over dat wetsontwerp kwam het sterk uit, dat vele leden schroomden de hand aan aangegane contracten te slaan , wetsbepalingen te maken welke op vroeger bestaande overeenkomsten van particulieren moesten terugwerken, en den eigenaar van vast goed om den wille van den gebruiker een deel van zijn regt te ontnemen. Doch de Vergadering begreep zich daaraan als eene onmiskenbare hoewel bedroevende noodzakelijkheid te moeten onderwerpen; en zij heeft reeds de eerste vier artikelen van het wetsontwerp, nagenoeg onveranderd, aangenomen. In de zitting der Vergadering van den 19den hebben twee van de ministers, de heeren Favre en Simon, beide oud-republikeinen, de verklaring van den heer Thiers, dat het gouvernement geene verandering in den regeringsvorm maken wilde of zocht voor te bereiden, nadrukkelijk herhaald; zij hebben te kennen gegeven dat al de partijen zich op de goede trouw van het hoofd der uitvoerende magt konden verlaten. In die zitting werd door do regering medegedeeld dat hare troepen zich meester hadden gemaakt van het spoorweg-station te Asnières, van eene aldaar door de opstandelingen opgeworpen barricade en van andere positien van vrij wat sterkte. DUIT SC HL AND. In zijne zitting van den 20sten dezer heeft de Duitsche rijksdag met 185 tegen 158 stommen het voorstel van den heer Schulze aangenomen , hetwelk strekte om artikel 32 der rijksconstitutie in dier voege te wijzigen , dat de leden van den rijksdag voortaan eene vergoeding voor hunne kosten van verblijf te Berlyn zouden genieten. — De Würtembergsche Staats-Anzeiger van 21 April bevat de volgende bekendmaking van het departement van eeredienst en onderwijs : » Ten gevolge van een besluit van Z. M. den Koning van den 18den dezer, genomen nadat de geheime raad daaromtrent gehoord was, wordt bij deze bekend gemaakt, dat de regering aan de besluiten va n bet Vaticaansche Concilie te Rome, gelijk die in de beide Dogmatiek e Constitutien van 24 April en 18 Julij des vorigen jaars bijeen verzameld zijn, en inzonderheid aan tiet in laatstgenoemde constitutie vervatte leerstuk van de persoonlijke onfeilbaarheid des Pausen , geenerlei regtskracht ten aanzien van staats- of burgerlijke aangelegenheden toekent" D E N E M A R K E N. Van eene officieuse zijde wordt uit Weenen aan de Augsburger Allgemeine Zeitung onder dagteekening van 19 April geschreven: » Tusschen Pruisscn en Denemarken zijn onderhandelingen over NoordSleeswijk begonnen of moeten dezer dagen beginnen. Rusland doet aan beide kanten zijnen invloed gelden om het tot stand brengen eener schikking te bevorderen. Oostenrijk daarentegen onthoudt zich voortdurend van alle bemoeijenis in dezen, en zal iedere oplossing goedkeuren , welke door Pruissen en Denemarken aanneemlijk wordt geacht." ZWEDEN EN NOORWEGEN. Blijkens eene telegraphische mededeeling uit Stockholm isden21sten aldaar het stoffelijke overschot van wijlen H. M. de Koningin plegtig ter aarde besteld. Ten 12 ure bewoog zich de lijkstoet onder het luiden van alle klokken van het paleis naar de Ritterholmskerk, die van binnen geheel zwart gedrapeerd was. Voor den lijkwagen werden door wapenherauten de Zweedsche en Noorweegsche insignien deiKoninklijke waardigheid gedragen; achter het lijk volgden de Kroonprins van Denemarken, de Hertogen van Ostgotland en van Dalekarlien, broeders des Konings, en de Prins von Wied. De vertegenwoordigers der vreemde monarchen, de heeren van Panliuys, Hegermann, Lindenkron, Bonin, Berger en Brandenstein, hadden zich vooraf naar de Kerk begeven, alwaar do inzegening van het lijk door den aartsbisschop Lundberg geschiedde en de lijkrede door den hofprediker Rindgreen gehouden werd. De Koning, die pas van eene ernstige ziekte hersteld is, en de Koningin -Moeder waren bij de plegtigheid niet tegenwoordig. In de stad waren alle huizen gesloten. ENGELAND. Eergisteren werd in het Britsche Hoogerhuis gevraagd of de gemengde commissie te Washington eene schikking omtrent de visscherij in de Canadasche wateren had getroffen van zulken aard als door de Times van dien dag was verzekerd. De minister van buitenlandsche zaken antwoordde dat hij geen berigt had ontvangen hetwelk tot bevestiging van dat gerucht kon strekken; doch hij voegde daarbij de verklaring dat Harer Majesteits gouvernement geeue reden had om zich te beklagen over den geest waarin deonderhandelingen te Washington werden gevoerd. — In Engeland bedraagt de incometax thans vier pence van ieder pond sterling belastbaar inkomen, of 1 £ 13 sh. 4 d. van de 100 £ inkomen. Naar het eergisteren door de regering aan hot Lagerhuis gedane voorstel zal zij in het nieuwe dienstjaar 2 £ 4 sh. per 100 £
inkomen bedragen of twee en een vijfde per cent van het belastbaa inkomen. Deze verhooging moet tot goedmaking der nieuwe uitgaven voor 's lands weerbaarheid strekken, met eene verbetering der bepalingen op het regt van successie, en met eene nieuwe belasting, aan de Vereenigde Staten ontleend, namelijk op de lucifers en strijkzwavelstokken van hout en van was. Deze nieuwe belasting zal slechts een halven stuiver op ieder honderdtal houten lucifers, en eenen stuiver op ieder honderdtal lucifers van was bedragen, doch, bij het ontzettend groote verbruik van dat artikel, naar de raming 550,000 pond sterling in het jaar opbrengen. Met 201 tegen 4^ stemmen heeft het Huis deze belasting voorloopig goedgekeurd. Het denkbeeld van eene geldleening ter voorziening in de nieuwe uitgaven voor 's lands verdediging werd door de regering als volstrekt verwerpelijk ter zijde gesteld. ITALIË Het Italiaansche parlement heeft tot nu toe van het buitenland een enkel blijk van goedkeuring der bezetting van Rome ontvangen; het bestaat in een adres der Rumanische Kamer van Afgevaardigden, waarin op naam der Rumaniers geluk aan het volk en het gouvernement van Italië wordt gewenscht wegens de door hen gevolgde staatkunde, en bepaaldelijk wegens bet in bezit nemen van Rome als Italië'» waarachtige en natuurlijke hoofdstad. In de zitting dar Italinanscïie Kamer van Afgevaardigden van den löden dezer werd door den voorzitter kennis van de ontvangst van dat adres gegeven en deszelfs inhoud , op verlangen van vele leden , voorgelezen. De voorlezing deed luid gejuich in de vergadering opgaan ; daarop verklaarde de voorzitter, dat hij geloofde de tolk van het Italiaansche parlement te zijn, wanneer hij namens hetzelve aan de Rumaniers dank voor hunne toetreding betuigde. —• Een dagblad van Opper-Italie, de Mout Blanc , geeft eenige bijzonderheden betrekkelijk den tunnel die onder door den Mont-Cenis heen is gegraven ten einde eene onafgebroken spoorweg-communicatie tusschen het noorden en het zuiden van Europa te verkrijgen. In het middenste gedeelte heeft de gaanderij de veroischte breedte nog niet, maar wordt zij verruimd met hulp van buskruid-mijnen in de rotsen die de wanden uitmaken. Deze en de overige ter voltooijing van den tunnel vereischte werkzaamheden zullen , naar de opgave van het genoemde blad, tegen het eind der maand Junij eerstkomende volbragt zijn, zoodat de inwijding der nieuwe spoorwegbaan in de daarop volgende maand zou kunnen plaats hebben. TURKYE De Indépendance Beige heeft over Konstantinopel vrij gunstige berigten uit Rumanie ontvangen. Naar luid daarvan kwam er verbetering in de politieke gesteldheid van dat land; de conservative partij • waartoe het nieuwe ministerie behoort, won er veld, en de Vorst Karei ontving van de zijde des volks blijken van verknochtheid; zoo had hij uit Moldavië eene schriftelijke betuiging van trouw van een aantal aanzienlijke ingezetenen ontvangen. Dat de Porte hetzij aan den Vorst of aan Europesche mogendheden verklaard zou hebben op tusschenkomst, en wel op eene afzonderlijke tusschenkomst, in Rumanie bedacht te zijn, wordt in de aangehaalde berigten tegengesproken. De Vorst Karei doet thans met zijne gemalin eenen togt door Moldavië. 15 E L G I E Bij een Koninklijk besluit van 28 Maart was de uitvoer van vee uit Belgie naar Frankrijk verboden. Dit verbod heeft tot wering der veepest bijgedragen, daar het de Fransche veehandelaren weerde; het is thans, bij een Koninklijk besluit van den 20sten dezer, uitgebreid zoodat het ook aan den uitvoer van versch vleesch uit Belgie naar Frankrijk een einde maakt. — In de gisteren gehouden zitting heeft de Kamer van Vertegenwoordigers de door het conservative ministerie voorgedragen kieshervorming liooren verdedigen door twee leden van de regter zijde, de heeren de Theux en Royer de Behr, en bestrijden door den heer Dumortier, die tot de streng-conservative, alsmede door den heer Demeur , die tot de ultra-liberale rigting behoort. De twee eerstgenoemden bestreden al de tot dus ver ingediende amendementen, en drongen aan op de aanneming van het wetsontwerp zonder verandering. De heer Dumortier verklaarde onbewimpeld dat hij in de tegenwoordige tijdsomstandigheden geenerlei uitbreiding van het stemregt noodzakelijk of raadzaam achtte, en dat, indien er thans eene uitbreiding van het stemregt doorgedreven moest worden , de door het gouvernement voorgedragene geenszins de minst bedenkelijke zou zijn. Ten einde de voorgedragen kieshervorming zoo veel mogelijk van hare bedenkelijke strekking te ontdoen , droeg hij een amendement voor ; volgens hetzelve zou in de gemeenten van 20,000 of meer inwoners het kiezersligchaam worden gesplitst in drie deelen ; de hoogst aangeslagenen in de belastingen zouden het eerste deel uitmaken; het derde deel zou bestaan uit de stemgeregtigden die weinig belasting opbrengen, en het tweede deel uit degenen wier aanslag in de belastingen in het midden tusschen de hoogste en de laagste klasse ligt. Ieder van die drie deelen zou by eene afzonderlijke'stemuitbrenging een derde deel des gemeenteraad» hebben te benoemen; alzoo zou de weg wordenafgesneden voor het gevaar van overstelping der gegoede klassen door de stemmen der arbeidende volksklasse. Tenzij eenig voorbehoedmiddel van dien aard aan de voorgedragen census-verlaging wierd verbonden, meende de heer Dumortier, dat de kieshervorming in de eerste plaats de vorming in Brussel van eene Commune naar het voorbeeld van Parys, en ten slotte den val der Belgische constitutie, der dynastie en der volk svrijheden, waarvan thans ieder Belg het volle genot had, ten gevolge zou hebben. Inzonderheid deed de heer Dumortier opmerken dat Brussel als het ware de vergaderbak van het uitschot der bevolking van Parys en van geheel Frankrijk was geworden, en dat er alzoo een element van wanorde, wel van uitheemschen oorsprong doch van niet geringe kracht, in Belgie was gekomen. Hij voegde daarbij als eene bij elke uitbreiding der politieke regten te behartigen waarheid, dat het eens geschonkene nooit terug genomen zou kunnen worden; en hij wees waarschuwend op Frankrijk, waar menigeen thans het algemeene stemregt op grond der bittere ervaring vloekte maar zonder den moed te hebben om be-
perking daarvan voor te slaan. Frankrijk was alzoo in het oog des sprekers gelijk aan den in de Grieksche fabelleer bekenden persoon die een vergiftigd gewaad aangedaan hebbende, zijn vleesch daaraan voelde vastschroeijen en het doodelijke omhulsel van z'gne leden trachtte te rukken, doch zich daardoor maar te vaster in deszelfs plooijen wikkelde. De voordragt der regering werd door den heer Demeur bestreden om reden dat zij den census slechts verlaagde maar niet afschafte, en alzoo duizenden tot politieke rijpheid gekomen burgers van het genot der politieke regten uitgesloten hield. TELEGRAPHISCIIE BERIGTEN. Versailles . 21 April. De Nationale Vergadering heeft met 390 tegen 128 stemmen de wet op de huishuren in Parys aangenomen. Yan den Mont Valérien wordt een levendig kanonvuur tegen de omstreek der Porte Maillot onderhouden. Men heeft echter nog niets van een gevecht vernomen. Versailles , 21 April. Het officiele blad der Commune bevat heden eindelijk de erkentenis dat de troepen van Versailles den linker oever der Seine bij Asnières bezet hebben. Personen, die van Parys komen, verzekeren dat de moeste nationale garden der marschbataillons stil te huis blijven, en dat van de heden morgen uitgerukte bataillons geen «nkel 400 man telde. L'Opinion Nationale en le Bien Public blijven niettegenstaande het besluit tot hunne schorsing verschijnen. Versailles, 22 April, des morgens. Er is niets van belang voorgevallen, maar de bewegingen der troepen geven grond om te gelooven dat er een ernstig gevecht ophanden is. Parys , 21 April (8 ure des morgens). Gisteren is aan den kant van Vanves, Issy en Clamart niets niouws voorgevallen. Een officieel rapport zegt dat in den nacht van den 19den twee barricaden te Neuilly ontruimd, door de troepen van Versailles bezet en gisteren door de nationale garde hernomen zijn. De troepen van Versailles, die zich op den linker oever der Seine verschanst hebben, concentreren zich ook te Puteaux en Courbevoie. Le Mot cCOrdre zegt dat de gefoedereerden meester zijn van Neuilly en van het westelijk gedeelte van Asnières. Al de dagbladen stemmen overeen in het gevoelen dat er van den kant der troepen van Versailles een groote en algemeene aanval op handen is. Parys, 21 April, ten 6 ure des avonds. Er is den ganschen dag tusschen Clichy en Neuilly hevig gestreden. In Neuilly wordt de strijd van huis tot huis voortgezet. Er zijn van hier talrijke detachementen ter versterking van ons krijgsvolk te Clichy afgezonden. Brussel, 22 April Hier wordt verzekerd dat Saint-Dénis door de troepen van het Fransche gouvernement bezet, en de spoorweg-communicatie er afgesneden is. Londen , 21 April. In de zitting van het Lagerhuis hebben onderscheiden leden aangekondigd dat zij de door den kanselier der schatkist voorgestelde finantiele maatregelen zullen bestrijden. Voorts is gehandeld over een voorstel om van de regering te verlangen dat zij de artikelen 1 en 2 van het tractaat van Parys van 1856 opzegge, als strijdig met Engelands belangen. Dit voorstel werd na eene korte discussie ingetrokken. Berlyn, 21 April. De Kreuzzeitung verklaart dat de mededeelingen van eenige dagbladen aangaande vermeende onderhandelingen over de Noord-Sleeswijksche quaestie alleszins voorbarig zijn. Weenen , 21 April. In de zitting van het Huis van Afgevaardigden des rijksraads is heden door den voorzitter medegedeeld dat de heer Rechbauer en 51 andere afgevaardigden eene tot den, minister van eeredienst gerigte interpellatie hebben ingediend, van dezen inhoud: n Waarom zijn de in 's Keizers rescript van 30 Julij 1870 en in de troonrede toegezegde voorstellen van wet tot regeling der betrekkingen tusschen den staat en de katholieke kerk nog niet ingediend? AVelke hinderpalen staan aan de indiening daarvan in den weg? Wanneer denkt de regering ze voor te dragen?" De nieuwe minister Grocholski is door den minister-president aan het Huis voorgesteld. De regering heeft magtiging van het Huis ontvangen om de heffing der belastingen tot de maand Mei aanstaande op den tegenwoordigen voet voort te zetten. Pesth , 21 April. In de heden gehouden zitting van het Lagerhuis verspreidde zich de tijding dat de heer Paul Nyazy, een van de leiders der linker zijde, zich zei ven om het leven had gebragt.
---

