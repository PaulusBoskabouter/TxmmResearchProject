NEDERLANDEN. 's GRAVENHAGE, den 11den December 1871.
Bij Zijner Majesteits besluit van den 8sten December 1871, n°. 17, is aan F. A. H. Brouwers, op zijn daartoe gedaan verzoek, eervol ontslag verleend als notaris te Gronsveld, en benoemd tot notaris binnen het arrondissement Maastricht, ter standplaats de gemeente Gronsveld, F. G. H. Brouwers, candidaat-notaris aldaar , een en ander in te gaan den lsten Januarij 1872. Bij Koninklijk besluit van 6 December 1871, n°. 14, is de directeur van een der Rijkstelegraaphkantoren P. J. Nieuwenhuysen benoemd tot telegrapliist der 1ste klasse. MINISTERIE VAN FINANTIEN. Telegrafie. Met ingang van den lsten Januarij 1872 worden Rijkstelegraafkantoren met beperkte dagdienst geopend te Egmond en te Wijk bij Duurstede, alsmede het telegraafkantoor op het station der Nederlandsclie Centraalspoorwegmaatschappij te Putten , met doorloopende dagdienst. Op het verkeer van deze met alle overige kantoren in Nederland wordt het uniforme tarief van 0.30 gl. per enkelvoudig telegram toegepast , terwijl omtrent de tariven voor het buitenland nadere inlichtingen aan de genoemde kantoren te bekomen zijn. Het hulpkantoor van den Rijkstelegraaf, dat ten behoeve van het reizend publiek sedert eenige jaren op het spoorwegstation te Roosendaal was gevestigd, wordt in verband met de opening van het telegraafkantoor der Spoorwegmaatschappij op dat station voor het algemeen verkeer, te rekenen van den lsten Januarij aanstaande, opgeheven. 's G. avenhage, den 9den December 1871. Namens den Minister, De Secretaris-Generaal, Bartstra.
---

BUITENLANDSCHE BERIGTEN. FRANKRIJK.
In de verleden Vrijdag gehouden zitting dor Nationale Vergadering is door een legitimistisch lid, den heer Hervé de Saisy, een wetsvoorstel ingediend van dezen inhoud: Art. 1. De Nationale Vergadering vraagt van Frankrijk aanwijzing van den regeringsvorm waaronder het wil leven; de door haar gestelde vraag is: republiek of monarchie? Art. 2. Al de stemgeregtigde burgers zullen op den 28sten Januarij 1872, ieder in zijne gemeente, opkomen en de in stemming gebragte vraag ieder afzonderlijk beantwoorden met het woord republiek of wel met het woord monarchie , geschreven op een toegevouwen biljet, hetwelk zij in de stembus zullen werpen. Art. 3. De gelegenheid tot stemuitbrenging zal eeneu dag duren; zij zal ten zes ure 's ochtends geopend en ten vijf ure 's avonds gesloten worden. Art. 4. De Nationale Vergadering zal de uitkomst der algemeene stemuitbrenging openbaar maken. en zal terstond daarop aan het werk gaan om aan Frankrijk eene politieke constitutie te geven in overeenstemming met den definitief uitgedrukten wil der natie. Tot aanbeveling van dit voorstel zeide de heer de Saisy, terwijl hij behar,deling op korte termijnen vroeg: «Frankrijk leeft als bij den dag ; wat de dag van morgen brengen zal weet het niet: onzeker zijnde waarheen het gaat, en vergeefs naar den dag der beslissing zijns lots uitziende, geraakt het door verlies van krachten in eenen staat van uitputting, en dient het tot voorwerp van speculatie voor de staatspartijen, welke zich regten zoeken aan te matigen die enkel en uitsluitend aan de natie en aan haren oppermagtigen wil toekomen. Dat is juist de weg waarop eene burgermaatschappij de slooping en den ondergang te gemoet gaat; op dio sterk hellende baan dienen wij ten spoedigste halt te maken. i) Frankrijks behoud en heil zijn aan deze Vergadering toevertrouwd. Zij heeft reeds eenmaal het werk van 's lands politieke reorganisatie verschoven , toen het haar te doen was om de verwijdering der buitenlandsclie troepen te bespoedigen en om het herstel van orde en wet in Parys te bevorderen: indien zij dat werk nu wederom uitstelt, verliest zij haar souvereine gezag en laat zij het land ten prooi aan de onzekerheid. Sedert lang wacht Frankrijk van u, zijne vertegenwoordigers , verlossing uit de onzekerheid, bestendigheid voor de toekomst." Dez» toespraak alsmede de voorlezing van het wetsvoorstel werden zonder blijken van goed- of van afkeuring aangehoord. De Vergadering besloot het voorstel niet op korte termijnen, maar op de gewone "wyze te behandelen, en het alzoo te verzenden naar de commissie belast
met het voorbereidend onderzoek der voorstellen van volksafgevaardigden. Vervolgens vereenigde de Vergadering zich met het voorstel harer commissie om de voordragt tot weder-invoering der in 1849 gemaakte maar onder het Keizerrijk afgeschafte bepalingen tegen onderlinge coalitien van werklieden alsmede van werkgevers, in beraadslaging te nemen. Het is eene reeds lang aanhangige voordragt van twee leden, de heeren Pelteroau-Villeneuve en Delsol. De minister van finantien deelde mede dat hij in de zitting van den volgenden dag de begrooting der staatsuitgaven en inkomsten over het jaar 1872 zou voordragen; maar daar het aan tijd ontbrak om ze vóór het begin van dat dienstjaar regelmatig vast te stellen, vroeg hij tevens magtiging voor de regering om die begrooiing voorloopig voor drie maanden tot rigtsnoer te nemen en in toepassing te brengen. Door denzelfden minister werd een ontwerp van wet ingediend, hetwelk deze bepalingen inhoudt: Art. 1. De decreten van 2 Januarij 1852 betrekkelijk de bezittingen der familie Orleans worden mits dezen en blijven ingetrokken. Art. 2. De roerende en de vaste goederen , door den Staat krachtens de gemelde besluiten in beslag genomen en die thans nog niet vervreemd zijn , zullen terstond aan hunne eigenaren terug gegeven worden. Art 3. Deze wet geeft geen regt tot het instellen van geregtelijke eischen of tot het aanwenden van geregtelijke dwangmiddelen tegen de koopers der door den Staat ingevolge de nu afgeschafte decreten verkochte goederen, noch tegen degenen welke in de regten dier koopers treden of zijn getreden. Art. 4. De Nationale Vergadering geeft aan de prinsen van Orleans acte van hunne verklaring dat zij afzien van elke schuldvordering tegen den Staat, welke op de uitvoering der decreten van 22 Januarij 1852 gegrond mogt kunnen worden. Art. 5. Al de acten waarbij de prinsen van Orleans weder in het bezit van de bedoelde goederen worden gesteld, hetzij door teruggave van wege den Staat, of doordat de krachtens gemelde decreten verkochte goederen door de koopers op nieuw worden verkocht (mits dit binnen een jaar na de uitvaardiging dezer wet geschiede) zullen slechts aan de betaling van een vast registratieregt, niet aan het proportionele registratieregt, onderworpen zijn. Een wetsvoorstel van den heer Duchatel strekkende om te bepalen dat de Nationale Vergadering, de uitvoerende magt en de ministers Parys tot zetelplaats nemen , noopte den minister van binnenlandsche zaken om het spreekgestoelte te beklimmen, n Ik wil thans niet in de behandeling der vraag zelve treden (zeide hij); het is het tijdstip daarvoor niet. Maar het is eene vraag van zoo veel gewigt dat zij de gedachten der regering wel tot zich moest trekken ; wij wisten dat er hier door leden der Vergadering voorstellen dienaangaande zouden gedaan worden; en wij mogten niet vergeten dat er nog maar kort geleden (dat is in September jl.) eene beslissing in die zaak door de Vergadering was geveld. In dien staat der zaken meende het gouvernement, uit beleefdhoid jegens de Vergadering te moeten afwachten dat door leden van haar do eerste stap gedaan werd. » Wanneer het uur der discussie zal gekomen zijn, zal het gouvernement u zijn gevoelen over de zaak zelve doen kennen. Intussclien is het met den voorsteller van oordeel dat zoodanige vraagstukken, eenmaal aanhangig gemaakt zijnde, ten spoedigste beslist dienen te worden. Na zich aldus te hebben uitgelaten over de vraag of dit wetsvoorstel op korte termijnen, of wel op de gewone wijze zal worden behandeld, wil de regering dit punt aan de Vergadering te beslissen overlaten." Niettegenstaande do verklaring van den minister van binnenlandsche zaken, en ofschoon de heer Thiers onlangs (in liet bekende schrijven aan den letterkundige Jules Janin) zijnen wensch heeft uitgesproken om spoedig met de Vergadering en met de ministerien weder in Parys gevestigd te zijn — heeft de Vergadering, stemmende bij wijze van zitten en opstaan, besloten Duchatel's voorstel niet als eene spoed eischende zaak te behandelen. De Vergadering heeft een door drie leden gedaan voorstel om de stad Lyon en het departement waarvan zij de hoofdstad is, van den staat van beleg te ontheffen , verworpen en zelfs geweigerd het in beraadslaging te nemen ; vooraf was door den minister van binnenlandsche zaken deze verklaring afgelegd: » De gesteldheid der stad Lyon is beter geworden ; doch zij is nog verre van te zijn zoo als wij zouden wenschen ; daarom rigt ik, weemoedig maar vastberaden , het verzoek tot de Vergadering om er de zaken nog op den tegenwoordigen voet te laten blijven." Insgelijks weigerde de Vergadering een voorstel tot opheffing van den staat van beleg in Marseille en in het departement waarvan die stad de hoofdplaats is, in beraadslaging te nemen Een der leden welke dit voorstel hadden gedaan, de heer Rouvier, zeide bij deze gelegenheid dat de Commissie van Gratie » eene bloedige uitdaging " aan de bevolking van Marseille had gerigt, namelijk door het aldaar tegen Gaston Crémieux gevelde doodvonnis te doen uitvoeren. Deze uitval verontwaardigde zeer vele leden , daar dezelve niet enkel voor de
gemelde commissie, maar voor de Vergadering zelve, waarvan de commissie een uitvloeisel is, krenkend scheen. Rouvier weigerde dat gezegde terug te nemen , en ontving deswege, overeenkomstig het reglement van orde, eene uitdrukkelijke berisping van den voorzitter. — In de zitting der Nationale Vergadering van eergisteren (Zaturdag) kwam de wrevel der ultra-republikeinsche partij tegen de Commissie van Gratie, die dusver telkens gratie weigerde, op nieuw aan den dag. Aan de linker zijde der vergadering riep een lid, dat die •commissie eene commissie van moordenaren was; doch de persoon van wien dat gezegde kwam , deed zich niet kennen. Toen zeide de heer Ordinaire tot de leden der commissie: » Er kleeft bloed aan uwe handen." Dit veroorzaakte ongemeen groote opschudding; de vergadering besloot met algemeene stemmen op een dertigtal na, den heer Ordinaire te bestraffen met eene berisping; hetgeen volgens het reglement inhouding van het aan de volksafgevaardigden toegelegde daggeld voor eene halve maand ten gevolge heeft, en verder in het departement hetwelk den bestraften persoon afgevaardigd heeft, alom met aanplakbiljetten bekend gemaakt moet worden. Het is de eerste maal dat die strafbepaling van het reglement van orde door de Nationale Vergadering wordt toegepast. Daarop werd door de regering verlangd dat de vergadering strafregtelijke vervolgingen zou doen instellen tegen al de dagbladen welke de Commissie van Gratie gehoond hadden; hetgeen, zeide de minister van justitie, met de bestaande wetsbepalingen tegen het honen der wetgevende kamers overeenkwam, daar de Commissie van Gratie een deel der Vergadering was. Deze voordragt vond veel bijval, te meer daar do President der Republiek door sommige dagbladen voorgesteld was als oneenig zijnde met de Commissie van Gratie, en ontevreden over hare strenge beslissingen. De Vergadering heeft geweigerd petitien om gratie voor de Parysche opstandelingen in behandeling te nemen. Eindelijk is nog in de zitting van Zaturdagde staatsbegrooting voor 1872 door het gouvernement voorgedragen, alsmede eene wijziging van de statuten der Bank van Frankrijk, die haar vrijheid zal geven om voor drie duizend millioen francs banknoten (dat is 600 francs meer dar. bet tegenwoordige maximum) in omloop te hebben, en om kleinere biljetten dan van 25 francs uit te geven. Dit laatste vindt algemeene goedkeuring bij de deskundigen, niet de verhooging van het maximum, die aan eenigen onnoodig, aan anderen ondoelmatig schijnt. — In de uitvoerige boodschap van den President der Republiek komt het woord Republiek geene enkele maal voor. Dit ergert republikeinsche dagbladen, daar het bezwaarlijk voor een toeval gehoudeu kan worden. DUIT SC HL AND. Bij de aan den Pruissischen Landdag voorgedragene begrooting voor 1872 zijn de uitgaven op 186,064,453 rijksdaalders en de ontvangsten op een gelijk bedrag geraamd, zijnde echter do laatstgemelde gesplitst in gewone ten bedrage van 173,479,064, en in buitengewone en eenmalige ten bedrage van 12,585,389 rijksdaalders; terwijl bepaald wordt dat in 1872 door den minister van finantien rentedragende schatkistbiljetten tot een bedrag van uiterlijk IOV5 millioen rijksdaalders mogen worden uitgegeven , welke voor 1 October 1873 moeten vervallen. In do zitting des landdags van eergisteren is onder meer andere een wets-ontwerp tot wijziging van belastingen ingediend, hetwelk door den minister van finantien mondeling toegelicht werd. Hij trad daarbij in eenige bijzonderheden omtrent de ontvangst van gelden wegens de Fransche oorlogscontributie in verband met de Pruissische finantien. Van de vijf milliarden had Frankrijk, zeide hij, 1 milliard en 175 millioen francs betaald: bovendien waren aan hetzelve 325 millioen francs aangerekend voor de spoorwegen in den Elsas en Lotharingen. Over vijf maanden zou het Rijk twee milliarden ontvangen hebben , en daarover was reeds beschikt. Op eeno uitdeeling aan de afzonderlijke staten bestond nog geen uitzigt; eene regtstreeksche ontvangst had Prnissen daaruit nog niet gehad. Eerst in Maart 1873 en 1874 moesten de voornaamste betalingen geschieden. De regering hoopte dat de aangegane verpligtingen door Frankrijk vervuld zouden worden ; maar in weerwil daarvan kon zij in hare finantiele aangelegenheden de eerst na verloop van zekeren tijd inkomende bedragen niet in rekening brengen. Bij de oplossing der quaestie van belasting-hervorming , welke in den landdag alleen in zoo ver behandeld kon worden als het Pruissische belastingen gold, had men het doel voor oogen gehad om de lasten van de lagere klassen der bevolking te verligten. Het stelsel der indirecte belastingen zou beperkt, dat der directe uitgebreid worden. De staat der geldmiddelen veroorloofde , niet alleen belastingen ten bedrage van 1 millioen af te schaffen , maar ook eenen veel verder gaanden maatregel te nemen. Een duurzame maatregel, waardoor jaarlijks eene belasting van 2 1 / 2 millioen zou vervallen, zou bestaan in de afschaffing der belasting op het gemaal en het geslagt, en van de laagste klasse der Idassensteuer, waardoor 5,061,176 ingezetenen van de betaling van directe belastingen ontheven zonden worden. Het gemaal zou van 1 Januarij 1873 af geheel afgeschaft worden; terwijl de regering met het oog op den geldelijken toestand der gemeenten voorstelde om de belasting op het geslagt wel voor zoo veel den Staat betreft af te schaffen, maar als gemeentelijk middel in stacd te houden. De aanneming van deze voordragt, zeide de minister ten slotte, zou een belangrijke stap zijn ter voorbereiding van eene hervorming van het belastingstelsel. ITALIË. De Italiaansche Kamer van Afgevaardigden heeft een kort antwoord op de troonrede, strekkende tot beaming van haren hoofdinhoud, zonder discussie aangenomen en vervolgens de beraadslaging over de staatsbegrooting voor het nagenoeg geëindigde dienstjaar 1871 begonnen en met spoed ten einde gebragt. Reeds in de laatste zitting van de vorige week is de staatsbegrooting van 1871 door de Kamer aangenomen. SPANJE. Een gelastigde der Engelsche houders van Spaansche staatsschuldbrieven, de heer Bell, is te Madrid aangekomen en er den 7den dezer door den minister van finantien ontvangen. Hij heeft bij den minister aangedrongen op intrekking van het nog bij de Kamer aanhangige
voorstel om de houders van buitenlandsche staatsschuldbrieven van Spanje te onderwerpen aan eene korting van achttien percent op den hun toekomenden interest. Te oordeelen naar het verslag hetwelk van die conferentie door den Madridschen Imparcial wordt gegeven, heeft de heer Bell, terwijl hij de regtvaardigheid en Spanje's welbegrepen belang inriep als gronden tegen dat voorstel, zich tevens zorgvuldig onthouden van harde uitdrukkingen en bedreigingen, die krenkend voor het eergevoel der Spaansche natie zouden geweest zijn. Zelfs zou hij verklaard hebben dat zijne lastgeving hem niet in de verpligting bragt om het regt zijner lastgevers ten sterkste te doen gelden, maar hem vrijheid gaf om het belang der Spaansche schatkist nevens dat der fondsenhouders in aanmerking te nemon. De Imparcial voegt daarbij dat aan het slot dezer eerste conferentie het afdoende van eenige door den heer Bell aangevoerde bewijsgronden door den minister erkend is. ENGELAND. De uitvoerhandel van het Vereenigd Koningrijk heeft gedurende de maand November dezes jaars, blijkens de officiele handelsstaten, eene waarde van 18,815,513 ponden sterling bedragen, dat is ruim zestien per cent meer dan in November 1870, en drie en twintig per cent meer dan in November 1869. Sedert het begin dezes jaars heeft de uitvoerhandel nagenoeg elf per cent in waarde meer bedragen , dan gedurende de eerste elf maanden van het jaar 1870, hetwelk bijzonder gunstig voor het Britsche handelsverkeer was. BELG1E. Op verlangen van het nieuwe ministerie is do Belgische Kamer van Vertegenwoordigers door haren voorzitter bij een schrijven van 8 December opgeroepen om op den 12den dezer zitting te houden, en wel ten einde mededeelingen van het gouvernement te ontvangen. TELEGRAPU1SCHE BERIGTEN Londen , 10 December. Het bulletin van heden nacht ten 1 ure meldt dat de toestand van den Prins van Wales sedert gisteren niet veranderd is. De Observer zegt dat de Prins meestal bewusteloos is, maar dat de toestand geenszins als hopeloos beschouwd wordt. Het bulletin van heden middag 12 ure zegt dat de voormiddag rustiger geweest, dat de koorts sedert gisteren iets minder en de verzwakking niet toegenomen was. Volgens het bulletin van heden avond ten half zes ure was de namiddag minder kalm geweest en hadden zich nieuwe ernstige verschijnselen voorgedaan. Londen , 11 December. De Prins van Wales heeft een zeer onrustigen nacht gehad. Zeer ernstige verschijnselen hebben zich weder vertoond. De toestand blijft bedenkelijk. Parys , 9 December. Naar men verzekert is er afspraak gemaakt omtrent eene nieuwe conferentie van den heer Thiers met de prinsen van Orleans. Volgens het Journal de Paris zouden de prinsen het onderling niet eens zijn. De Seine is heden nacht toegevrozen. Parys , 11 December. Naar aanleiding van den toast, door den Keizer van Rusland op het feest der orde van St. Georg uitgebragt, zeggen do meeste onzer dagbladen, dat de persoonlijke gevoelens van den Keizer Alexander ten aanzien van Duitschland «iet onbekend waren , maar dat de nieuwe toestand van Europa, welke het gevolg is van Pruissens overwinningen, noodzakelijk leiden moet tot een verbond tusschen Frankrijk en Rusland, hetwelk door de belangen en wenschen der beide volken gevorderd wordt. Weenen, 11 December. Het gerucht van uitstel der wereldtentoonstelling wordt officieel tegengesproken, als gansch ongegrond zijnde. Berlyn , 10 December. De commissie van den bondsraad heeft eergisteren beraadslaagd over het op voorstel van den heer Lasker door den rijksdag genomene besluit omtrent het burgerlijke regt. Beyeren , Saksen, Würtemberg en Brunswijk waren daartegen; Pruissen verklaarde zich er voor. Baden en Lübeck bragten een gunstig advies uit, maar behielden zich het vragen van nadere instructien omtrent sommige punten voor. De meerderheid was dus tegen het voorstel. Stuttgart , 9 December. In de Kamer van Afgevaardigden hoefc de heer Mohl heden vergunning gevraagd om de regering te interpelleren over de vraag, of zij voornemens is zich met alle wettige middelen aan te kanten tegen de uitbreiding van de bevoegdheid des rijks tot het geheele burgerlijke regt. Strauring (Beyeren), 10 December. De bisschop van Regensburg is in tweede instantie tot eene boete van 75 gulden veroordeeld, als hebbende den burgemeester Ivollmann van Kötztingin zijne eer gekrenkt. Bern , 10 December. In den Jura zijn de pastoors van Courgenay en van Courtedeux wegens het misbruiken van den kansel tot het bevorderen van politieke woelingen in hunne bediening en bezoldiging geschorst. Rome , 9 December. De Kamer van Afgevaardigden heeft gisteren de beraadslaging over de definitive begrooting van uitgaven voor 1871 ten einde gebragt, en vervolgens na eene korte discussie ook de begrooting van ontvangsten voor 1871 goedgekeurd. » Rome , 10 December. Volgens den Economista zal uit het finantiele verslag des ministers Sella blijken, dat de opbrengst der belastingen iets is toegenomen, dat de nieuwe belastingen eerst met het begin van 1873 zullen worden ingevoerd, en dat er geen voornemen bestaat om nieuwe schuldbrieven uit te geven. Madrid , 10 December. De finantiele commissien voor Spanje te Parys, Londen en Amsterdam zijn aangeschreven om aankondiging te doen van de betaling der op 31 December vervallende coupons der buitenlandsche schuld. Konstantinopel , 9 December. De Levant Herald berigt dat hier bij het overbrengen eener reliquio van de landingsplaats naar het gebouw
van het Grieksche patriarchaat een volksoploop ontstaan is, en dat de pogingen der politie om het binnendringen in genoemd gebouw te beletten tot wanordelijkheden aanleiding gegeven hebben. De patriarch moest vlugten en kon slechts door eene achterdeur zijne woning bereiken. Toronto, 10 December. Drie Fransche kleurlingen, beschuldigd van deelneming aan den inval der Fenians in Canada onder bevel van O'Neill, zijn voor de regtbank in het fort Garry gebragt. Een hunner is ter dood veroordeeld. New Youk , 9 December. Goud-agio 10.
---

