NEDERLANDEN. 's GRAVENHAGE, den 4den December 1871.
Bij Zijner Majesteits besluit van '29 November 1871, n°. 24, is aan den heer T. Kroes, op zijn verzoek, eervol ontslag verleend als Nederlandsch vice-consul te Shanghai, onder dankbetuiging voor de door hem in die betrekking bewezen goede diensten. Bij Zijner Majesteits besluit van den lsten December 1871, n°. 11, is benoemd tot kantonregter te Ootmarssum mr. J. Cromhoff, thans griffier bij het kanlongeregt te Almelo. Bij Zijner Majesteits besluit van den lsten December 1871 , n° 12, is benoemd tot griffier bij het kantongeregt te Almelo mr. P. C. D. Ledeboer, thans griffier bij het kantongeregt te Kaalte. Bij Zijner Majesteits besluit van den lsten December 1871, n°. 13, is aan J. T. Philips , op zijn daartoe gedaan verzoek , met ingang van 1 Januarij 1872, eervol ontslag verleend als commissaris van politie te Amsterdam, onder dankbetuiging voor de langdurige door hem bewezen goede diensten. Bij Zijner Majesteits besluit van den lsten December 1871, n°. 17, is aan jhr. mr. B. van den Velden, op zijn daartoe gedaan verzoek, rret iDgang van 1 Januarij 1872, eervol ontslag verleend als vicepresident van den Hoogen Raad der Nederlanden , onder dankbetuiging voor de vele diensten , door hem in verschillende regterlijke betrekkingen aan den lande bewezen. Bij Zijner Majesteits besluit van den lsten December 187!, n°. 18, is, met ingang van 1 Januarij 1872, benoemd tot vice-president van den Hoogen Raad der Nederlanden mr. J. D. W. Pape, thans raadsheer in gemeld collegie. Bij besluit van den 30sten November jl., n° 20, heeft Zijne Majesteit goedgevonden bij het wapen der infanterie van het leger in Nederlandsch Indie te benoemen: tot 2den luitenant, den kadet W. J. M. Georges, herkomstig van de Koninklijke Militaire Akademie. Bij besluit van den lsten December jl., n". 20, beeft Zijne Majesteit goedgevonden bij het wapen der artillerie te benoemen, tot 2den luitenant bij het 1 ste regement vesting-artillerie. den kadet E. A. van Leent, herkomstig van de Koninklijke Militaire Akademie. Bij besluit van den lsten December jl., n°. 22, heeft Zijne Majesteit goedgevonden aan den generaal-majoor J. A. Besier, van den generalen staf, chef der topographische inrigting, vergunning te verleenen tot het aannemen en dragen der versierselen van commandeur der Wasa-orde, hem door Z. M. den Koning van Zweden en Noorwegen geschonken. MINISTERIE V A N FINANTIEN. Telegrafie. Met ingang van 1 Januarij 1872 is de Rijkstelegraafkantoorhouder te Warffum , J. Hekkema, weder als Rijkstelegraaf klerk in dienst gesteld, en is benoemd tot Rijkstelegraafkantoorhouder te Warjum de leerling-telegrafist J. Thie. 's Gravenhage, den lsten December 1871. De Minister van Finantien • Blussé.
---

BUITENLANDSCHE BERIGTEN. DUITSCHLAND.
De zitting der Saksische Sten den-vergadering is den 2den dezer door den Koning met de volgende troonrede geopend: » Mijne heeren de Stenden ! Sedert ik u de laatste maal rondom mij vergaderd zag is de toestand der wereld op verwonderlijke wijze veranderd. De zoo onverwacht ontstane en zoo zegevierend volgehoudene strijd, dien Duitschland te voeren had, is niet alleen door een voordeeligen en roemrijken vrede geëindigd, maar heeft ook door de broederlijke zamenwerking der onderscheiden Duitsche stammen het gevoel van hunne eenheid verlevendigd, de toetreding van ZuidDuitschland tot het rijk beTverkt en door het herstel van het aan het •Duitsche volk steeds dierbaar geblevene Duitsche Keizerschap eene nieuwe wijding aan onze onderlinge verbindtenis gegeven. » Het roemrijke deel, hetwelk de Saksische troepen, zij het dan ook met zware verliezen, onder eene bekwame ïeiding aan dien grooten kampstrijd genomen hebben , is van alle kanten , met name ook bij hunnen terugkeer door de bevolking van Saksen, met warmte en hartelijkheid
erkend geworden ; het kan slechts bijdragen tot bevestiging en verbooging van het aanzien en de achting des Saksischen naams. » Met groote dankbaarheid moet ik ook de opofferende bereidwilligheid erkennen, waarmede alle standen en klassen des volks gewedijverd hebben, om voor hen, die tegenover den vijand stonden, de moeijelijkheden en ontberingen des oorlogs te verligten en het lijden der gekwetsten te lenigen, zoo ver dit in het vermogen der menschen was. Moge de Almagtige, die ons de overwinning geschonken heeft, ons nu eene lange reeks van jaren des vredes verleenen ! » Met voldoening mag ik vermelden dat de wèl geregelde toestand onzer finantien het voor mijne regering mogelijk gemaakt heeft, de geheele mobielmaking des legers in den daarvoor bepaalden korten tijd, zonder hulp van hot rijk, met voorschotten uit de Saksische staatskas uit te voeren, en te gelijker tijd de begonnen uitgebreide werkzaamheden tot den aanleg van spoorwegen niet meer, dan wegens het door den oorlog veroorzaakte gebrek aan werklieden onvermijdelijk noodig was, te beperken. «Ook 'slands nijverheid heeft zich van de onvermijdelijke wonden, die de oorlog had toegebragt, spoedig hersteld, en in plaats van den gevreesden achteruitgang en stilstand is in den handel en de onderr scheidene bedrijven een gunstige toestand, een levendig vertier te bespeuren. » De bij het sluiten des vorigen landdags aangekondigde overwegingen hebben gewenschte resultaten opgeleverd. Voor zoo ver deze de goedkeuring der Stenden vereischen , zullen zij op den tegenwoordigen landdag in behandeling worden gebragt. » De toegezegde voordragt betreffende de hervorming van het volksonderwijs zal zoo spoedig mogelijk worden ingediend. ii Ken bijzonder gewigtig onderwerp van uwe beraadslagingen zal het. plan eener nieuwe organisatie van het binnenlandsche bestuur, en eene daarmede in verband staande herziening der gemeente-wetgeving uitmaken. Bij het bewerken van dit ontwerp heeft mijne regering getracht , het beginsel van zelfbeheer onder de noodiae waarborgen zoo ver uit te breiden , als met den regelmatigen gang van het beheer bestaanbaar is. Bij de uitvoering der voorgestelde regeling reken ik op de vaderlandlievende medewerking der bevolking. >i Het stijgen der prijzen van alle levensbehoeften heeft een groot gedeelte der staatsambtenaren in eenen moeijelijken toestamd geplaatst, die op den duur niet zonder voorziening kan worden gelaten. Het strekt mij daarom tot bijzondere blijdschap, dat zekere na het opmaken der begiooting in de laatste weken ontstane voor de staatskas gunstige omstandigheden mij veroorloven u nu reeds eone voordragt te doen tot eenige verhooging van het inkomen der minder bezoldigden. » De bij het einde des vorigen landdags tot mijne regering gerigte voorstellen der boide Kamers zijn aan eene zorgvuldige overweging onderworpen geworden. Als resultaat daarvan zal u een wets-ontwerp voorgedragen worden, waarvan ik hoop dat het, door naar het bereikbare in deze moeijelijke aangelegenheid te stroven, eenen grondslag voor eene overeenstemming tussehen do onderscheiden deelen der wetgevende magt zal opleveren. n Met uitzondering van het tijdvak des oorlogs zijn de betrekkingen van Saksen met alle buitenlandsche staten van denzelfilen vriendschappelijken aard gebleven. In mijne betrekking tot het Duitsche rijk heb ik de vroeger door mij aangeduide gedragslijn onveranderlijk gevolgd. n Een der gewigtigste resultaten van de Duitsche rijkswetgeving is de vaststelling van een rijksstrafwetboek, welks invoering eenige verordeningen noodzakelijk maakte, die de goedkeuring der Stenden vereischten en u alnog ter goedkeuring voorgelegd zullen worden. » Moge de Hemel, die ons land genadiglijk voor vijandelijke invallen behoed heeft, ook verder ons vaderland zegenon en ondersteunen , en uwe thans beginnende werkzaamheden tot een heilrijk einde leiden." — Over de circulaire van den Oostenrijk-Hongaarschen rijksminister Andrassy aan de Oostenrijksche gezanten buiten 'slands, waarvan wij dezer dagen den inhoud mededeelden, zegt de officieuse Berlynsche Norddeutsche Allgemeine Zeitang: » De circulaire van den graaf Andrassy zal niet nalaten eenen gunstigen indruk te maken op allen die de bevestiging van den Europoschen vrede wenschen. Dit programma der buitenlandsche politiek van een rijk, hetwelk een der gewigtigste leden van het Europesche statenstelsel, een volstrekt ontontbeerlijk lid daarvan uitmaakt, mag, bij de klaarheid der daarin uitgedrukte gedachten, bij de bondigheid in den vorm vari hare mededeeling, en bij het gewigt waarop de woorden van den graaf Andrassy aanspraak hebben, als een belangrijke waarborg voor de zaak des vredes beschouwd worden. Duitschland mag daarin tevens een nieuw onderpand zien van de vriendschap, die ons met Oostenrijk-Hongarye verbindt. Het is thans onmiskenbaar, dat de beide rijken denzelfden weg, dezelfde opregte en vaste politiek dos vredes volgen. In dien zin mag ook de persoonsverandering, welke laatstelijk bij het Oostenrijk-Hongaarsche gezantschap te Parys heeft plaats gehad, worden beschouwd als een verschijnsel, welks waarde en gunstige beduidenis niet miskend zal kunnen worden."
Een ander officieus Berlynsch blad, de Spenersche Zeitung zegt over hetzelfde onderwerp: » De waarde van dit gedenkwaardige staatsstuk wordt nog verhoogd in de oogen dergenen, die de uitstekende hoedanigheden van het verstand en het karakter des graven Andrassy kennen en waarderen. Bij de algemeen gevoelde behoefte aan vrede kan de indruk, dien de circulaire van 23 November hier maakt, niet anders dan bijzonder gunstig zijn; want zij bevestigt het vertrouwen dat Duitschland en Oosten rijk-Hongarye voortaan hand in hand zullen gaan." F R A N K R IJ K. In de berigten uit Parys van eergisteren wordt gemeld dat te Epernay, eene nog door Duitsche troepen bezette plaats, verleden Woensdag twee Franschen op bevel van den Pruissischen generaal gefusilleerd zijn omdat zij eene Duitsche schildwacht overrompeld en vermoord hadden. Uit Berlyn wordt per telegraaph aan de Indépendance Beige gemeld: »In die Fransche kantons, alwaar laatstelijk Duitsche soldaten vermoord zijn, is de militaire wet weder afgekondigd en van kracht verklaard. Zoodanige aanslagen zullen er door de Duitsche militaire overheden met onverbiddelijke gestrengheid tegengegaan en gestraft worden." ITALIË Juist terwijl de zitting der wetgevende kamers van het koningrijk Italië op het Quirinaal in Rome door den Koning werd geopend, hield de Paus, gelijk reeds is gemeld, op het Vaticaan eene rede tot eene deputatie van ijverige katholieken. Deze rede is nog niet in haar geheel bekend geworden; Pauselijk-gezinde dagbladen van Rome, die ze mededeelden, zijn door de Italiaansche overheid in beslag genomen; denkelijk zal nu een Geneefsch dagblad eerstdaags de wereld bekend maken met de eigen woorden, door den Paus als bij voorbaat ter wederlegging der troonrede van den Koning Victor Emanuel gesproken. Intusschen wordt door eenen katholieken correspondent, die den Heiligen Vader de rede had hooren uitspreken, het volgende aangaande haren inhoud aan het Journal de Bruxelles medegedeeld: i^Pius IX sprak vervolgens over de verzoening waarnaar zijne vijanden steeds zeggen te streven ; zijne vijanden trachten den katholieken diets te maken dat er een vergelijk tusschen den Heiligen Stoel en het Italiaansche gouvernement mogelijk is ; dit denkbeeld werd door Zijne Heiligheid voorgesteld als eene ongerijmdheid; de logen en de waarheid, zeide hij, tot een vergelijk te willen brengen was even dwaas als of er eene poging wierd gedaan om het licht en de duisternis te doen zamengaan; en hij deed daarbij een nimmer hooren hetwelk op zijne gewijde lippen vrij wat meer kracht en gezag heeft dan het nimmer , in het Wetgevend Ligchaam van Frankrijk door den heer Rouher uitgesproken toen hij werd gevraagd of het Fransche gouvernement zou gedoogen dat Rome door Italiaansche troepen bezet wierd. » Nimmer, zeide de Hoogepriester , komt er verzoening tusschen God en den Booze, tusschen den nacht en den dag, tusschen de waarheid en de dwaling. Liever dan te bukken voor het zegepralende geweld zou ik mijn leven willen verliezen; God schrage mij in dat besluit, en geve mij standvastigheid!'' — Het Italiaansche gouvernement heeft dezer dagen ondersteuning voor eene regtstreeksche stoombootdienst tusschen Genua en Bombay door het Suezkanaal toegezegd , en tevens een besluit genomen strekkende om de Italiaansche vlag in Achter-Azie meer bekend te maken ; het zal namelijk eenen buitengewonen gezant naar Japan, naar Birmah en naar Siam afvaardigen tot het uitwisselen der acten ter bekrachtiging der handelsverdragen welke het laatstelijk met de regeringen dier landen gesloten heeft. — Gelastigden van de Europesche mogendheden , van do BritschIndische regering en van het Japansche gouvernement zijn thans, in gevolge de vroeger gemaakte bepalingen, in Rome vergaderd ter overweging van hetgeen ter bevordering der internationale telegraaphcommunicatie dienen kan. De Italiaansche minister van buitenlandsche zaken heeft den lsten dezer dat congres op het Capitool geopend, en vervolgens het voorzitterschap aan den heer d'Amico, die aan het hoofd van het bestuur der Italiaansche telegraaphlijnen staat , overgedragen.
ZWITSERLAND. De Raad der Kantons {of eerste kamer van de wetgevende magt des eedsgenootschapsl heeft besloten de beraadslaging over de voordragt tot wijziging der Zwitserscho constitutie tot den 15den Januarij aanstaande te verdagen. Intusschen heeft de Nationale Raad (de tweede kamer der Bondsvergadering) de beraadslaging over de grondwetswijziging voortgezet en verscheiden belangrijke artikelen aangenomen. Te oordeelen naar de reeds bekende besluiten van den Nationalen Raad, die trouwens nog de toestemming van den Raad der Kantons en de bekrachtiging van de regeringen en bevolkingen der onderscheiden kantons behoeven, zal Zwitserland voortaan niet zoo zeer het karakter van eene eedgenoodschappelijke republiek hebben , als wel het karakter van eene republiek met eenheid en centralisatie van bestuur. SPANJE. Den 26sten November jl. is in Madrid onder leiding van Zorilla en andere radicale progressisten eene volksvergadering gehouden, om een comité te benoemen hetwelk werkzaam zou zijn om eenen goeden uitslag der aanstaande verkiezingen ter vernieuwing der gemeenteraden in den geest der echte progressisten te verzekeren. Er waren vele duizenden personen vereenigd; ruim twaalf duizend naar de opgave van vrienden van Zorilla. Door de sprekers werd gehechtheid aan de bestaande constitutie, aan de monarchie en de dynastie betuigd, maar tevens beduchtheid voor de zaak der volksvrijheid, welke naar hun beweren door Sagasta's aanhang en door het tegenwoordig bestaande ministerie, in heimelijk verbond met de reactionairen en absolutisten , belaagd werd. , De Epoca , een voornaam en onafhankelijk dagblad van Madrid, zegt in haar nommer van 1 December: » De vrienden en de vijanden der regering vestigen thans hunne gedachten op de gemeentelijke verkiezingen. Met het oog op de houding van die staatkundigen en dagbladen, welke meer bijzonder de September-revolutie vertegenwoordigen , willen de vrienden der regerende dynastie den afloop dier verkiezingen afwachten, alvorens een besluit omtrent het al of niet
ontbinden der Cortes te nemen. De gemeentelijke verkiezingen zgn als eene voorloopige raadpleging der natie; uit hare uitkomst zal ongeveer kunnen worden opgemaakt hoe algemeene verkiezingen ter vernieuwing der Cortes zouden uitvallen." TURK YE. » Het officiele dagblad der Porte behelst eene opgave waaruit blijkt dat 's rijks middelen gedurende de maanden September en October dezes jaars, dus onder het bewind van den nieuwen grootvesier, 1,330,<>00 piasters meer hebben opgebragt dan in diezelfde maanden van het jaar 1870. BELGIE. In Brussel heeft de Koning na het ontslaan zijner ministers blijken van goedkeuring van het luidruchtigste deel der stedelijke bevolking ontvangen, terwijl het ministerie in talrijke adressen uit de provinciën werd aangemoedigd tot volharding in zijn besluit om aan te blijven. Deze adressen waren opgemaakt en afgezonden voor dat de Koning de portefeuilles aan de ministers ontnam; welken indruk deze stap bij de adressanten gemaakt heeft laat zich gemakkelijk vermoeden. Het Bien Public , een orgaan der katholieke partij te Gent, gaf reeds verleden Vrijdag ochtend te kennen dat de Koning dezelfde ministers behouden moest indien hij de ondersteuning van de katholieken behouden wilde, n Hen weg te zenden — zeide dat blad in een hoofdartikel hetwelk in 't oog springen moest door de wijze waarop het gedrukt was — zou gevaarlijk voor de toekomst der dynastie zijn. Het is voor de vorsten onraadzaam de welgezinden, door wier ondersteuning zij geschraagd worden, te ontmoedigen. Er is voor eenen vorst iets ergers dan aangevallen te worden, en dat is: niet te worden verdedigd." Het Journal de Bruxelles , een hoofdorgaan der conservative partij, zegt in zijn gisteren ochtend verschenen nommer: » De verfoeijelijke aanrandingen onzer volks vrijheden , in de vorige week gepleegd, hebben geleid tot eenen stap die in de oogen van bevoegde beoordeelaars gelijk staat met abdicatie der Kroon op het stuk der beginselen. De Koning heeft zich door de booze hartstogten een blijk van zwakheid laten afpersen. Zijne Majesteit heeft gebukt, niet voor de oppositiepartij, maar voor straattumult en oproer." Aan de Brusselsche effectenbeurs, die tijdens de opschuddingen en de onzekerheid der vorige week in eene flaauwe stemming verkeerde, is rijzing van den koers der Belgische staatsschuld gevolgd op de onverwachte tijding van het ongevraagde ontslag der ministers. — De rede, door den heer Bara in de zitting der Kamer van 29 November jt. gehouden, toen hij de bekende interpellatie betrekkelijk De Decker's benoeming tot het gouvernement rigtte, wordt in eene Vlaamsche overzetting bij duizenden afdrukken onder de Vlamingen verspreid. De kosten daarvan worden ruimschoots gedekt door de daarvoor onder het publiek ingezamelde bijdragen. Al de liberale vereenigingen des lands hebben daartoe bijgedragen, behalve e'éne, namelijk de Association Libérale van Brussel, in welke de zich noemende progressisten, dat zijn de radic-ile liberalen en ongeduldige vrienden van vooruitgang, nog de bovenhand schijnen te hebben. — Volgens berigten van onderscheiden zijden, namelijk inde Indépendance Beige en in het Journal d'Anvers , zou de naaste aanleiding tot de aftreding van het ministerie d'Anethan gelegen zijn in een geschil omtrent de aan te wenden middelen tot herstel dér rust op de straten der hoofdstad. Er zou namelijk, in eene verleden Vrijdag-ochtend ten hove gehouden conferentie, door den heer d'Anethan aan den Koning te kennen gegeven zijn dat het tijd was om de militaire overheid of althans de troepen van het garnizoen in Brussel op den voorgrond te brengen , dewijl het er nog wel tot eene revolutionaire beweging als die der Parysche Commune zou kunnen komen indien er te veel op den goeden wil der gewapende burgerij van Brussel gerekend wierd. Zijne Majesteit zou geantwoord hebben dat tusschenkomst der militaire magt tot instandhouding der openbare orde in het algemeen een betreurenswaardige, impopulaire en onstaatkundige stap was, en dat er in het aanhangige geval geene toereikende reden daartoe bestond, dewijl de opschudding onder de bevolking der hoofdstad tot dusver noch in oorsprong noch in doel of middelen een revolutionair karakter vertoond had. Daarop verklaarde de minister, naar verzekerd wordt, dat het ministerie zonder do hulp van de militaire magt niet in staat zou zijn om voor het behoud der openbare orde in te staan. Zijne Majesteit zou de conferentie hebben besloten met deze of nagenoeg deze verklaring: » Alzoo bekent het. bewind buiten magte te zijn om het behoud der orde te verzekeren met de gewone.de doelmatigste middelen, die het best bij den geest onzer staatsinrigting voegen. Dat is eene verklaring van onvermogen. Ik vraag uwe portefeuilles terug." — De burgemeester van Brussel, de heer Anspach, die in de Kamer van Vertegenwoordigers aan de zijde der liberalen zit, heeft onder dagteekening van 3 December het volgende aan den opperbevelhebber der garde civique, of schutterij, van Brussel geschreven: » Thans, nu er volkomene rust in de hoofdstad heerscht, zegt het gemeentebestuur dank aan de schutterij van Brussel voor den afdoenden en volhardenden bijstand dien het van haar ontvangen heeft. De buitengewone voorzorgmaatregelen van militairen aard, door het gouvernement genomen, zijn door hare medewerking nutteloos geworden. n Op den negenden dag der opschudding, namelijk in den nacht tusschen 30 November en 1 December, na eene drukke dienst te midden van sneeuw en slijk, waren er nog vierduizend gewapende burgers tot onze beschikking ter handhaving der orde. Zoo doende heeft de schutterij van Brussel de levenskracht en sterkte onzer gemeentelijke vrijheid bewezen." — Blijkens de gisteren (Zondag) in den avond te Brussel verschenen dagbladen was er toen niets zekers betrekkelijk den loop der kabinetskrisis bekend. — De Moniteur Beige , het officiele regeringsblad, berigt in zijn nommer van gisteren, dat zich op het Belgische grondgebied nabij de Fransche grenzen dezer dagen twee gevallen van veepest hebban voorgedaan , namelijk een bij Oudenaarden en een bij Yperen. ENGELAND. Er zijn in de Engelsche dagbladen geruchten, volgens welke zich onder de liberale partij in stilte eene vereeniging van gematigde staatkundigen zou vormen met het doel om in de aanstaande parlements-
zitting als derde partij, nevens de conservativen en de radicale liberalen , op te treden en eenen matigenden, temperendon invloed op den gang des bewinds uit te oefenen. Naar het oordeel van het Daily News, ■een orgaan der radicale liberalen, is er geen geloof aan die geruchten te slaan. — De heer Dilke gaat voort hier en daar openbare voorlezingen over de Britsche volksvertegenwoordiging in vergelijking met de sterkte der bevolking te houden; doch overal worden de door hem daartoe belegde zamenkomsten gewelddadig gestoord door lieden die zich als kampvechters der monarchie voordoen; hetgeen volgens het Daily News bewijst dat de gehechtheid aan de monarchie bij het Engelsche volk meer algemeen is dan het ontzag voor het regt van andersdenkenden. VEREENIGDE STATEN. De burgemeester van Chicago heeft bij een schrijven van 10 November ■den ingezetenen der Schotsche stad Glasgow dank voor de van hen ontvangen ondersteuning betuigd en hun verder de volgende opgaven medegedeeld : » Al onze Engelsch sprekende broeders zijn ons te hulp gesneld; wat er anders zou geworden zijn van de 100,000 half verhongerde menschen zonder huisvesting, waarvoor de zorg eensklaps aan ons werd opgelegd door eene ramp zonder weerga, is bezwaarlijk te zeggen. "Thans nog zorgen wij voor omstreeks 13,000 huisgezinnen, bestaande uit ruim 60,000 noodlijdende en hulpbehoevende mannen, vrouwen en kinderen. »Hoeveel menschen er bij de ramp hier ter stede omgekomen zijn, zal nooit juist bekend worden, want de hitte en gloed van denbrand waren zoo groot dat zelfs de zerk- en metselsteenen en het gebeente der ongelukkige slagtoffers in asch verkeerd werden. De waarde der door den brand verloren gegane have en goederen is op omstreeks 165 millioen dollars te ramen." TELEGRAPHISCHE BERIGTEN Londen, 3 December. De Prins van Wales heeft den nacht rustig doorgebragt. De verschijnselen zijn zeer gunstig. Londen. 4 December. De Prins van Wales heeft den afgeloopen nacht niet zoo rustig doorgabragt als den voorgaanden, maar in de .algemeene ziekteverschijnselen is eene merkbare verbetering te bespeuren. Londen , 4 December. In eene Vrijdag gehouden bijeenkomst van het to Londen gevestigde algemeene bestuur der Internationale is besloten de pogingen van den heer Dilke op alle w'y'zen te ondersteunen De secretaris Hall constateerde, dat volgens het algemeene gevoelen der Internationale de heer Dilke de eerste president der Britsche republiek moest worden. Parys, 3 December. Men verzekert dat de voorlezing der boodschap van den President der republiek niet voor Donderdag in de Nationale Vergadering zal plaats hebben. Gisteren is de heer Mericourt, candidaat der radicalen, tot lid van den Paryschen gemeenteraad verkozen. Berlyn, 3 December. De prins Frederik Karei vertrekt (ter bijwoning van het feost der Orde van St. Georg) heden avond naar St. Petersburg, vergezeld door deu prins August van Wiirtemberg en de generaals von Alvensleben, von Werder en von Budritzky. München , 2 December. Bij besluit van gisteren heeft de Koning de opheffing van het ministerie van koophandel, te rekenen van 1 Jan u ar ij aanstaande, verordend. De dus ver tot dat departement behoorende werkzaamheden zijn verdeeld tusschen de ministerien van buitenlandsche zaken , van binnenlandsche zaken en van eereiiienst en onderwijs. Wf.enen , 2 December. De Presse noemt onder de voordragten, welke het eerst bij den rijksraad zullen ingediend worden, eene tot uitbreiding der wet omtrent de zoogenoemde »nood-verkiezingen". volgens welke het mandaat van eenen verkozenen afgevaardigde, die niet binnen 14 dagen in den rijksraad versehijnt, voor vervallen verklaard, en die candidaat , welke bij de verkiezing de meeste stemmen na d^n eerst-verkozene verkregen lieeft, geroepen wordt om in den rijksraad zitting te nemen. Voorts worden onder de voordragten genoemd: eene tot bewilliging van een suppletoir crediet van 11 millioen, ter geheele dekking van het tekort over 1871, en eene tot magtiging voor de heffing der bestaande belastingen gedurende de eerste drie maanden van 1872. Weenen, 3 December. De Wiener Zeitung van heden bevat een schrijven des Keizers aan den generaal baron von Gablenz, waarbij deze op zijn verzoek wegens redenen van gezondheid uit de dienst ontslagen wordt, onder toekenning van het Grootkruis der Leopoids-orde. Pesth , 2 December. In de zitting van het Huis van Afgevaardigden van heden hebben de ministers van binnenlandsche zaken en van justitie geantwoord op eene interpellatio betreffende de inhechtenisneming en uitzetting van werklieden. Zij wezen daarbij op de alhier gehouden vergaderingen van werklieden , waarin oproerige redevoeringen tegen den staat en ter verdediging van de Parysche Commune gehouden waren. Bij het geregtelijke onderzoek was. volgens de ministers, gebleken dat leden der hier bestaande werklieden-vereeniging met de Internationale en de Parysche Commune in verband stonden, zamenspanden tot omverwerping van den in Hongarye bestaanden regeringsvorm en de soldaten trachtten te verleiden om de citadel van Ofen bij overrompeling te bemagtigen en aan het volk over te geven. Het Huis heeft deze inlichtingen voor kennisgeving aangenomen. Bern , 2 December. De Raad der Kantons heeft heden besloten eene bijdrage te bewilligen voor den aanleg van twee militaire wegen tot dekking der grenzen van Bulle-Boltiger tot La Croix. Rome, 1 December. In de zitting van heden heeft de president Biancheri, bij het aanvaarden zijner betrekking, eene rede gehouden , die met algemeenen bijval ontvangen werd. De Kamer heeft eenstemmig het voorstel aangenomen, om aan de steden Turyn en Florence voor hare adressen van gelukwensching dank te betuigen. De telegraaph-conferentie is door den minister van buitenlandsche zaken geopend.
Rome, 2 December. De minister van buitenlandsche zaken heeft den directeur der telegraphen d'Amico tot voorzitter der telegraaph-conferentie benoemd. Aan het congres nemen behalve de vertegenwoordigers vati alle Europesche staten ook die van Japan en Oost-Indie deel. " 1 • St. Petersburg , 2 December. De benoeming van den vorst OrlofF tot gezant te Parys en van den heer von Oubrii tot gezant te Berlyn is thans officieel bekend gemaakt. Washington , 3 December. De minister van finantien heeft last gegeven om gedurende December voor 4 millioen dollars aan goud te verkoopen en voor hetzelfde bedrag staatsschuldbrieven aan te koopen. New York, 2 December. Goud-agio IOV4.
---

