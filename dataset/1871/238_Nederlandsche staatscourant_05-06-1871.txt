NEDERLANDEN. 's GRAVENHAGE, den 3den Junij 1871.
Bij Koninklijk besluit van 2 Junij 1871, n° 16, is aan de na te melden officieren bij de dienstdoende schutterijen, op hun verzoek, eervol ontslag verleend, als: bij die te Leiden, aan J. H. van Wensen, als kapitein; bij die te Groningen, aan G. Hommes, als lsten luitenant, onder gehoudenheid tot het volbrengen van de op hem uit kracht der wet nog rustende schutterlijke verpligtingen als gewoon lid der schutterij bij de reserve, met al de gevolgen daaraan bij de wet gehecht; en aan mr. L. U. de Sitter, als 2den luitenant. En zijn voorts bij de dienstdoende schutterijen benoemd: bij die te Leiden, tot kapitein effectief J. Hoog, thans kapitein a la suite; bij die te Dordrecht, tot 2den luitenant N. A. de Joncheere, thans korporaal; tot 2den luitenant a la suite C. G. van Dorsser, thans korporaal; bij die te Katwijk, tot 2den luitenant D. Haasnoot, thans schutter. Bij Koninklijk besluit van 2 Junij 1871, n°. 19, zijn als gouvernements-keurmeesters met de visitatie van vee, voor het buitenland bestemd, belast: de veeartsen W. Snijders en J. B. Huysmans voor Rotterdam en de veeartsen P. van Staa, te Sneek, en H. C. Poll, te Witmarssum (gemeente Wonseradeel), voor Harlingen. Bij Koninklijk besluit van 2 Junij 1871, n". 20, zijn benoemd: tot plaatsvervanger van den districts-veearts wien 'sGravenhage als standplaats is aangewezen , J. B. Huysmans, te Rotterdam ; tot plaatsvervanger van den districts-veearts wien Groningen als standplaats is aangewezen, H. C. Poll, te Witmarssum (gemeente Wonseradeel). KAAI) VA N STATE. Openbare vergadering van den Raad van State, Afdeeling voor de geschillen van bestuur , op Woensdag den 7den Junij 1871 , des voormiddags ten elf ure.
---

BUITENLANDSCHE BERIGTEN. FRANKRIJK.
lilijkens de jongste berigten uit Versailles zijn er in de eerstvolgende dagen gewigtige discussien en welligt ook besluiten van de Nationale Vergadering te verwachten, rakende de groote vraag of zij eene constitutie aan den lande zal geven en, zoo ja, welke regeringsvorm voor Frankrijk op den duur verkieslijk zou zijn. Zoo lang de burgerkrijg duurde, was dit voor vele leden der Nationale Vergadering eene reden om in de op zich zelve nadeelige voortduring der voorloopige en onzekere gesteldheid te berusten; maar thans heeft in Frankrijk alle feitelijke tegenkanting tegen het gezag der Nationale Vergadering opgehouden. Daarbij komen andere omstandigheden, welke de Nationale Vergadering schier dringen om zich als staatregelende vergadering te doen gelden en alzoo de om des vredes wille aangehouden vraagpunten zonder verwijl te beslissen; zoo is in Parys het gebouw van het ministerie van finantien vernield, dat van andere ministerien zwaar beschadigd, zoodat zij niet anders dan met groote kosten weder geschikt voor hunne vroegere bestemming kunnen worden gemaakt. Hierop werd in de zitting der Vergadering van eergisteren de opmerkzaamheid door den heer Ravinel, een lid van de regter zijde, gevestigd; zijns oordeels behoorde thans definitief, ter voldoening aan eenen schier algemeenen wensch der natie, te worden beslist dat Parys ongeschikt en onwaardig was om ooit wedor 's lands hoofdstad en de zetelplaats van het algemeene bestuur te zijn; uit welken hoofde hij voorstelde geld beschikbaar te stellen voor de definitive vestiging der onderscheiden ministerien in Versailles. De heer Thiers, beducht wegens de diepgaande tweespalt tusschen de politieke partijen , tusschen de groote steden en het platte land , tusschen de gegoede standen en de van dagelijkschen handenarbeid levende volksklassen in Frankrijk, zoekt steeds de behandeling der vraagpunten rakende de definitive regeling des staatsbestuurs te verschuiven ; dit is hem ook bij het even gemelde voorstel van den heer - Ravinel gelukt; hij heeft de Vergadering weten te overtuigen dat er onder de ministerien althans twee, dat van finantien en dat van oorlog, waren die enkel binnen Parys hunne taak zouden kunnen vervullen , maar dat hiermede geenszins werd vooruit geloopen op de definitive keuze der hoofdstad, een vraagstuk hetwelk hij zich door eene plegtige belofte verbond onaangeroerd en in zijn geheel te zullen laten. De heer Thiers heeft in den laatsten tijd ook aan anderen aandrang wederstaan, namelijk aan het verlangen van de regter zijde om een ministerie zonder oud-republikeinen (zoo als Favre en Picard) en zonder
vrijdenkers (zoo als Simon) te hebben. Om den wille van den vrede in den lande stelde de heer Thiers prijs op het behoud van ministers die hem als tot borg bij de echt-republikeinsche partij konden dienen : maar dit is hem door de legitimistische partij ten kwade geduid. » Het Hoofd der uitvoerende magt — zegt een van die zijde komende brief uit Versailles van 30 Mei — wil maar niet begrijpen dat Frankrijk eenen afkeer van de republiek en van de republikeinen , gelijk van de nationale garde, heeit. Het is of Thiers de oogen sluit voor de doorslaande feiten, de ooren sluit voor den overal opgaanden kreet: de republiek, die de gruwelen van 1793, den Paryschen opstand van Junij 1848 en de Commune van 1871 heeft voortgebragt, is geene goede regering voor Frankrijk ; de stad welke tot bakermat voor die kinderen der republiek heeft gediend, is geen goede hoofdstad voor ons land." — In Parys wordt de ontwapening uitgestrekt tot dat deel der nationale garde hetwelk in den laatsten tijd blijk heeft gegeven van gezindheid om met 's lands gouvernement zamen te werken tot het herstellen der heerschappij van orde en wet. De ordelievende af'deelingen der nationale garde van Parys zijn alzoo bij eene verklaring des gouvernements van 29 Mei van alle gewapende dienst ontheven, maar tevens uitgenoodigd en gelast om ongewapend het bestuur harer stadswijken bij te staan in het bevestigen der openbare orde en in het waken tegen nieuwe uitbarstingen van den geest van oproer. — Een bij de Londensche Times ontvangen berigt uit Parys van Donderdag zegt: » Hier is het kalm; geene de minste beweging of opschudding is er te zien; de oorzaak van dit opmerkelijke gemis aan opgewektheid is welligt dat de algemeeae opmerkzaamheid zich geheel rigt op de politieke veranderingen die thans in Versailles voorbereid worden. ii Hier, in Parys , hebben bij voortduring arrestatien plaats ; doch het publiek is daaraan sedert eenigen tijd zoo zeer gewoon geworden, dat het er niets bijzonders in ziet en er niet meer acht op slaat Het gouvernement zal morgen, naar gehoopt wordt, het meerendeel der misdadigers die het in Parys vatten wilde, in handen hebben, en alsdan in staat zijn om het verkeer van en met deze stad van de tegenwoordig bestaande beperkingen te ontheffen. » De beduchtheid voor nieuwe brandstichting en moord, die hier sedert de demping des opstands algemeen heerschte en schier tot eene paniek oversloeg, neemt thans snel af. Intusschen blijft het verkoopen van verscheiden ligt vlaai vattende stoffen verboden ; gisteren is nog eene poging tot brandstichting aan eenen bakkerswinkel gepleegd door het gieten van petroleum in een niet behoorlijk gesloten keldergat; in de Rue de 1'Elyse'e werd gisteren uit een venster een schot gelost op eenen gendarme te paard, doch het trof hem niet; in Belleville waagt nog geen soldaat het alléén op de straat te komen. » Er zijn papieren van Félix Pyat ontdekt en in de handen der overheid gekomen ; daaronder zijn vele brieven waarin op onverwijlde toepassing der doodstraf op al de gijzelaren der Commune wordt aangedrongen. » Er worden aanstalten voor het wederopbouwen der Vendöme-zuii gemaakt " Uit Versailles wordt onder dagteekening van 1 Junij aan de Times berigt; dat de ontwapening van Parys zonder bezwaar voortgezet werd; dat het denkelijk met 3 Junij weder geheel vrij zou staan in Parys te komen of die stad te verlaten ; en dat veertig duizend man troepen binnen Parys, en even veel in de forten en onderhoorigheden der stad gelegerd zouden blijven. — Volgens berigten uit Versailles van verleden Donderdag, bij het Daily News ontvangen, zou het Britsche gezantschap denkelijk op 3 Junij naar Parys terug keeren. Bij de discussie over het voorstel van den heer Ravinel had de heer Thiers gezegd de verplaatsing der Nationale Vergadering naar Parys steeds wenschelijk te achten, doch ze, daar zij niet in de bedoeling der Vergadering lag, niet te zullen voorstellen. Een aantal gevangen genomen opstandelingen waren, wegens gebrek aan ruimte in en bij Versailles, naar Cherbourg gezonden om er in de forten en in de pontons opgesloten te worden; daaronder waren vele vrouwen , wel duizend naar gezegd werd; waarbij door den berigtgever van het gemelde blad de opmerking wordt gevoegd, dat de Parysche opstand geen voor de menschelijkheid bedroevender verschijnsel heeft opgeleverd dan de deelneming van het vrouwelijke geslacht aan de uitzinnigste, snoodste en wreedaardigste handelingen en verklaringen van de lieden der Commune De buitenplaats van den beroemden sterrekundige La Place, te Arceuil-Cachan, die door de Duitsche troepen was gespaard en zorgvuldig ontzien, was thaus door eenen hoop slecht volk uit de Parysche voorstad Mouffetanl geplunderd, de verzameling boeken en handschriften baldadig vernield. DUIT SC I1L AND. Blijkens eene opgave van den Deutschen Reiclis-Anzeiger is bij den rijksdag oen ontwerp van wet ingediend, waarbij het te Leipzig gevestigde bondgenootschappelijke hooggeregtshof voor handelszaken aangewezen wordt als opperste geregtshof voor den Elsas en Lotharingen,
ter vervanging van het Hof van Cassatie te Parys. ltegtsgeleerden uit den Elsas en Lotharingen zullen tot leden van het Leipziger geregtshof benoemd kunnen worden, en tot de praktijk bij dat hof zullen ook de in die gewesten gevestigde advocaten geregtigd zijn. Met opzigt tot de schadeloosstelling der Duitsche reederijen is een wetsontwerp bij den rijksdag ingediend, waarbij bepaald wordt: Aan de reeders en de eigenaars van ladingen der door Frankrijk niet terug gegevene schepen wordt de waarde daarvan vergoed; hebben de terug gegevene schepen en ladingen gedurende de sequestratie eene vermindering van waarde ondergaan, dan worden de eigenaars deswege schadeloos gesteld. Vooits wordt aan de reeders, de eigenaars van ladingen en de bemanning der schepen vergoeding verleend voor de uitgaven en verliezen, welke door het opbrengen der schepen veroorzaakt zijn, als havengelden, geregtelijke kosten, verlies van proviand, uitgaven voor het onderhoud en voor de terugzending van schepen, ladingen en equipagion, het verlies van vrachtpenningen, de huur der bemanning en het verlies van have voor deze laatste. Eindelijk zal overeenkomstig nader vast to stellen beginselen aan de reeders van Duitsche koopvaardijschepen, die door den oorlog genoodzaakt zijn geweest om in vreemde havens te blijven liggen, vergoeding worden gegeven voorde'daardoor aan hen veroorzaakte onkosten, voor zoo veel het onderhoud en de bezoldiging der bemanning betreft. Een derde wetsontwerp bestemt eene som van twee millioen rijksdaalders uit de Fransche oorlogscontributie tot het verleenen van onderstand aan de Duitschers die tijdens den jongsten oorlog uit Frankrijk verdreven zijn. Eindelijk bepaalt een vierde wetsontwerp, dat uit de door Frankrijk te betalen oorlogscontributie vergoeding verleend zal worden voor de schade in den jongsten oorlog door het beschieten van den kant des Franschen of des Duitschen legers in het bondsgebied of in den Elsas en Lotharingen aan roerende of onroerende goederen veroorzaakt. Voor zoo ver degenen, die de schade geleden hebben , geene Duitsche onderdanen zijn , wordt deze vergoeding dan alleen verstrekt, wanneer de regering van hun land zich voor hetzelfde geval tot reciprociteit verbindt. — De Augsburger Allgememe Zeitung deelt het volgende berigt uit München van 31 Mei mede: ii In eene heden onder voorzitting van den staatsminister von Bray gehouden bijeenkomst van den ministerraad is, naar men verneemt, de stelling der regering tegenover de kerkelijke bewegingen van den jongsten tijd het voorname onderwerp van beraadslaging geweest, en men mag alsnu do reeds sedert eenigen tijd verwachte besluiten der regering te dezer zake spoedig te gemoet zien." Hetzelfde berigt de JS/iimberger Correspondent , met bijvoeging dat de pas van eene veriofreis terug gekeerde graaf von Bray, vóór den ministerraad , eene langdurige conferentie had gehad met den minister van eeredienst von Lutz, die gezegd wordt van oordeel te zijn dat de regering haar gezag met nadruk tegenover de woelingen der hoogere en lagere geestelijkheid moet doen gelden. OOSTENRIJK. >i De Keizer van Oostenrijk — dus berigt een Weener correspondent van de Augsburger Allgemeine Zeitung onder dagteekening van 31 Mei — heeft terstond na zijne terugkomst den voorzitter van het Huis van Afgevaardigden ontvangen, die hem het adres van dat Huis kwam aanbieden. In zijn antwoord heeft de Keizer, ofschoon de trouw en de goede bedoelingen van het Huis erkennend , hetzelve uitgenoodigd om zijne medewerking te verleenen aan de pogingen van de Kroon en hare raadslieden, die. het grondwettige herstel van den binnenlandschen vrede ten doel hebben. De stap waartoe het Huis van Afgevaardigden na langdurig dralen is overgegaan, heeft dus het gewenschte gevolg niet gehad, en het vertrouwen des Keizers is daardoor niet geschokt geworden ; dit staat vast. Voor het overige heeft de Keizer, gelijk hij gewoonlijk na eene gewigtige beslissing doet, Weenen verlaten en zich naar Meran begeven, alwaar hij ten minste acht dagen zal vertoeven.'' ITALIË. Uit de taal van het radicale deel der Italiaansche dagbladpers (hij voorbeeld van el Capitale , een dagblad van Rome, en van Mazzini's orgaan Roma del Populo) blijkt dat de vrees voor tusschenkomst van Frankrijk in de zaak van Rome onder de Italianen is toegenomen dooide tijding van de demping der Parysclie beweging. Er gaan nu aan die zijde stemmen op om het ontoereikende van Italie's verweringsmiddelen aan te wijzen en verbetering daarvan wegens het gevaar eener botsing met Frankrijk aan te bevelen. El Capitale betoogde in zijne nommers van 25 en 26 Mei, dat het koningrijk Italië verloren was indien het zich op zijne tegenwoordige legermagt verlaten moest; het beriep zich daarbij op hetgeen onlangs bij den Senaat van Italië door eenon ervaren militair en Italiaansch-gezind staatsman , den generaal La Marmora , over de gebreken van het Italiaansche leger is gezegd. Den 26sten zijn de gemelde nommers van dat blad te Rome door de politie in beslag genomen. ENGELAND. De Times maakt met genoegen gewag van berigten, volgens welke de Britsche ambassadeur te Versailles het aanzoek van het Fransche gouvernement om uitlevering van alle voortvlugtige medestanders der Parysche Commune geenszins beaamd maar slechts onder zeer uitdrukkelijk voorbehoud ontvangen heeft. Volgons dat gematigd liberale dagblad had de Parysche Commune feitelijk en in de daad de regten eener oorlogende partij, en konden hare generaals en soldaten de troepen van het gouvernement neerschieten alsmede brandstichten zonder zich aan eenig gemeen misdrijf schuldig te maken; doch de vermoording der gijzelaars wil de Times in geen geval onder de regtmatige handelingen eener oorlogende partij gerekend hebben. — Een dezer dagen medegedeeld telegram uit Singapore gewaagde van eene zware aardbeving op Rua. Volgens een nader berigt. in Liverpool ontvangen en in de Londensche Times van gisteren aangehaald, is Bintang of Riouw, een tot Nederlandsch Indie behoorend eiland in de straat van Malakka niet ver van Singapore, de plaats welke door die aardbeving het zwaarst is geteisterd.
BELGIE Het Journal de Bruxelles , een hoofdorgaan der in Belgie bewind voerende partij, doet met blijdschap opmerken dat de door het gouvernement voorgedragen kieshervorming door den Senaat, den meer behoudsgezinden tak der volksvertegenwoordiging, bereidvaardig met betrekkelijk grootere meerderheid van stemmen dan door de Kamer en, in strijd met do vroeger omloopende geruchten, onveranderd is aangenomen. Het ziet daarin eene gebeurtenis die nieuwe vastheid aan het conservative ministerie bijzet, eene zege verworven door zorgvuldige vermijding van al wat ook maar den schijn van partijzucht of van reactionaire bedoelingen zou hebben. Zoo was er voorspeld, zegt het genoemde blad, dat het conservative nrnisterie de stemuitbrenging voor al de verkiezingen in de gemeente wilde doen houden, dewijl het alsdan door den plaatselijken invloed van burgerlijke en kerkelijke overheden en van aanzienlijke grondbezitters meestal de meerderheid van stemmen voor zijne candidaten zou kunnen verwerven; doch het heeft zelfs de stemuitbrenging in de hoofdplaats des kantons, toen deze door sommige van zijne vrienden aanbevolen werd, onaannemelijk verklaard. Het Journal erkent dat het aantal stemgeregtigden door de voorgedragen en nu vastgestelde hervorming eene in sommige plaatsen schijnbaar buitensporige vermeerdering bekomt ; zoo wordt het aantal gemeentelijke kiezers in de fabriekstad Seraing 240 per cent grooter , in Jurnet 325, in Gilly 345, in Jemmapes 350 percent. Doch het ziet daarin geenen grond tot beduchtheid ; het stelt zich gerust met de gedachte dat in het jaar 1848 de vermeerdering van het aantal kiezers in vele plaatsen des lands nog grooter is geweest en toch goede, althans geene nadeelige gevolgen gehad heeft. — Naar verzekerd wordt is in den schoot der staatscommissie voor de herziening der organisatie van het Belgische leger door den heer Thonissen, een ministerieel lid der Kamer van Vertegenwoordigers, een voorstel gedaan om op afschaffing der plaatsvervanging aan te dringen. Dit leest men in het Journal de Bruxelles , gelijk in andere dagbladen van Brussel. Daarbij wordt door de Inde'pendance en de Echo als zeker gevoegd dat het denkbeeld van de afschaffing der plaatsvervanging, hetwelk door de regering zelve geopperd was en door den heer Thonissen is aanbevolen, door de staatscommissie met algemeene stemmen behalve vier aangenomen is; de vier leden die behoud der plaatsvervanging wenschen, behooren tot het niet-militaire deel der commissie. TELEGRAPHISCHE BERIGTEN Versailles, 2 Junij. In de Nationale Vergadering heeft de heer Brunet een voorstel ingediend strekkende om de wetten van proscriptie af te schaffen, als onbestaanbaar met het republikeinsche beginsel en als alleen strekkende ter voldoening aan dynastieke hartstogten. De Vergadering heeft de behandeling van dit voorstel voor urgent verklaard. Een aantal afgevaardigden van de regter zijde hebben mede een voorstel ingediend, strekkende tot afschaffing der wetten van 10 April 1832 en 26 Mei 1848, gerigt tegen de Bourbons; zij verzekerden dat de fusie tusschen de beide takken der Bourbons tot stand gekomen is. Ook dit voorstel werd met groote meerderheid voor urgent verklaard. De Vergadering heeft voorts het voorstel van den heer Lefèbre Pontalis behandeld, om de door het Gouvernement der Nationale verdediging uitgevaardigde besluiten aan eene herziening te onderwerpen. De generaal Trochu zeide dat het bedoelde bewind reeds voor de insluiting van Parys de noodzakelijkheid had ingezien om vrede te sluiten, en betoogde dat al de pogingen van Favre schipbreuk geleden hadden op de voorwaarden van Bismarck, waardoor de zamenkomst bemoeijelijkt werd van eene Nationale Vergadering, die alleen bevoegd zou wezen om over de quaestie van afstand van grondgebied te beslissen. De Vergadering heeft besloten tot eene tweede beraadslaging over te gaan. Versailles , 2 Junij. Volgons den Gaulois heeft de generaal Leflö, dus ver minister van oorlog, de benoeming lot gezant te St. Petersburg aangenomen, en is de heer de Gabriac tot zaakgelastigde te Berlyn benoemd. De commissie voor de reorganisatie van het leger heeft zich gisteren eenstemmig voor de invoering van den algemeenen dienstpligt verklaard. Versailles . 3 Junij. Naar men verzekert zal heden van den kant der meerderheid in de Nationale Vergadering een voorstel worden Gedaan om de wetten tot verbanning van het geslacht der Bourbons af te schaffen en om de aan den heer Thiers opgedragen magt nog voor twee jaren te bestendigen. In Parys duren de ontwapening, de huiszoekingen en de arrestatien voort. De krijgsraden zullen aanstaanden Dingsdag hunne werkzaamheden beginnen. Op de spoorwegen tusschen Parys en Versailles is de dienst als vroeger hervat. De gemeenschap is vrij; de handel begint te herleven. Parys , 2 Junij (des avonds). De uitgave der dagbladen le Tricolore en le Politique is verboden. Bij de met groote gestrengheid voortgezette huiszoekingen is eene menigte wapenen ontdekt: de inhechtenismingen duren voort; de meeste daardoor getroffen personen zijn gewezen leden van de nationale garde. Op den regter oever der Seine wordt voortdurend eene strenge waakzaamheid uitgeoefend ; op den linker oever is de circulatie des nachts vrij. Bij eene circulaire van den heer Ferry aan de maires wordt de heropening der scholen bevolen. De gendarmerie van Parys zal tot 6,000 en de republikeinsche garde tot 12,000 man vermeerderd worden Er is sprake van het aanleggen van forten binnen Parys ten einde eiken opstand te kunnen tegengaan. Le Temps betoogt dat men redelijker wijze niet vorderen kan dat de Nationale Vergadering zich bij den tegenwoordigen toestand van Parys derwaarts verplaatse. W eenen, 2 Junij. In de zitting van het Huis van Afgevaardigden van heden heeft de president het door den Keizer op het adres gegeven antwoord medegedeeld. De Keizer heeft het adres aangenomen met voldoening over de daarin gegeven verzekeringen van trouw en verknochtheid; hij deelt ten volle in de overtuiging van de noodzakelijkheid om aan den strijd over de constitutie een einde te maken, en twijfelt niet of het zal aan de regering, ondersteund door het volledige vertrouwen des Keizers, gelukken de gedurig vernieuwde
botsingen langs den grondwet!igen weg te doen ophouden, De Keizer verwacht dat liet Lluis van Afgevaardigdeu van zijnen kant daartoe zal medewerken. M ünchen , 2 Jnnij. Het hier vergaderde comité' van godgeleerden heeft den proost Döllinger belast met het opstellen van een antwoord op den jongsten herderlijken brief' van Duitsche bisschoppen. Dat antwoord zal, naar men verneemt, ook voorstellen tot kerkhervorming bevatten. Bern, 1 Junij. Het door de dagbladen verspreide berigt van de o-evangenneming van Pyat en Grousset te Genève is blijkens officiele mededeelingen ongegrond. Florence , 3 Junij. In den Senaat heeft de minister van buitenlandsche zaken, op eene vraag van den heer Alfieri antwoordende, gezegd dat. indien een der «anleggers van de Parysche moorden en brandstichtingen er in slaagde om naar Italië te vlugten, het gouvernement zonder verwijl het tusschen Italië en Frankrijk bestaande uitleveringsverdrag zou uitvoeren. New York , 2 Junij. Goud-agio 12 3 / s .
---

