DE BANVLOEK DER WERELD.
EEN NOVELLE UIT HET LEVlfN. (Vervolg.) „Halt!” schreeuwde de oude gebiedend. „Gij zijt mijn gast, jonge man. Eerbiedig het recht van mijn huis!” Arthur zweeg een oogenblik getroffen. Plotseling ontmoette hij den blik van Francisca, die innig-smeekend op hem rustte. Werktuigelijk zweefde zijn oog over de schoone gestalte, die hem diep ontroerde door hare hulpeloosheid. Zij scheen hem eene aan den weg liggende bloem toe, welke hij moest oprapen, zou haar niet reeds in ’t volgend oogenBlik de voet eens wandelaars onverschillig vertrappen. Ten eenemale onder den indruk van dit gevoel, dat hem steeds krachtiger, steeds onweerstaanbaarder overmeesterde, riep hij plotseling met verheffing van stem: „Vader Matthias, ik vraag u om de hand uwer dochter!” „Ha!” riep Francisca uit. Als door een zaligen droom overvallen stond zij daar. Arthur naderde haar en reikte haar de hand; doch koortsachtig opgewonden liep de grijsaard op hem toe. „Zijt gij razend?” fluisterde hij. „Weet gij w,at gij doet?”
Verbaasd zag Arthur hem aan. „Treedt het huis binnen,” schreeuwde de oude. „Hans, Francisca, wacht tot ik u roep. Ik heb met mijnheer te spreken.” De beide jongelieden gehoorzaamden. De grijsaard was met Arthur alleen. „Een somber noodlot heeft u in mijne woning gevoèrd, Arthur van Meiningen,” begon de grijsaard na een oogenblik zwijgens, zichtbaar beklemd. „Gij hebt de hand mijner dochter gevraagdwelnu, zij kan nimmer de uwe worden. Vraag mij geene verklaring, ga heen, jonkman, en betreed dit onzalig huis nimmer, nimmermeer!” „Gij vordert het onmogelijke, vader Matthias 1” hernam Arthur op zachten toon. „Ik heb het meisje mijn woord verpand; ik moet bet als man van eer inlossen, voor zoover uwe verklaring dit niet onmogelijk maakt.” De grijsaard boog het hoofd. Blijkbaar streed bij met een hachelijk voornemen. Eindelijk sprak bij langzaam, op schier onhoorbaren toon: „Ieder man van eer pleegt zich vóór zijn huwelijk te vergewissen, of er geen smet kleeft op de familie der vrouw, aan wie hij zijn naam wenscht te schenken....” „Zeker, vader Matthias, maar ik begrijp niet....” Met stijgende ontroering viel de grijsaard hem in de i;ede. „Beschouwt gij mij,” stamelde hij, „als een man
van eer, als iemand, die voor geen sterveling net oog behoeft neder te slaan?” < . „Ja,” riep Arthur met eene opwelling van zielenadel, „ja’ ik zou er mijn leven onder verwedden!” ’tWas of een straal van vreugde bij deze woorden over ’s grijsaards gelaat gleed. „Ik dank u,” sprak hij, den jonkman de hand reikende, welke deze met warmte drukte. De grijsaard aarzelde; ’t scheen hem moeite te kosten voort te gaan. Arthur merkte op, dat hij trilde; eindelijk sprak hij, op elk woord drukkend : „Het geldt in dit geval niet de eer, maar ’t begrip van eer.’ In de oogen der wereld echter schijnt de eer louter een schim; immers, zij houdt zich slechts op met het begrip. "Van daar dat men buigt voor schurken; dat men hen luide prijst als mannen van eer, en hen tot modellen stelt voor tijdgenoot en nakomelingschap, terwijl mannen, die nooit het rechte pad verlieten, die duizendmaal liever zouden sterven dan een smet op zich laden,, hun hoofd, met schande bedekt, moeten verbergen. Bedding bestaat er niet voor hen. De openbare meemng, die vreeslijke cameleon, vervolgt hen en spreekt den banvloek over hen uit. Arthur van Meiningen, gij staat voor zulk een banneling. Vraag niet verder. Ik geef u’t woord terug, dat
Igij zoo onvoorzichtig verpanddet.
„Neen!” riep Arthur in de diepste ontroering. „Ik mag h«t niet terugnemen. Wat er ook moge zijn geschied, ongelukkige, ik gevoel dat gij niet schuldig zijt, niet schuldig kunt zijn. Vertrouw mij; stort uw hart aan mij uit. Mijne familie behoort tot de invloedrijksten in den lande; mijn vader is een trouwe vriend des konings. Tot welken staat gij ook moogt behooren, — ongetwijfeld toch stamt gij niet uit deze streken af! — de gelegenheid zal niet ontbreken, om u van dienst te zijn.” „Uw vaderland was ook het mijne,” sprak de grijsaard op doffen toon. „Welk een geluk!” riep Arthur, aangenaam verrast. „Hoe zegen ik het toeval, dat mij in uwe nabijheid bracht. Ik beschouw uwe zaken reeds als geregeld. Houd u overtuigd, dat men van uwe vijanden de strengste rekenschap zal vorderen. Uw goed recht zal en moet zegevieren; gij zult genoegdoening erlangen voor elke beleediging, welke u getroffen heeft.” „Genoegdoening!” kreet de grijsaard woest. Doch als bezon hij zich plotseling, voegde hij er treurig bij: „Laat ons hier eindigen, jonkman. Dat is een punt, waaromtrent wij ’t nimmer eens zullen worden.” Met de taaie volharding, welke een edel besluit in jeugdige gemoederen te voorschijn roept, hernam Arthur nog dringender: „Neen, vader Matthias; ’t gevoel eener
oogenblikkelijke, wellicht maar al te rechtmatige bitterheid mag over eene zoo gewichtige levensvraag niet beslissen. Ik zal u een beeld ontwerpen van de toekomst, welke u beidt, zoodra gij ’t oor leent aan mijne woorden.” En zonder acht te slaan op de afwerende gebaren des grijsaards, vervolgde hij: „Uwe onschuld zal op de schitterendste wijze worden erkend, en alle smaad zal op het hoofd uwer tegenstanders en lasteraars neerkomen. Gij zult gevierd en door iedereen geprezen worden. Men zal zich haasten, ’t zware onrecht uit te wisschen, dat u heeft getroffen. Uw zoolang beschimpte en verongelijkte naam zal weer in vlekkelooze reinheid stralen!” „Houd op,” riep de grijsaard, „houd op! Dat alles herinnert mij aan een schoonen droom, dien ik zelf eenmaal droomde, lange, lange jaren geleden. Doch de oogen, waarvoor ik hem droomde, zijn reeds sedert jaren gebróken.... Ziet gij,” hij wees met sidderende hand op ’t eenzaam kerkhof: „daar ginds rust mijne gade. Zij was eene roos, ruw ontbladerd door mijne hand.... ’t Is een treurige geschiedenis, en gij zijt de eerste, die ze verneemt.” Hij haalde diep adem en ging voort: „Zeker, zij beminde mij! Wij hadden ons, naar wij meenden, in diepe, warme liefde voor altijd met elkaar verbonden. Daar barstte plotseling een ontzettend onheil over ons beiden uit, dat door helsche boosheid was aangelegd. Zij morde en klaagde niet. Met verheven kalmte verliet zij de schitterende wereld, waarin zij zoo algemeen gevierd en bemind was geweest, om zich in de duistere eenzaamheid te begraven. Ik zou den hemel-zelf hebben willen afrükken om haar dit offer te vergelden, en toch, ik slaagde er niet in, den boozen demon te treffen, die haar en mij terzelfdertijd in ’t ongeluk had gestort. Geloofde zij aan mijne onschuld ? Haar teeder troostwoord scheen ’t mij te waarborgen. En toch, ik heb haar, al was ’t mijne schuld ook niet, datgene ontroofd, wat iedere vrouw van den man harer liefde mag eischen: een eerlijken, onbesmetten naam!” De jonkman voelde een traan in ’t oog opwellen. „Vergeef mij dit uur, vader Matthias,” sprak hij, „ik zou er mijn leven om willen geven, had ik ’t u kunnen besparen.” „Ach, ik vraag ’t u zelven,” riep de grijsaard in toenemende ontroering. „Moesten haar niet somtijds sombere oogenblikken overvallen, waarin zij twijfelde aan mijne onschuld; waarin zij zich angstig voelde in tegenwoordigheid van den man, die zulk een ontzettend brandmerk droeg?” (Wordt vervolgd.) S. K. Jz.
---

De invloed der Fransche geldleening op handel en nijverheid.
In Frankrijk is sedert de laatste weken de kalmte teruggekeerd, en men werkt er met een ijver en ernst, die getuigen, dat de begeerte, om de verliezen van ’t vorig jaar zoo spoedig mogelijk te herstellen, algemeen is. Alle levende krachten worden ingespannen, groote finantieële, industriëele en handelsondernemingen worden op touw gezet. Het ontbreekt nog aan werklieden en kapitaal; maar naarmate de krijgsgevangenen ontslagen worden en in de samenleving terugkeeren, vermeerderen de werkkrachten; en het kapitaal behoeft slechts nog eenigeI maanden orde en rust gehandhaafd te zien om op nieuw op de markt te komen. De tegenwoordige werkzaamheid heeft evenwel niets meer van de koortsachtige, ongezonde beweging der laatste jaren van het keizerrijk. Men onderzoekt met zorg , men overweegt ’t geen men doen wil nauwgezet, en met recht mag men dan ook verwachten, daf de ondernemingen die voortaan ’t vertrouwen der kapitalisten zullen verwerven genoegzame waarborgen van soliditeit zullen opleveren.
De geldmannen veranderen hunne gewoonten. Onder ’t keizerrijk offerden zij alle zekerheid op aan ’t genot van hooge renten; op alle ondernemingen werd inschrijving genomen, niet om er aandeel in te erlangen en te behouden, maar om van de eerste rijzing na de uitgifte der aandeelen te pvofiteeren; dan wierp men alle verantwoordelijkheid van zich, en lief de circulatie geheel zonder controle. Men bekommerde er zich al zeer weinig over, of eene zaak goed of slecht was; men wilde onmiddellijk winst maken, en daaraan offerde men verdere resultaten op. De waarborgen der ondernemingen voor de toekomst boezemden niemand belangstelling in; de kunst was maar, de aandeelen boven pari aan den man te brengen. Die tijden zijn gelukkig voorbij. De kapitalisten, die thans hun geld in ondernemingen steken, vragen niet meer alleen naar de premie; zij vestigen ’t oog op de soliditeit der titels; de plaatsing van titels door beursspel zal van lieverlede verdwijnen; slechts ernstige ondernemingen en goede titels zullen gelukkig kunnen slagen. De reden daarvoor is eenvoudig. Frankrijk heeft tegenwoordig al zijn geld noodig. Gisteren pas behoefde het twee milliards, en binnen drie jaren zal ’t op nieuw crediet vragen. De staat biedt meer zekerheid dan eenige onderneming geven kan. Leent dus de staat tegen 6 ten honderd, dan is het zeker, dat iedereen den staat de voorkeur geeft. Geruimen tijd zal de staat nog de besparingen der bevolking tot zich trekken. Tot de 5 pCt. rente weder tot pari en de 3 pCt. tot p. m. 65 zal gestegen zijn, blijft de staat de beste geldnemer. Ook Parijs zal van
Jen kapitaal-voorraad eene goede hoeveelheid tot zich nemen; en zoolang die stad zoo nauw met den staat en de Fransche bank verbonden blijft als thans nog 't geval is, zal zij wel geene concurrentie tegen den staat in ’t geldgebruik openen, maar stad en staat zullen nog lang overvloed van geld, en dus spel en agiotage tegenhouden, en tot zich nemen wat er gespaard wordt. Die ondernemingen dus, welke thans met den staat en de stad Parijs willen concurreeren in ’t vertrouwen van het geldgevend publiek, zullen op goede grondslagen moeten berusten. "Wel zijn er veel openbare werken, nijverheidsondernemingen en handelsbelangen, die kapitaal zullen behoeven om de werkkrachten des volks te helpen opvoeren tot de hoogte waarop zij behooreD te komen, om den worstelstrijd op ’t arbeidsveld met ’t buitenland in eere vol te houden; wèl zullen er dus nieuwe, goede ondernemingen moeten worden opgezet; doch de geldvoorraad zal voor die nieuwe ondernemingen slechts toegankelijk zijn, zoo zij ordelijk en met genoegzaam gezond verstand worden opgezet en uitgevoerd. Dan echter bieden zij tevens grootere voordeelen aan dan de staat. Frankrijk moge rijk zijD en uit vroegere besparingen genoegzaam kapitaal bezitten, om 2 milliards per jaar over te leggen, tot voorziening in de behoeften zijner toenemende bevolking, daarom behoeft men nog niet voor den staat die besparingen beschikbaar te houden. De Fransche geldmannen
iijn niet blind voor de behoeften van handel en nijverheid. Zullen deze nu op den duur meer voordeel aanbieden dan de staat zijn geldschieters verzekert, dan trekt t Fransche kapitaal weer naar handel en nijverheid. Het is dan ook niet onwaarschijnlijk dat, naarmate handel en nijverheid in Frankrijk herleven, ook de staat, wanneer hi.] weder geld komt vragen, tot het buitenland zijne toevlucht zal nemen. De Franschen erkennen thans reeds, dat ’t geenszins in strijd is met hun nationalen trots, hun voordeel te doen met het geld, dat de Fransche staat op vreemde beurzen kan vinden. Beeds bij de laatste leening had de heer Poyer-Quertier, minister van finantiën, een Fransch agentschap te Londen geopend, en ’t is dus te voorzien, dat binnen drie jaren vele besparingen uit den vreemde naar Frankrijk zullen vloeien, vooral uit die landen, waarin niet in tijds wordt zorg gedragen voor ’t ontginnen van mildvloeiende bronnen voor bandel en nijverheid. .Eijke landen, zooals Nederland, die ’t kapitaal tegen uiterst lage rente aanbieden, meestal voor buitenlandsch gebruik, omdat zij zelf te weinig nijverheid bezitten, mogen wel toezien op de ontwikkeling van handel en nijverheid in eigen boezem, willen zij ten slotte niet geheel cijnsbaar worden aan de werkkracht van volken, als Franschen, Duitschers en Amerikanen. Is ’t geen dwaling, een groot deel der bevolking in slechte woningen, bij ellendig voedsel en onvoldoende kleeding van de productie verstoken
te houden, en ’t kapitaal, dat door die productie winsten kon afwerpen, grooter dan vreemdelingen aanbieden, tegen 2} a 3 pCt. rente den vreemdeling aan te.bieden? Is dat de ware internationaliteit, of behoort die loomheid van geest tot de nationale deugden?
---

BUITENLANDSCHE POLITIEK.
De ranjsche Constitutionnel geelt in zijn nommer van gisteren, onder het opschrift „Militair congres van St.-Petersburg” het volgende bericht: „Wij moeten wijzen op eene circulaire, dezer dagen aan de ministers van oorlog van al de Europeesche staten gericht door den generaal Miliutin, het hoofd van het Bussische ministerie van oorlog, een zoon van den grooten Miliutin, door wieu eenige jaren geleden ’s keizers besluiten tot vrijmaking van den Eussischen boerenstand uitgevaardigd zijn geworden. „De inhoud dier circulaire is dat er onverwijld, en wel te St.-Petersburg, een congres van generaals en admiraals gehouden dient te worden met het doel om over de grondslagen voor een nieuw internationaal oorlogsrecht te beraadslagen en om tot de vaststelling daarvan te geraken.” _ ■ Bij dit bericht voegt de Constitutionnel, dat de aanleiding tot het bedoelde voorstel gelegen zou zijn in de wijze waarop in den jongsten oorlog tusschen Frankrijk eD Duitschland strijd gevoerd is. „De Aziatische cholera, is, gelijk reeds in het begin der vorige maand Juni met leedwezen is aangekondigd, op weg naar westelijk Europa, en wel over Eusland, alwaar die epidemie, volgens een bericht van dr. Zülzer, zich snel naar den kant van Duitschland uitbreidt. In de 2de week dezer maand is zij uitgebarsten te Wilkowyszki, eene stad van Bussisch Polen, bewesten de rivier de Niemen aan den weg naar Koningsberg gelegen; aldaar zijn er in eenige dagen vier-en-dertig personen aan gestorven. Te Wilna heeft de epidemie nu reeds vier weken lang geheerscht, en aldaar veroorzaakte zij, volgens de jongste berichten, dagelijks van tien tot vijftien sterfgevallen. Wanneer de besmetting voortgaat zich te verbreiden in gelijke mate als thans, kan zij Duitschland in twee of drie weken tijds bereiken. „Door de waarnemingen en vertoogen van dr. Snow is het bewezen, dat die ziekte wordt verbreid door de uitwerpselen van besmette personen, hetzij in droo<*en staat of, en meer algemeen (blijkens de openbaar gemaakte opgaven betiekkelijk Londen) overgevoerd door het daarmede verontreinigde water van rivieren. Ten gevolge van die ontdekking der wetenschap is er groote verbetering gebracht in de wijze, waarop Londen en vele andere steden van water worden voorzien. Ongelukkig is er tijd verloren gegaan, en is er niets verder voor die zaak gedaan; doch er zal nog tijd voor de wetgevende
macht zijn om de grondslagen te leggen voor een stelsel
Tan maatregelen ter voorziening der steden van zuiver water. De nieuw opterichte afdeeling van ’s rijks bestuur, welke met de zorg voor de algemeene gezondheid belast zal zijn, alsmede de plaatselijke en stedelijke besturen, kunnen door tijdige maatregelen van administratieven aard de hevigheid van de aanvallen der cholera-epidemie verzachten, indien het thans te laat is om het binnendringen van dien Aziatischen vijand te verhoeden. Een vraagpunt hetwelk, gelijk het Daily-Netos zegt, sedert de kerkhervorming in Engeland onbeslist was gebleven, namelijk de geldigheid eener testamentaire beschikking ten voordeele van een kloostergesticht, heeft verleden Woensdag door eene uitspraak van een der hoogste rechters des lands eene beslissing bekomen. Er was eenigen tijd geleden door eene katholieke dame een aanzienlijk legaat aan het dominicaner klooster te Carisbrooke, en een ander aan een gesticht van pleegzusters nabij Birmingham gemaakt; de vice-kanselier heeft verklaard dat er geen grond bestond om de uitkeering dier legaten te weigeren. Het ministerie-Zorilla heeft in zijn programma aan de Cortes onder anderen verklaard: dat het in de volgende wetgevende zitting eene staatsbegrooting in evenwicht zal voordragen; dat het naar goede verstandhouding met de kerk zal streven zonder de door de jongste revolutie verkregen hervormingen prijs te geven, en dat het Cuba nooit zal afstaan maar de orde met alle middelen definitief herstellen wil. Dit programma vond veel bijval bij de Cortes. Naar hetgeen dezer dagen uit Konstantinopel aan de Indépendance Beige is geschreven, zijn de te Scutari, in Albanië, uitgebarsten onlusten van bedenkelijken aard, althans naar het oordeel der Porte, die reeds lang de verholen beweging onder de bevolking van het naburige Bosnië met bezorgdheid heeft gade geslagen; zij heeft dan ook in allerijl oorlogsschepen met reguliere troepen naar Albani afgezonden ; en deze zijn reeds te Antivari geland.
---

