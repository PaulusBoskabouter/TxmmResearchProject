BIJBLAD VAN DE LANDBOUW-COURANT, 1871, N°. 21,
tienden kan gepaard gaan, dan zal men zeker erkennen, dat door de conversie, volgens eene billijke waardeering, den heffer geen nadeel wordt toegebracht. Het als amendement op het wetsontwerp van 1863 in de Tweede Kamer voorgestelde en later in het ontwerp van 66 opgenomen beginsel, dat de bepaling van den afkoopsprijs door den heffer kan werden gevorderd op het tijdstip, dat hem daartoe geschikt voorkomt, schijnt een goed middel ter voorkoming van benadeeling des heffers. Deze kan toch zoo doende den plichtige beletten den afkoop te doen plaats hebben na eene op jaren van geringe opbrengst volgende en dus voor den heffer ongunstige waardeering, „Plaatsen wij ons nu op het standpunt van den plichtige. Deze is geen kapitaal schuldig, maar slechts v waardelijoor k een evenredig deel van zekere vruchten, en zelfs deze schuldplichtigheid drukt noch op hem persoonl ij k, noch zelfs op zijnen rong d, zoodat alleen op de inzameling het verhaal geschieden kan. Nu gevoelt de Regeering, dat comptante bepaling van het afkoopkapitaal van den plichtige niet moet kunnen worden gevorderd. Zij stelt dus voor, dat hij zal kunnen volstaan met het verleenen van hypotheek voor dit bedrag op zijnen grond, ter verzekering van de betaling der koopsom in ten minste tien jaarlijksche termijnen, waarvan de eerste niet vroeger dan tien jaren na den afkoop zal verschuldigd zijn, met vergoeding eener rente van vijf ten honderd. „Het hulpmiddel heeft echter voor den plichtige weinig waarde. Hij krijgt uitstel van betaling. Maar hij wordt ook persoonlijk debiteur en zijn grond verbonden. Ook houden de voor afdoening der hoofdsom verleênde lange termijnen bij de minste wanpraestatie op te gelden; de geheele schuld wordt daarmede opvorderbaar." Dit dan is het oordeel van den heer ASSER, dat slechts op een enkel punt door uwe Comm. niet wordt gedeeld, in zoo verre zij namelijk de in de voordracht van 66 in het voordeel van den heffer opgenomene bepaling, omtrent waardeering en vaststelling van den hoofdprijs op zijne vordering, van zeer weinig beteekenis acht en zelfs als tot moeielijkheid aanleiding kunnende geven. Dit punt dus daar latende, komt het haar echter voor, dat het betoog verder onmiskenbaar op eene allezins ware en juiste opvatting der zaken berust, en dit nu zoo zijnde, wat blijft er dan over van de billijkheid en rechtvaardigheid, die aan dit stelsel van zoogenoemde wederkeerigheid bij den eersten oogopslag al licht zou worden toegekend? Inderdaad, wordt
het, z66 gewikt en gewogen, niet veel meer een stelsel van ver gedreven willekeur en onrechtvaardigheid? Wel wil uwe Comm. hiermede niet geacht worden al te groote beteekenis te hechten aan de beschuldiging tegen deze voordracht ingebracht, als zouden ook de belangen van derden door haar gekrenkt worden, in zoo verre de hypotheken, op grond van tiendenaf koop op den grond te vestigen, vet& alle verdere hypotheken préferent zouden zijn. Immers, zoo dit bezwaar al niet geheel mag worden buiten rekening gelaten, evenmin mag men het te hoog aanslaan, daar het zeker is, dat de tiendvrije gronden doorgaande ook eene zooveel hoogere waarde bezitten zullen dan de tienplichtige, dat dit verschil wel geacht kan worden op te wegen tegen het bedrag der tienden-hypotheek. Neen, wat wij hier aanvoeren betreft slechts de belangen der tiendplichtigen, die hier op ernstige wijze zouden worden gekrenkt. Immers als gij de zaak wel beziet, dan komt zij hierop neder, dat bij zulk een schikking de meer gegoede tiendplichtige gebaat zou worden ten koste van den minder vermogende. De eerste wil afkoop en kan dien van den heffer vorderen. Wat zou men nu echter willen doen, om de rechten en belangen van dezen niet te krenken? Wat anders, dan de arme en minvermogende plichtigen, die de afkoopsom voor hun deel niet betalen kunnen, noodzaken, om hun goed met hypotheek te bezwaren; eene hypotheek, die, zij het ook na ruimen termijn, op den bepaalden tijd afgelost worden moet en die zelfs vroeger opeischbaar is, zoodra slechts de weinig bemiddelde plichtige bij een ongelukkig jaar of misgewas de verschenen rente niet kan voldoen. Ziet, op zulk eene wijze kan men wel spoedig van de tiendenplaag afkomen, maar of de landbouwer, en vooral de minder gegoede, er mede gebaat zal worden, dat blijft te bezien. En hoe zou dus uwe Comm. ook zulk een stelsel kunnen toegedaan zijn, waarbij de rechten en belangen vooral van de zwakkeren, zoo zeer worden opgeofferd aan die van hen, die meer bezitten; waarbij wel de zaak geregeld wordt, maar langs eenen weg, die lijnrecht in strijd is met het beginsel van recht en billijkheid, dat bij elke regeling moet op den voorgrond staan, en dat, vooral waar het de belangen geldt van den min bedeelde, nooit en in geen geval mag uit het oog verloren worden. Te recht heeft dus ook de tegenwoordige minister dit beginsel der wederkeerigheid als onhoudbaar verworpen, gelijk hij ook in de memorie van toelichting, aan het door hem ingediende ontwerp van wet toegevoegd, de redenen 21
bloot legt, waarom hij zich met den arheid van zijnen voorganger niet vereenigeu kon. Maar hoezeer uwe Comm. nu die redenen billijken moet, hoezeer zij de rechtvaardigheid op prijs stelt, die in het nieuwe, thans aangeboden ontwerp ten grondslag ligt, zoo zal het u niettemin wel duidelijk zijn, dat zij ook niet deze voordracht zich moeielijk vereenigen kan. Immers zoo de nieuwe minister thans de klip al vermijdt, waarop zijn voorganger verzeilde, vervalt hij thans weer op de andere en keert tot het beginsel terug, waarop de vroegere voordrachten berust hebben, en waarmede men, in zake de bloktienden, nooit van de tiendenplaag afkomt. Vraagt gij dan ook, of uwe Commissie de aanneming van dit ontwerp wenschelijk acht, dan moet zij daarop een beslissend neen uitspreken. Zeer goed is zij zich bewust, dat er zaken zijn, waarover men transigeeren kan. Hier echter kan zij zulks moeielijk toestaan, in zoo verre er h. i. eene geheel andere regeling der zaak noodig is. Zulk eene regeling nu, zij het ook later, wordt onmogelijk bij het aannemen van het ingediende ontwerp, dat daarom ook, ofschoon het ook bestemd zij, om ons van de tiendplaag te verlossen, eigenlijk geene andere uitkomst hebben zou, dan dat het die plaag bestendigde. Maar, zult gij zeggen, gij spreekt van eene andere regeling, maar waar dan is hier de weg te vinden, waarbij aan alle eischen wordt voldaan, waarbij den heffer geen onrecht geschiedt, en alle plichtigen, de kleinere zoowel als de grootere, evenzeer gebaat worden, terwijl hij tevens van dien aard is, dat wij daarmede spoedig en voor goed van de tienden afkomen? Ziet, als wij nagaan, hoeveel er reeds in deze zaak is voorgesteld en hoe weinig men nog tot het doel genaderd is, dan zou men licht meenen, dat goede raad in dit geval duur is. En toch meent uwe Commissie, dat er hier wel een weg aan te wijzen valt, of liever, dat hij tot op zekere hoogte reeds vroeger aangewezen is door een man, die ter zake van alles wat hij gedaan heeft, om tot eene regeling der tiendenkwestie te komen, aanspraak verkregen heeft op den dank van den vaderlandschen landbouw. Den naam van dien man te noemen ware overbodig. Gij toch kent hem allen en weet tevens, dat het hoofddenkbeeld van den heer SLOET TOT OLDELUIS bestond in eene verwisseling der tienden in eene vaste grondrente. Waarom men toch dit beginsel heeft laten varen, dat, mits het behoorlijk geregeld en nauwkeurig uitgewerkt wordt, aan alle eischen kon voldoen. Het is waar, dat daarbij in plaats der tiend jaarlijks eene vaste rente door den plichtige verschuldigd •is , maar even waar is het ook, dat zulk eene rente voor den landbouwer veel minder hinderlijk is dan de opbrengst van een zeker gedeelte van het gewas, dat genoten wordt, naarmate hij, door meer zorg en arbeid aan den grond te besteeden, aan dezen grootere opbrengsten afdwingt. Want juist daarin ligt immers het groote bezwaar der tiendplichtigheid, dat zij haar aandeel heft ook van de door dubbele inspanning en kosten verkregene meerdere opbrengsten van den akker. Als de grond uit de handen van den luiaard in – die van den nijveren landbouwer overgaat en deze laatste door noeste vlijt den akker de dubbele opbrengst afdwingt, dan is hij aan den tiendheffer de dubbele hoeveelheid verschuldigd van zijn tragen voorganger. Zoo is dus de tiendplichtigheid een last, op vlijt, ijver en inspanning gelegd, en wordt zij een struikelblok tegen elke verbetering, tegen allen vooruitgang; zoo heeft zij tengevolge dat veel, wat den landman vooruit helpen zou, onuitvoerbaar wordt, omdat het zuivere voordeel, daardoor aan te brengen, ten slotte grootendeels, zoo niet geheel, in den zak van den heffer vloeien zou. Maar stelt nu in de plaats dier tiendplichtigheid eene vaste grondrente en ziet dan, hoe dit bezwaar daarbij geheel weg valt. De vroegere plichtige betaalt wel is waar thans eene rente, maar die rente is eene vast bepaalde som en zelfs, wanneer hij door ijver en inspanning de dubbele hoeveelheden verbouwt van vroeger, betaalt hij als grondrente geen enkele cent meer. Thans eerst is hij ook meester geworden van heel zijn gewas, thans eerst is hij vrij man, die bij de keuze zijner gewassen niet langer behoeft te vragen, hoe hij de schuldplichtigheid zoo veel mogelijk ontduiken zal, maar verbouwt wat hij wil en verbetert, zonder dat hij eerst angstig moet gaan overleggen, of het voordeel van al zijn verbeteren eigenlijk ten slotte niet te goede zal komen aan den tiendheffer. Trouwens ook aan dezen wordt door de toepassing van dit beginsel geen onrecht aangedaan. Veel meer wint hij er bij, want welke bezitting is veiliger dan deze, en zelfs indien de grondrente afkoopbaar ware, dan ontvangt hij immers zijn kapitaal. Eindelijk worden hierbij ook de belangen van derden in geenerlei opzicht gekrenkt, want of de grond bezwaard is met eene grondrente of wel met tiendplichtigheid mag voor den hypotheekhouder of geldschieter vrij onverschillig heeten. Meent nu echter niet op grond van het aangevoerde, dat uwe Comm. tegen een dadelijken afkoop der tienden zou gestemd zijn. Dit toch zou ongerijmd zijn, want af koop is en blijft altijd de eenvoudigste en meest gepaste weg. Maar bij het onvermogen van vele kleinere grondbezitters om door af koop zich van hunne schuldplichtigheid te ontslaan, komen wij langs dien weg alleen niet tot algemeene afschaffing der tienden. En zoo behooren dus af koop en verwisseling in grondrente hier hand aan hand te gaan, in dier voege, dat het geheel aan de keuze der plichtigen verblijft, van welken dier beide wegen zij gebruik willen maken. Dat nu in die vrije keuze der plichtigen voor den heffer in vele gevallen veel moeielijks kan gelegen zijn,- ontveinst uwe Commissie zich niet. Niettemin is het duidelijk, dat van die vrijheid van keuze voor de plichtigen niet kan afgeweken worden. Trouwens mag men niet voorbij zien, dat de regeling der tiendenkwestie in elk geval eene zaak is, die vooral in het belang van den plichtige plaats heeft, terwijl de heffer aanspraak heeft op eerbiediging zijner dadelijke rechten en belangen, maar ook op niets meer. Niettegenstaande liet zoo even genoemde bezwaar, is dan ook de hier aangegeven weg zeker de meest geschikte, om tot dat ,standpunt te komen, waarbij de afschaffing der tienden eene zaak wordt, waarmede het ernstig gemeend is en wier vervulling inderdaad mogelijk wordt. Onvermogen der plichtigen kan daarbij niet langer een bezwaar vormen, want die niet afkoopen kan, kan immers de verwisseling vorderen der tienden in eene grondrente En toch is er nog een' bezwaar van anderen aard, dat vooral niet te gering mag worden geteld. Wat helpt namelijk de beste wet, wanneer de medewerking der belanghebbenden ontbreekt? Maar juist omdat wij weten dat lauwheid, traagheid en onverschilligheid nog veel te algemeen zijn, om de zaak eenvoudig aan het oordeel der plichtigen over te laten, zou uwe Comm. hier een anderen weg willen gevolgd zien, waarbij de regeling der tienden-kwestie binnen een zeker t ij dsv er-1 o op, hetzij door afkoop of door verandering der tiend in eene grondrente, verplichtend werd gemaakt. Of acht gij die bepaling wellicht al te willekeurig Maar bedenkt dan, hoe de tiendplichtigheid een kanker is voor den landbouw; hoe zij eene giftplant is, die van den vaderlandschen bodem binnen een niet te lang tijdsverloop verdwijnen m o e t. Halve maatregelen komen hier niet langer te pas. Het kwaad moet bij den wortel worden aangetast. De tiendplichtigheid moet eerlang ook bij ons tot de geschiedenis van het verleden behooren.. Nog ééne bepaling zouden wij echter bij de hier ontwikkelde denkbeelden willen aangenomen zien, eene bepaling namelijk in het belang van den ijverigen, werkzamen, maar weinig bemiddelden kleinen grondbezitter, die binnen den tijd, bij de wet te bepalen, de plichtigheid niet vermag af te koopen en alzoo tot het bezwaren van zijnen grond met eene geëvenredigde grondrente moet overgaan. Die kleine grondbezitter nu kan door ijver en vlijt vooruit komen en later tot den afkoop dier grondrente bij machte zijn en, dit het geval zijnde, moet hij daartoe ook de bevoegheid bij de wet ontvangen, om zoo doende ten slotte zijnen grond vrij en onbezwaard te bezitten. Het stelsel van wederkeerigheid mag hier echter in geen geval aangenomen worden. Het zou in vele gevallen den vroegeren plichtige in groote ongelegenheid brengen en zelf tot zijnen ondergang voeren kunnen. De vroegere tiendheffer, thans de eigenaar van het bewijs van verschuldigde grondrente, mag geen afkoop dier renten vorderen kunnen. Maar ook deze bepaling, zult gij waarschijnlijk zeggen, bevat veel,, wat voor den plichtige wel is waar zeer wenschelijk is, maar wat voor den heffer veel grond van bezwaar heeft. , Ook uwe Commissie heeft zulks zeer goed begrepen. Ja, zij gevoelt zeer goed, dat zoo bij de regeling der tiendenkwestie , zooals zij die hier ontwikkelde, de dadelijke rechten en belangen van den heffer niet gekrenkt worden, in zoo verre hij in elk geval eene volkomene vergoeding ontvangt, echter deze bepalingen voor hem veel moeielijks opleveren. Ja, zij acht die moeielijkheden zelfs van dien aard, dat zij met het oog daarop deze regeling nauwelijks zou durven voorslaan, ware het niet, dat zij aan de hier ontwikkelde denkbeelden ook nog een ander denkbeeld verbond. Immers heeft zij met het aangevoerde nog niet haar laatste woord uitgesproken. Gij hebt toch gezien, hoe naar haar oordeel hier krachtig en doortastend moet gehandeld worden, en daarom kan het u ook niet verwonderen, dat zij van oordeel is, dat verre de beste weg hier zou zijn een dadelijk optreden van den Staat zelf. Hoe dit zou moeten geschieden, zal u duidelijk worden bij het nagaan der volgende hoofdpunten, door uwe Commissie hier aan uw oordeel overgegeven. Zij zijn namelijk: 10. eene algemeene waardeering der tienden en van alle onderdeelen van tienden, voor zoo verre dit nnodig is om te weten wat elk tiendplichtige voor zijn deel in een algemeene of bloktiend aan den tiendheffer verschuldigd is. 2°. Vrijheid voor eiken tiendplichtige; voor drie jaren, om, naar den maatstaf van bovengenoemde waardeering, van den tiendheffer afkoop te vorderen der tiendplichtigheid; dit echter, wat de bloktienden betreft, alleen vei& zoo verre al de plichtigen in zulk een blok gezamenlijk dien afkoop • vorderen willen. 3°. Afkoop door den Staat, na genoemde drie jaren, van 21*
de tiendplichtigheid van alle op dat tijdstip nog tiendplichtige gronden en zulks naar dezelfde waardeering. 40. Verwisseling door den Staat van de tiendplichtigheid in eene vaste grondrente, berekend naar den afkoopprijs. s°. Vrijheid voor den grondbezitter, om later de grondrente af te koopen , door voldoening van de vroeger door den Staat betaalde koopsom. Enkele opmerkingen tot toelichting mogen dit verslag besluiten. Eerstens zult gij opgemerkt hebben, dat bij de opvolging dezer denkbeelden een vaste grondslag gevonden wordt in de algemeene waardeering, die aan alles vooraf gaat en waarop alle verdere transactien en berekeningen moeten gebaseerd zijn. Dat daarmede veel voor het vervolg gewonnen wordt, behoeft geene aanwijzing, en onwaarschijnlijk acht uwe Comm. het niet, dat bij den vasten maatstaf, door die waardeering aangegeven, nog menige afkoop van tiend gedurende den daarvoor gestelden termijn van drie jaren plaats hebben zal. Niettemin mag men aannemen, dat het bedrag aan tienden, door den Staat na genoemd tijdvak aan te koopen , nog wel zeer aanzienlijk zal zijn. Maar zou nu die geldkwestie, die hier ook niet geheel onopgemerkt mag worden voorbij gegaan, zoo groot een bezwaar vormen? Immers zouden er daarvoor schuldbrieven kunnen worden uitgereikt aan de verkoopers der tienden, terwijl de daarop vallende renten uit de ontvangene grondrenten konden betaald worden. Zoo zou dan ook de Staat ten slotte eigenlijk slechts de tusschenpersoon zijn tusschen beide partijen, de persoon, die aan de ééne zijde de gelden invorderde, aan de andere zijde ze weer uitbetaalde. Voor het overige zou die grondrente, als belasting beschouwd, geheel het karakter bezitten der gewone grondbelasting, met dit onderscheid alleen, dat men haar naar enen vasten prijs altijd afkoopen kon.
Ziet daar, M. H. de hoofdbepalingen aangegeven, die naar het oordeel uwer Commissie tot een grondslag zouden kunnen dienen bij eene regeling der tiendenzaak. Naar haar oordeel is die zaak in geen der achtereenvolgende ontwerpen van wet van de goede zijde aangevat, en wordt zij dit evenmin in het thans ingediende ontwerp. Zij ontveinst zich overigens niet, dat ook bij zulk eene regeling als die, welke zij voorslaat, er nog menig bezwaar zal voorkomen en dat het vaststellen der nadere bepalingen nog veel zorg vereischen zal. Daartoe acht uwe Comm. zich echter niet geroepen. Zij wilde slechts algemeene beginselen aangeven, die, wanneer zij deugdelijk blijken te zijn, tot vestiging uwer overtuiging konden dienen, terwijl zij het aan u overlaat, daarvan dat gebruik te maken, dat naar uw oordeel voegzaam schijnt. Eene enkele aanmerking wil zij hier alleen nog bijvoegen. De vraag schijnt namelijk niet onnatuurlijk, of het bij het aannemen der hoofdpunten, hierboven vermeld, niet verkieslijk zou zijn, inde plaats van de afkoopbaarheid der grondrente, de betaling te stellen eener verhoogde rente, waarbij, na een bepaald getal jaren, ook de afkoopsom afgedaan en daarmede de grond geheel vrij was. Zij meeut, dat zulks op billijken voet mogelijk is en in sommige opzichten zelfs verkieslijk kon zijn. Groote verandering brengt zulks echter niet inde aangegevene punten, daar, zooals u duidelijk zal zijn, slechts punt 4 en 5 daarbij eenige wijziging zouden moeten ondergaan. Het is u bekend, dat zulk eene amortisatie ook reeds van andere zijde aanbevolen werd en daar uwe Commissie van oordeelwas, dat zij met de denkbeelden door haar ontwikkeld in elk geval niet in strijdwas, achtte zij, ook wat dit punt betreft, niet geheel te mogen zwijgen. R. W. BOER. D. VAN MEÜRS. LENSHOEK.
---

