NEDERLANDEN. 's GRAVENHAGE, den 11den Mei 1871.
Bij Koninklijk besluit van 10 Mei 1871, n°. 15, is benoemd tot burgemeester der gemeente Zuiddorpe A. A. van Haelst. Bij Koninklijk besluit van 9 Mei 1871, n". 14, is de heer J. F. Schyff, thans ontvanger der directe belastingen en accijnsen te Hoogeveen c. a., benoemd tot ontvanger derzelfde middelen te Woerden c. a. Bij Koninklijk besluit van 9 Mei 1871, n°. 15, is benoemd tot ontvanger der registratie en domeinen te Alkmaar, de heer H. L. de Grave , thans ontvanger der registratie en domeinen te Bolsward. MINISTERIE VAN MARINE. De Minister van Marine brengt ter kennis van belanghebbenden dat dit jaar drie jongelingen na afgelegd examen als scheepsklerk zullen kunnen worden aangesteld. De jongelingen die tot dit examen — hetwelk in de maand Augustus zal plaats hebben — wenschen te worden toegelaten, moeten zijn Nederlanders , en op den lsteu Januarij van dit jaar den ouderdom van 15 jaren hebben bereikt doch mogen hun 18de jaar nog niet zijn ingetreden; alzoo komen alleen zij in aanmerking die geboren zijn in de jaren 1854 of 1855. De kundigheden bij het examen vereischt bestaan in : 1°. het schrijven van eene schoone hand ; 2°. de kennis van de gronden der Nederlandsche, Fransche en Kngelsche talen. Hierdoor wordt verstaan het maken van een opstel in het Nederlandsch en het vertalen van een gemakkelijk opstel uit het Fransch en Engelsch in het Nederlandsch en omgekeerd , zonder grove taal- en schrijffouten ; 3° de kennis van de gewigtigste tijdperken en gebeurtenissen , uit de vaderlandsche en algemeene geschiedenis : 4°. de kennis van de beginselen der aardrijkskunde ; 5°. de kennis van de rekenkunde, daaronder begrepen de leer der evenredigheden en de gewone en tiendeelige breuken met toepassing op het metrieke stelsel, wordende vooral vereischt dat de adspirant naauwkeurig en vlug rekene. Geene meerdere, maar alleen grondige kennis van het gevorderde en blijkende uit de toepassing van het geleerde zal, wanneer het getal der adspiranten die aan de vereischten voldoen dat der plaatsen overtreft, van invloed zijn op de rangschikking en derhalve op de toelaiing. Ouders of voogden , die verlangen dat hunne zonen of pupillen bij het examen mededingen , moeten daartoe vóór den laatsten Julij aanstaande een verzoekschrift op zegel aan den Minister van Marine indienen. Dit verzoekschrift moet bevatten : 1". de namen en voornamen, en den stand of het beroep der ouders; en 2°. de godsdienstige gezindheid waartoe de jongeling behoort; en vergezeld gaan van: 1°. eene wettelijke verklaring, waaruit blijkt dat de jongeling Nederlander is : 2°. diens geboorte-acte ; en 3°. eene verklaring door een bevoegd geneesheer afgegeven , dat de jongeling is gevaccineerd of de kinderpokken heeft gehad. 'sGravenhage, den llden April 1871. De Minister voornoemd, Brocx.
---

BUITENLANDSCHE BERIGTEN. DUITSCHLAND
De halfofficiele Berlynsche Provinzial Correspondenz zegt in een artikel over de onderhandelingen te Frankfurt, na herinnerd te hebben dat de Fransche regering alleen door de inschikkelijkheid van Duitschland in staat gesteld is om zich te Versailles te handhaven en te verdedigen en tot den aanval op Parys over te gaan, het volgende: "Onze regering moest verwachten dat het gouvernement, ten welks gunste het zoo veel toegeeflijkheid betoonde, er eene eer in zou stellen om zijne betrekkingen tot Duitschland in den geest van het voorloopige vredesverdrag te regelen en op alle wijze mede te werken tot spoedige sluiting van den definitiven vrede. O Dit vertrouwen scheen tot dus ver niet bevestigd te worden. » Daargelaten dat de Fransche regering zich nalatig betoonde in de vervulling der aangegane verpligting om voor het voldoende onderhoud der troepen te zorgen en de bedongene betalingen geregeld te doen, bleek in de onderhandelingen te Brussel meer en meer haar streven om de bij de vredespraeliminairen reeds vastgestelde verpligtingen van Frankrijk weder twijfelachtig te stellen of te verzwakken. Met name
geschiedde dit ten aanzien der oorlogscontributie door zulke verrassende voorstellen, dat alle geloof aan den ernstigen wil van Frankrijk om den vrede tot stand te brengen geschokt moest worden. Hot ontbrak niet aan verschijnselen die de vrees bevestigden , dat men met politieke bedoelingen van zeer verschillenden aard naar hot doel streefde om het sluiten van den definitiven vrede op de lange baan te schuiven. » Onze regering kon van haren kant de vertraging van den definitiven vrede volstrekt niet toelaten. Hoe weinig men ook behoefde te vreezen dat de Franschen er in zouden slagen om door dralen gunstigere voorwaarden te verwerven , vereischt toch bij ons het belang der volkswelvaart gebiedend, dat aan den toestand van onzekerheid tusschen oorlog en vrede een einde kome, en dat de volkskrachten niet langer, dan noodig is, aan de burgerlijke bedrijyigheid en aan den huisselijken haard onttrokken worden. » De vorst von Bismarck had in den laatsten tijd op niet twijfelachtige wijze aan de regering te Versailles te kennen gegeven, dat hij, na de velerlei concessien die haar dezerzijds gedaan waren, aanspraak maakte op grootere gewilligheid ten behoeve van het spoedig tot stand brengen van den definitiven vrede, en dat zij alleen.tot dien prijs kon verkrijgen dat nog verder op de eischen van haren neteligen toestand acht geslagen zou worden. » I3e regering te Versailles schijnt ingezien te hebben dat zij alleen door zich op nieuw en op afdoende wijze met onze regering te verstaan de moeijelijkheden van haren eigenen toestand te boven komen en den volslagen ondergang van Frankrijk verhoeden kan. Uit dit besef ontsproot de zamenkomst van den minister Favre met den vorst Bismarck, waartoe het voorstel door dezen laatste bereidwillig is aangenomen. »> De onderhandelingen te Frankfurt zullen , naarwij hopen, beslissenden invloed op het tot stand komen van den definitiven vrede uitoefenen. Men mag zich overtuigd houden dat de vorst von Bismarck zijn persoonlijk aanzien zal doen gelden om allen twijfel en alle bedenkingen, welke nog ten aanzien der vredespraeliminairen mogten bestaan, voor goed uit den weg te ruimen en de voorloopige vredesgrondslagen tot bepalingen van het werkelijke vredesverdrag te verheffen. Waar het thans op aankomt is niet de wegruiming van enkele moeijelijkheden, maar de volledige en bepaalde voorbereiding van den wezenlijken vrede. De heer Favre heeft vroeger bij de onderhandelingen over den wapenstilstand getoond, dat hij omtrent den toestand van Frankrijk geene hersenschimmen koestert; gewis zal hij ook nu een bewijs van zijne vaderlandsliefde geven door zonder verder dralen die stappen te doen, welke voor Frankrijks redding noodzakelijk zijn." Het half-officiele blad zegt ten slotte dat een gewenschte afloop der onderhandelingen zeer nabij schijnt te zijn; eene verwachting welke door de gisteren per telegraapli uit Frankfurt aangebragte tijding van het onderteekenen des vredes eene bevestiging heeft ontvangen. — De Augsburger Allgemeine Zeitung deelt het volgende mede : » Daar de Beyersche bisschoppen, vooral de aartsbisschop van München, zich zeer in het naauw gebiagt gevoelen, zoo is, naar men meent op aanraden van den Pauselijken nuntius te München, eene uitnoodiging aan alle Zuid-Duitsche, waarschijnlijk aan alle Duitsche, bisschoppen gezonden om eene bijeenkomst te houden ter beraadslaging over gemeenschappelijk te doene stappen tegen de oud-katholieke beweging." F R A N K R IJ K. By eene depêche van 9 Mei heeft het gouvernement in de departementen bekend gemaakt dat het fort Issy, na eenen strijd van acht dagen, door de troepen bezet was; dat het fort Vanves in zulk eenen staat was gebragt dat het de verwering bezwaarlijk zou kunnen voortzetten : dat in allen gevalle het bezit van het fort Issy toereikend was om het welslagen van den beraamden en thans ondernomen aanval op de omwalling te verzekeren; en dat de loopgraven bij Point du Jour tot op drie honderd ellen van de omwalling waren gobragt. — Het Fransche gouvernement heeft, gelijk zijn officieel dagblad in het nommer van 8 Mei mededeelt, verleden Zondag de volgende proclamatie binnen Parys doen verspreiden: » Het gouvernement der Fransche Republiek aan de Paryzenaren. «Frankrijk, geroepen zijnde om zich door de uitoefening van het algemeene stemregt vrijelijk te verklaren , heeft eene regering gekozen ; en deze regering is de eenige wettige, de eenige die gehoorzaamheid mag vorderen, ten zij het algemeene stemregt een ijdele klank ware. » Dat gouvernement heeft u dezelfde regten gegeven, als door Lyon , Marseille, Toulouse, Bordeaux genoten worden; en zoo gij het beginsel van gelijkheid niet wilt verzaken , kunt gij niet aanspraak maken op meer regten dan al de andere steden des lands hebben. "Tegenover dat gouvernement heeft de Commune, dat is te zeggen de minderheid die u onderdrukt en die zich met de schandelijke vlag der roode banier durft dekken, de aanmatiging van bare verlangens aan Frankrijk te willen opdringen. Naar hare handelingen kunt gij oordeelen over het regeringsstelsel hetwelk zij u toedenkt Zij schendt het eigendomsregt, zet de burgers gevangen om ze tot gijzelaars te
maken, maakt woestijnen van uwe straten en openbare pleinen, alwaar de wereldhandel uitstalling hield, doet de volksbedr jvigheid binnen Parys stil staan, verlamt ze in geheel Frankrijk, stuit de welvaart die op het punt was van te herleven, vertraagt de ontruiming des grondgebieds door de Duitschers, en stelt u bloot aan eenen nieuwen aanval van hunne zijde, dien zij volgens hunne verklaring gereed staan zonder verschooning te ondernemen zoo wij niet zeiven het oproer gaan bedwingen. » Wij hebben al de ons gezonden deputatien aangehoord; en geene daarvan deed ons hot aanbod van eenig beding hetwelk iets anders was dan vernedering der nationale souvereiniteit voor het oproer, dan opoffering van al de vrijheden en al de belangen Wij hebben aan die deputatien herhaaldelijk verklaard dat wij lijfsbehoud zouden schenken aan degenon welke de wapenen nederleggen, en dat wij de uitkeering van den onderstand aan de behoeftige arbeidslieden zouden voortzetten. Dat hebben wij beloofd: wij beloven het nog; doch het is volstrekt noodig dat die opstand een einde neme ; want indien hij nog langer aanhield, zou Frankrijk daarbij te gronde gaan. »Het gouvernement, hetwelk u toespreekt, zou hebben gewenscht dat gij u zeiven kondèt bevrijden van het hoopje dwingelanden die zich eenen speelbal van uwe vrijheid en van uw leven maken. Dewijl dat buiten uwe magt is, moet het wel door het gouvernement worden verrigt; daarom vereenigde het onder uwe muren een leger, hetwelk niet komt om Parys te veroveren, maar om u te bevrijden ten koste van zijn bloed. Tot nu toe heeft het zich tot het aanvallen der buitenwerken bepaald; het oogenblik is gekomen waarop het de omwalling zelve moet aanvallen ten einde den duur uwer jammeren te verkorten Het zal geenszins Parys bombarderen, zoo als de lieden van de Commune en van het Comité' de Salut Public u zekerlijk zullen zeggen. Een bombardement is voor de gansche stad gevaarlijk, maakt ze onbewoonbaar en hoeft ten doel de burgers bevreesd te maken en hen tot capitulatie te dwingen. Het gouvernement zal het geschut enkel tot het losbreken van oene uwer poorten bezigen ; en het zal op het aan te tasten punt perken zoeken te stellen aan de verwoestingen van dezen oorlog, dien het niet heeft gesticht ii Het gouvernement weet, en zou van zelf — al ware het niet van uwent wege door veelvuldige mededeelingen verwittigd — hebben begrepen dat gij, zoodra de soldaten binnen de omwalling doorgedrongen zullen zijn, u onder do nationale vlag zult scharen om ons dapper leger oene bloeddorstige en wreedaardige dwingelandij te helpen omver werpen. n Het staat in uwe magt de van eene bestorming onafscheidelijke rampen te verhoeden. Gij zijt honderd maleu talrijker dan de aanhang der Commune Vereenigt u; opent ons de poorten, die zij gesloten houden voor de wet, voor de openbare orde, voor uwe welvaart en voor die van Frankrijk. Wanneer de poorten geopend zijn , zal het geschut zwijgen, zullen de kalmte, de orde, de overvloed, de vrede weder binnen uwe muren komen, zal uw grondgebied door de Duitschers worden ontruimd, en zullen de sporen uwer rampen schielijk verdwijnen. » Doch indien gij werkeloos blijft, zal het gouvernement zich tot uwe bevrijding moeten bedienen van de middelen die het schielijkst en het zekerst werken. Dat moet het om uwent wille doen, maar vooral om den wille van Frankrijk; immers de rampen waaronder gij gebukt gaat drukken ook Frankrijk; de stilstand der bedrijvigheid, door welken gij arm wordt, heeft zich over gansch Frankrijk uitgebreid en verarmt het insgelijks; en Frankrijk heeft regt om voor zijn behoud te zorgen indien gij niet weet uwe eigene redding te bewerken. « Paryzenaren, bedenkt u rijpelijk: binnen zeer weinige dagen zullen wij binnen Parys zijn. Frankrijk wil een einde aan den burgerkrijg maken; dat wil het, dat moet het, dat vermag het. Het trekt op om u te bevrijden. Gij kunt tot uwj eigene redding bijdragen terwijl gij de bestorming onnoodig maakt en van stonden aan weder plaats onder uwe medeburgers en broeders neemt." De Commune heeft de bovenstaande proclamatie in haar dagblad doen opnemen. Van hare zijde werd eergisteren in Parys verzekerd, dat de Vendömezuil op 11 Mei zou worden omver gehaald. Er zijn eergisteren in Frankrijk per telegraaph berigten uit Algerie ontvangen, volgens welke de opstand der inlaudsche bevolking, bij de ongenoegzame sterkte der Fransche krijgsmagt en het uitblijven van versterkingen, zich nog uitbreidde. ENGELAND. Op de orde van den dag voor de zitting van het Lagerhuis van den Oden stond een voorstel van den heer Miall, strekkende om te verklaren : «dat die staatkunde, welke hare eerste toepassing heeft bekomen door de ontneming der hoedanigheid van staatsinstelling aan de IerscheKerk, zoo spoedig doenlijk dient te worden toegepast op de andere kerken die in het Vereenigd Koningrijk het karakter van staatsinstelling hebben". Aangaande die motie zeide de Times in zijn Dingsdag-ochtend verschenen nommer: «Wat de heer Miall wil is een goed werk, maar hetwelk tijd vereischt en met der tijd van zelf tot stand za'. komen. De zaak is dat de Kerk van Engeland, als staatsinstelling beschouwd, nu reeds wordt afgebroken, wel is waar slechts bij gedeelten maar gestadig verder en derwijze dat zij eerlang geheel gesloopt zal zijn. Elke parlementszitting vernietigt eenen of anderen van de banden die de zoogenaamde vere6niging van Kerk en Staat hier te lande uitmaken. De eenige vraag is, hoe snel dat werk zal voortgezet worden; het gaat naar den zin van den heer Miall niet spoedig genoeg. ii Zekerlijk zal het nog vóór het eind dezer eeuw zoover komen als de heer Miall wenscht; dat achten wij hoogst waarschijnlijk, met het oog op de groote veranderingen binnen en buiten 'slands, en terwijl het Pausdom zelf, als staatsinstelling en wereldlijke inrigting beschouwd, is gevallen; aan het lot hetwelk het sterkere en meer eendragtige kerkgenootschap van Rome heeft getroffen, zal de Kerk van Engeland bij hare innerlijke verdeeldheid en twisten bezwaarlijk kunnen ontgaan. Doch dat die uitkomst bespoedigd en onverwijld bewerkt zou dienen te worden, kunnen wij niet toegeven. Trapsgewijze verbetering is de gang der natuur en der Voorzienigheid, en niet revolutie. Do Kerk van Engeland, zoo als zij thans bestaat, is in harmonie en verband mot vele andere instellingen en gebruiken hier te lande; zij past bij onze monarchale en aristokratische instellingen en bovenal bij de maatschappelijke gesteldheid van het platteland; verandering in deze laatste en verandering in de gesteldheid der Kerk van Engeland dienen zamen te gaan. Veranderingen door het Parlement gemaakt werken het best wanneer zij de publieke opinie, den volksgeest niet vooruit loopen maar volgen.
>i De Kerk van Engeland is, door het aantal en de maatschappelijke gesteldheid van hare leden, eene magt hier te lande, eene groote maar niet onfeilbare magt. Moet die eensklaps in vijandschap met den Staat en de staatsregeling worden gebragt? Die Kerk zelve begrijpt nog niet, dat onafhankelijkheid, zelfbeheer, vrijheid tot natuurlijke ontwikkeling , voor hare eigene belangen . voor haren bloei beter zouden zijn , dan de verbindtenis met den Staat. Thans kan die Kerk edelmoedig en verdraagzaam zijn; zij zou in dit opzigt kunnen veranderen wanneer zij eonsklaps in de noodzakelijkheid wierd gebragt om op eigene kracht alleen te steunen. n Thans wordt de Kerk van Engeland allengs tot zelfstandigheid en tot gelijkheid met de andere kerkgenootschappen opgeleid; Miall en zijne vrienden dienen te wachten tot de opleiding voltooid zal zijn. Hunne eigenlijke grief, de eigenlijke grief der dissenters en nonconformisten, ligt in een maatschappelijk, niet in een politiek feit, in het overwigt en den invloed dien de kerk van Engeland door den stand en het aantal harer leden en geestelijken heeft; zij is en blijft, wat ook het Parlement moge bepalen, de kerk van het beschaafdste en fatsoenlijkste deel onzer natie." — Het boven gemelde voorstel van don heer Miall is door het Lagerhuis verleden Dingsdag behandeld en, na e»re belangrijke discussie, met eene meerderheid van 28ï stemmen, namelijk 374 tegen 89 , verworpen. Het is én door de conservative partij én door de regering bestreden. De heer Disraöli, de leider der oppositiepartij, pleitte voor het beginsel der instelling van staatskerken, dat is voor het beginsel dat het staatsbestuur in naauwe verbindtenis met de kerk der natie of, waar deze niet meer eensdenkend in het godsdienstige is, met de kerk van de meerderheid der natie dient te staan, meer voor het belang van den Staat zeiven dan voor het belang der Kerk. Hij voegde daarbij lofspraken op de Kerk van Engeland; hij zeide dat zij hochte grondslagen in het hart der Engelsche natie had; en hij vertrouwde dat zij door krachtsinspanning, ijver en oordeelkundig gedrag de natie al vaster en vaster aan zich zou verbinden. De heer Gladston9 verklaarde dat het gouvernement, wel verre van het door den heer Miall te berde gebragt onderwerp als een »open vraagstuk" te beschouwen, diens voorstel en alle voorstellen van die strekking, ook in het vervolg, bestrijden zou. Verder beweerde de heer Gladstone, dat de bisschoppelijk-protestantsclie kerk in Engeland nog steeds het regt had om zich als de kerk van de meerderheid te doen gelden ; hij besloot zijne rede met de verklaring dat de heer Miall en zijne geestverwanten , indien zij de door hem voorgestelde verandering tot stand wilden brengen , zouden moeten beginnen met de Engelsche natie zelve te bekeeren. BELGIE De Belgische Kamer van Vertegenwoordigers heeft gisteren, bij de voortzetting der discussie over de door het gouvernement voorgedragene kieshervorming, beraadslaagd over eene bepaling die door de commissie van rapporteurs met goedvinden van de regering in het wetsontwerp was gebragt ten einde de herstemmingen, welke voor do stemgeregtigde bevolking van het platte land iets ongerieflijks en bezwaarlijks hebben , minder veelvuldig te maken. Volgens die bepaling zou niet meer de volstrekte meerderheid van de uitgebragte stemmen voor eene geldige keuze worden vereischt; wie bij eene verkiezing voor de wetgevende kamers, voor de provinciale vertegenwoordiging of voor den gemeenteraad een grooter aantal stemmen, dan iemand anders, op zich vereenigt , zou de verkozene zijn zoo maar dat aantal minstens twee vijfden van het totaal der uitgebragte stemmen bedraagt. Die bepaling is door gematigd liberale leden en ook door progressisten nadrukkelijk bestreden als zijnde onbillijk en gevaarlijk, dewijl zij, in strijd met het beginsel zelf van het repraesentative staatsstelsel, aan een kiezersligchaam eenen vertegenwoordiger zou geven die niet van dat gansche ligchaam noch van deszelfs meerderheid eenen lastbrief heeft ontvangen, maar enkel van de minderheid. Door een liberaal lid is voorgesteld die bepaling te beperken tot eenige verkiezingen: en met dit amendement is de bepaling aan de commissie van rapporteurs gezonden met verzoek om onderzoek en nader rapport GRIEKENLAND. Uit Athene wordt onder dagteekening van 29 April het volgende geschreven: » Het lijk van den patriarch Gregorius, die tijdens het begin van den strijd voor Griekenlands onafhankelijkheid te Konstantinopol door de handen der Turken als martelaar is gesneefd, is eindelijk uit Odessa in de haven van Athene aangekomen ; het zal in de haven blijven tot op den dag waarop het hier ter stede plegtstatig wordt bijgezet; die dag is nog niet bepaald. De plegtigheden en feestelijkheden zullen hier drie dagen aanhouden. n Zoodra de wetgevende vergadering hare werkzaamheden heeft volbragt, zal de Koning Georg eene buitenlandsche reis ondernemen. Naar het thans bestaande plan zou Zijne Majesteit eerst den Sultan te Konstantinopel gaan bezoeken , dan over Odessa naar St. Petersburg reizen , op de terugreis eenige dagen te Berlyn blijven en over Oostenrijk , zonder zich er op te houden , de reis naar zijn land en wel naar Corfu voortzetten. ii Het koopvaardijschip Byzantion , hetwelk het lijk van den Heiligen Gregorius te Odessa aan boord had genomen , heeft voor Konstantinopel het anker geworpen om steenkolen in te nemen ; het is door eenige duizenden daar ter stede woonachtige Grieken met gejuich begroet ; doch eene groote demonstratie , zoo als aangekondigd was, heeft er bij die gelegenheid niet plaat3 gegrepen." TELEGRAPHISCHE BERIGTEN Londen, 11 Mei. Volgens eene door den Daily Telegraph medegedeelde depêche uit Frankfurt van gisteren was het vredestractaat onderteekend. De oorlogscontributie zou met een half milliard verminderd zijn. Do Duitsche troepen zouden de forten bij Parys onverwijld ontruimen, maar Belfort, Nancy en Longwy blijven bezetten tot na de volledige vervulling der vredesvoorwaarden. De vorst von Bismarck
zou de spoedige terugzending der nog in Duitsehland geblevene krijgsgevangenen toegezegd hebben. Frankfurt, 11 Mei. De vorst von Bismarck is dezen morgen van hier naar Éerlyn teruggereisd. De heeren Favre en Pouyer Quertier zijn gisteren avond vertrokken. Versailles, 10 Mei (des avonds). Met het beschieten van de positien der opstandelingen wordt voortgegaan Het sluiten van het vredestractaat met Duitsehland wordt zeer nabij geacht. Omtrent de hoofdpunten van het tractaat is men het eens geworden. De heeren Favre en Pouyer Quertier worden morgen terug verwacht. Het fort Vanves heeft zijn vuur gestaakt en schijnt ontruimd te zijn. Versailles , 11 Mei. De kanonnade tegen de positien dor gefoedereerden duurt voort en doet eene geweldige uitwerking. Het fort Vanves is nog door de gefoedereerden bezet. Een bataillon van onze troepen heeft dezen nacht de barricades voor Bourg la Reine vermeesterd; de opstandelingen verloren daarbij een honderdtal dooden en gekwetsten en 43 krijgsgevangenen. Parys , 10 Mei (des morgens) Door de Commune is gisteren-avond eene mededeeling aan de dagbladen gezonden , inhoudende dat het bezetten van Issy bij vergissing aangekondigd was geworden en dat genoemd fort wel door de gefoedereerden ontruimd maar nog niet door de troepen van Versailles bezet is. Het officiele blad der Commune berigt de vernieuwing van het Comité de Salut Public; dat Comité bestaat thans uit de heeren Ranvier, Antoine Arnaud. Gambon, Eudès en Delescluze. Parys, 10 Mei (des middags). In eene geheime zitting der Commune is besloten een burgerlijken gedelegeerde voor de zaken van oorlog te benoemen, die door de tegenwoordige militaire commissie zal bijgestaan worden. Nog is besloten eene commissie te belasten met het opstellen eener proclamatie. De Commune zal van nu af slechts driemaal in de week vergaderen om te beraadslagen, maar hare leden zullen zich permanent in de mairien der onderscheiden arrondissementen bevinden om in de behoeften van het oogenblik te voorzien. Het fort van Issy schijnt nog niet door de troepen van Versailles bezet te zijn. In het fort Vanves duurt de brand steods voort. Het Centrale Comité maakt in eene proclamatie bekend, dat het van het Comité de Salut Public volmagt voor het militaire beheer ontvangen en besloten heeft de bestaande voorschriften met de uiterste gestrengheid uit te voeren en niet toe te laten dat iemand zich aan de verdediging der stad onttrekke. Parys , 10 Mei (7 ure des avonds). Het lid der Commune Alix is in hechtenis gesteld ; naar beweerd wordt zou hij krankzinnig zijn. Cluseret moest heden voor de Commune verschijnen. Volgens la Juitice heeft de Commune gisteren een voorstel aanzenomen om Rossel in hechtenis te nemen , maar is dat besluit nog niet uitgevoerd dewijl Ronsel nog gedelegeerde of minister van oorlog is. De troepen van Versailles hebben te Issy batterijen opgerigt om den wal van Parys te beschieten. Het fort van Vanves verkeert in een ongunstigon toestand; de ontruiming daarvan is nabij. Het lyceum te Issy is het hoofdpunt van verdediging voor de opstandelingen aan dien kant. Tusschen het dorp Issy en Vanves is volgens le Réveil de gemeenschap verzekerd. Van de batterijen van Montretout is heden niet, en van het fort Valérien slechts met zeer lange tusschenpoozen geschoten. Aan de geheele westzijde is het vuur zwak. Athene, 9 Mei. Heden is het lijk van den Patriarch Gregorius uit den Piraeeus herwaarts gebragt en alhier met ongemeen groote staatsie ontvangen. In den Stoet, die de lijkbaar van de poort naaide domkerk geleidde, zag men den Koning en de Koningin, beiden te voet gaande; aan den stoet werden door het leger dezelfde eerbewijzen gebragt als voor gekroonde hoofden gebruikelijk zijn. Washington, 10 Mei. Aan den Senaat is heden door den President het door de Engelsch-Amerikaansche commissie onderteekende tractaat voorgelegd. Het is aan de commissie voor de buitenlandsche aangelegenheden verzonden. New York , 10 Mei. Het berigt van de inneming van Lima door de opstandelingen is niet bevestigd. Goudagio 11 l / i .
---

