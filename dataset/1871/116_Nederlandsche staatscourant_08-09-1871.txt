NEDERLANDEN. 's GRAVENHAGE, den 7den September 1871.
Bij Koninklijk besluit van 5 September 1871, n°. 8, is aan H. M. Ament, op zijn verzoek, eervol ontslag verleend als burgemeester van Bolsward , en is als zoodanig benoemd S. Lycklama ü Nyeholt. Bij Koninklijk besluit van 5 September 1871, n°, 9, is dr. H. J. van Eek herbenoemd tot burgemeester der gemeente Axel. Bij Koninklijk besluit van 5 September 1871, n°. 12, is IJ. Hamstra, veearts te Menaldum, gemeente Menaldumadeel, benoemd tot plaatsvervanger van den districts-veearts wien Groningen als standplaats is aangewezen. Bij Zijner Majesteits besluit van den 6den September 1871 , n°. 10, is aan M. E. van Lidth de Jeude, op zijn daartoe gedaan verzoek eervol ontslag verleend als lid der commissie van administratie over de gevangenissen te Leeuwarden. MINISTERIE VAN BINNENLANDSCIIE ZAKEN. Bij beschikking van 5 September 1871, n°. 176, is aan J. Labouverie qq., te Luik, tot wederopzegging, vergunning verleend voor eene stoomsleepdienst op het Nederlandsch gedeelte van het kanaal van Luik naar Maastricht, door die gemeente en op de Zuid-Willemsvaart tot 's Hertogenbosch.
---

BUITENLANDSCHE BERIGTEN. ENGELAND.
De heer Gladstone heeft verleden Dingsdag te Wakefield in het openbaar het woord over politieke aangelegenheden gevoerd. Hij zeide dat de liberale partij nu sedert veertig jaren gebleken was over het geheel de sterkste in den lande te zijn; dat zij evenwel buiten staat was om de conservative partij te doen verdwijnen, en dat dit ook nadeelig zou zijn , want dat eene politieke partij kracht en leven verloor wanneer zij geene partij vol kracht en leven tegenover zich had De minister wenschte alzoo dat de conservative partij wel niet het overwigt zou verkrijgen, maar toch in staat zou blijven om veel gewigt in de politieke schaal te leggen. Inzonderheid hoopte hij, dat de conservative partij met de liberale zou wedijveren in deze twee punten, op welke er geen wezenlijk verschil van gevoelen tusschen haar bestond: het bevorderen eener verstandige staatkunde jegens het buitenland, en het bevorderen van strikte spaarzaamheid en orde in het beheer van 's lands finantien. Hij herhaalde verder de verklaring dat het ontwerp van wet ter verbetering der wijze van verkiezing der volksafgevaardigden zoo vroeg mogelijk in het begin der eerstvolgende parlementszitting op nieuw bij het Hoogerhuis in behandeling gebragt zou worden , en dat het alsdan voorzeker •> met oneindig meer nadruk en klem aan de deur der Lords zou aankloppen" dan wanneer het gouvernement zich in het andere Huis door de partijzuchtige tegenkanting had laten afmatten en de bill onafgedaan had laten blijven. Aangaande de geheime stemuitbrenging, de hoofdzaak in het even gemelde wets-ontwerp, zeide de heer Gladstone : «Eene gewone tegenbedenking is dat een man zich niet behoort te schamen voor hetgeen hij doet, en dat hij alzoo voor zijne stem behoort uit te komen. Dat is in het algemeen waar; openlijk en ruiterlijk den man zijner keuze te noemen is in den regel eene edelaardiger, manhaf'tiger handelwijze, dan heimelijk te stemmen. Waarschijnlijk zal het dan ook na de invoering der geheime stemuitbrenging, even zeer als thans , van de meeste lieden, van u en van mij, bekend worden, aan wien zij hunne stem hebben gegeven; wij zullen daarvan geen geheim maken. De Engelsche volksaard brengt mede dat in den regel de stem van een ieder aan het publiek bekend worde. » Doch er zijn er onder onze medeburgers die welligt bij de uitoefening van hun burgerregt bescherming behoeven of meenen te behoeven. Dio bescherming moet en zal door de wet aan een ieder verleend worden; de kiezer oordeele dan zelf, of hij van eene of andere zijde, van grondeigenaar of van degenen die hem met nering begunstigen , van werkgever of van andere werklieden, of wel van wege gewelddadige volkshoopen, gevaar voor zijne vrijheid als kiezer te duchten heeft. Alleen de geheime stemuitbrenging, niet de geheimhouding der uit te brengen of uitgebragte stem wordt door de ballot-bill voorgeschreven." De heilrijke uitwerking der handelsvrijheid voor Engelands welvaart herinnerd hebbende, vervolgde de heer Gladstone: «Jammer maar, dat de handelsvrijheid , ondanks de goede vruchten die zij in dit en in andere landen draagt, nog niet overal gewaardeerd wordt zoo als behoort. In de Vereenigde Staten is wel eene sterke vrijhandels-partij , maar dat zij er de bovenhand zal krijgen is geenszins zeker. Zelfs in
onze eigene koloniën — met hartzeer zog ik het — bestaat sterke overhelling tot vestiging van het beschermende stelsel. Ook in Frankrijk gaat het met die zaak anders dan wij zouden wenschen. Sedert elf jaren hebben wij een vrijgevig handelsverdrag met dat land, een verdrag hetwelk wij wel niet als volmaakt, maar toch als eene groote schrede voorwaarts op den regten weg welkom heetten. En nu vervalt daar te lande, terwijl er uiterst bekwame mannen aan het bewind zijn, en terwijl het land juist wegens de geleden verliezen des te meer behoefte aan vrije ontwikkeling zijner bedrijvigheid heeft, het gouvernement in don waan dat het 's lands rijkdom bevorderen, de kwijting der drukkende krijgslasten bespoedigen kan door stappen achterwaarts in de handelswetgeving. » Dat bedroeft ons, want het bedreigt ons handelsbelang met nadeel; doch ons handelsverkeer is thans zoo ver uitgebreid en zoo zeer ontwikkeld , dat wij niet meer van eene of andere markt afhangen, maar op de Amerikaansche markt, bij voorbeeld, winnen zouden wat wij op de Fransche verloren. Het bedroeft ons vooral omdat het voor Frankrijks belang, voor de zaak der beschaving, voor de zaak van vrede en vriendschap onder het menschdom, gevaarlijk is. Natuurlijk heeft Frankrijk volle vrijheid en bevoegdheid om zijne eigene aangelegenheden te bestieren ; wij mogen evenwel eerbiedig de hoop uitspreken dat het zich door de bezielende kracht der vrijheid, niet door de kunstmatige staatkunde van beperking, zal zoeken te sterken". — In het noorden van Engeland duren de werkstakingen voort en krijgen zij meer en meer een dreigend aanzien. De wensch naar een middel tot minnelijke beslechting van zulke geschillen wordt daardoor weder opgewekt. De heer Digby Seymour, een magistraatspersoon van Newcastle en lid van het Lagerhuis, doet thans in de dagbladen het voorstel om bij oneenigheid tiisschen werkgevers en werklieden, in groote fabrieksteden, de beslissing op te dragen aan een scheidsgeregt van vijf personen , namelijk twee gelastigden vau de werkgevers , twee van de werklieden , en den recorder , of regtsgeleerden raadsman , van het stedelijk bestuur. De Times doet opmerken dat het in Engeland de wevers, de mijnwerkers en de werklieden van ijzergieterijen zijn die de werkstakingen, de beweging ter beperking van het dagwerk tot negen uren, en alle dergelijke bewegingen ondernemen; dat die werklieden zich «de arbeidende volksklasse" noemen, maar dat dit eene aanmatiging is, en dat hun arbeid geene andere regten noch regelen heeft dan die van alle andere menschen welke van eigen arbeid leven, hetzij zeelieden, soldaten, winkeliers, klerken, kooplieden of staatsmannen. De fabrikanten die in geschil met hun werkvolk zijn, worden dooide Times aangespoord om sterkte in onderlinge aaneensluiting te zoeken even als het werkvolk doet; wanneer de fabrikanten niet in staat zijn om door dat middel elkander staande te houden in den strijd voor de huns oordeels goede zaak, dan schiet er voor hen, zegt dat blad, niet anders over dan zich te onderwerpen en de gevolgen zoo goed mogelijk te dragen. Aan den anderen kant zou het, volgens de linies , met de woeliagen der arbeidersverenigingen in Engeland zoo ver kunnen komen dat de Britsche volksbedrijvigheid door rijzing van het werkloon en door verkorting van den werktijd buiten staat geraakte om de mededinging met het buitenland vol te houden , hetgeen voor allen , ook voor de werklieden , de ondergang zou zijn ; weshalve de fabrikanten bij eiken regtmatigen stap tot zelfverdediging staat mogen maken op de ondersteuning van de publieke opinie. — Het aantal lersche afgevaardigden die onder de verpligting liggen om in het Britsche Huis der Gemeenten zelfstandigheid voor Ierland in zake van wetgeving en bestuur, en dus in zoo ver afscheiding van Engeland en Schotland, te vorderen, is weder met één vermeerderd, door de verkiezing van den heer Butt in het lersche graafschap Limerick. DU1TSCÜLAND. Over de laatste dagen van het verblijf des Keizers Wilhelm te Gastein en over de ontmoeting der beide Keizers te Salzburg zegt de half-officiele Provinzial-Correspondenz in haar nummer van gisteren: » Onze Keizer heeft den verjaardag van den slag bij Sedan niet laten voorbijgaan, zonder met dankbare herinnering de daden der Duitsche troepen en hunne voortreffelijke aanvoerders te vereeren. Nadat de badkuur des Keizers geëindigd was zou hij den 6den September uit Gastein vertrekken. en wel vooreerst naar Salzburg, werwaarts de Keizer Frans Joseph zich begeven heeft om zijnen doorluchtigen oom nogmaals te begroeten. De vorst Bismarck zal bij de zamenkomst der monarchen te Salzburg aanwezig zijn, terwijl met den Keizer van Oostenrijk, naast den rijkskanselier graaf Beust, ook de presidentministers der beide Oostenrijksche rijkshelften, de graven Iiohenwart en Andras sy, zich te Salzburg zullen bevinden. » Men mag met vertrouwen verwachten dat de herhaalde ontmoetingen der beide Keizers en de conferentien hunner eerste raadsmannen
strekben zullen tot bevestiging der goede verstandhouding tusschen Duitsehland en Oostenrijk." — n De laatste dagen— dus schrijft men onder dagteekening van 5 September uit Berlyn aan de Kölnische Zeitung — hebben licht verspreid over de houding der Duitsche rijksregering ten aanzien van de zoo- veel gerucht makende Rumanische spoorweg-aangelegenheid. De Donau-Vorstendommen vormen eenen half-souvereinen staat: Rumanie wordt mitsdien tegenover het buitenland door de Porte vertegenwoordigd. De Duitsche regering heeft, dezen regtstoestand in het oog houdend , geweigerd eene door de Rumanische regering regtstreeks aan haar gerigte nota betreffende de spoorweg-aangelegenheid te ontvangen , en te kennen gegeven dat dit stuk naar Konstantinopel gezonden moest worden. Men heeft dus nu van de Turksche regering de verklaring te verwachten, of en in hoe ver zij de handelingen der Rumanische bewindslieden goedkeurt. De rijksregering houdt zich in deze zaak stipt aan de diplomatische regelen . en hare handelwijze strekt in allen deele tot wegneming der verkeerde denkbeelden, welke bij het publiek omtrent de pligten en de bedoelingen der Duitsche regering te dezer zake heerschten." F R AIV K R IJ K. Verleden Dingsdag is het voorstel van den heer Target, om de zittingen der Nationale Vergadering van 15 September af tot 15 November eerstkomende te schorsen, in de afdeelingen der Vergadering onderzocht en door de meeste aanwezigen goedgekeurd, met dien verstande dat de middelen ter geheele voorziening in de nieuwe uitgaven deischatkist nog vóór de vacantie zouden aangewezen en bewilligd worden. — De heer Thiers heeft de zitting der Nationale Vergadering van verleden Maandag bijgewoond, doch er niet het woord gevoerd. Hij heeft alzoo , tot bevreemding van sommigen , getoond dut hij zich ook na zijne verheffing tot de waardigheid van President der Republiek als volksatgevaardigde beschouwt, en zich geregtigd acht om als zoodanig in de Nationale Vergadering te zitten en te stemmen. In die zitting is door den heer Millaud, eenen afgevaardigde uit Marseille, wederom een aantal petitien, houdende verzoek om spoedige ontbinding der Vergadering, ingediend; die verzoekschriften komen uit het zuiden en uit het midden des lands. In de zitting van den 5den is door een republikeinsch lid, den heer Langlois, een wetsvoorstel ingediend tot heffing eener algemeene belasting op de inkomsten als tijdelijk middel tor stijving der schatkist, en wel voor drie jaren tijds. De Vergadering heeft besloten dat voorstel als eene spoed vereischende zaak te behandelen. Daarna begon eene vrij onstuimige discussie over Ravinel's voorstel tot duurzame vestiging der regering in Versailles. Deze maatregel werd door de heeren Naquet en Dre'o, van de linker zijde, bestreden, door den eerstgemelde als strekkende om het herstel des vredes in de gemoederen , het herstel der algemeene tevredenheid en eendragt tegeu te houden; door den andere als ontoereikend ter beveiliging der nationale volksvertegenwoordiging, als onbillijk jegens Parys en als doodelijk voor de welvaart der hoofdstad. Daarentegen zeide de heer Ra vinei: dat er thans in Frankrijk eene proefneming met don republikeinschen regeringsvorm plaats had: dat zij welligt de ingenomenheid der natie tegen dien regeringsvorm zou doen verdwijnen; dat daarom eerlijke en ongestoorde voortzetting dier proefneming voor allen, en niet het minst voor de republikeinen zeiven, wenschelijk was, en dat het eerste vereischte daartoe was de veiligheid en vrijheid der souvereine volksvertegenwoordiging volkomen te verzekeren , beter dan in Parys kon geschieden. Verder beweerde hij, dat Parys de hoedanigheid van hoofdstad niet behoefde om luister en bloei te genieten; dat het, in tegendeel, zijne welvaart meer ongestoord zou kunnen ontwikkelen wanneer het niet meer door de op eene hoofd- en residentiestad liggende pligten en lasten wierd gedrukt, en dat het rooit tot gemeentelijke vrijheid en zelfbeheer zou komen zoo lang het hoofdstad bleef en alzoo vele van zijne plaatselijke zaken als aangelegenheden des lands moest laten behandelen. — In het departement der Beneden-L'iire is het volgendo telegram van den heer Thiers ter kennis des publieks gebragt; het was aan den departements-prefect gerigt in antwoord op eene depêche van dezen ambtenaar betrekkelijk den indruk dien de vei-heffing van den heer Thiers tot de waardigheid van President der Republiek er had gemaakt: »Het verblijdt mij uit uwe depêche te zien dat de bevolking van uw departement in het door de Nationale Vergadering omtrent mij genomen besluit een onderpand van veiligheid ziet en eene reden om de toekomst gerust te gemoet te gaan; ik zal trachten hare hoop te verwezenlijken; alleen het vooruitzigt hierop is mijn troost bij de gedachte aan de verzwaring van den last dien ik sedert zes maanden te torschen heb." — De heer Paul de Cassagnac, een wel bekend Bonapartist, heeft zich in een van de departementen candidaat voor de aanstaande verkiezingen tot zamenstelling van den departementsraad gesteld. In zijn adres aan de kiezers verklaart hij een bewonderaar te zijn en te blij ven van het Keizerlijke regeringsstelsel hetwelk achttien jaren rust, welvaart en bloei aan Frankrijk schonk. Verder prijst hij de plattelands-bevolking als zijnde » het ware, het eigenlijke Frankrijk, het arbeidende, het biddende en strijdende Frankrijk"; hij vermaant die bevolking om zich te doen gelden en om het land te behoeden voor de heerschappij van verwaten en bedorven stedelingen. SPANJE. Een bij de Londensche Times ontvangen telegram uit Valencia van verleden Maandag-avond zegt; » De Koning heeft hier heden ochtend de scholen alsmede de ziekenhuizen in oogenschouw genomen , en heden namiddag een groot stierengevecht bijgewoond: zoodoende heeft Zijne Majesteit de toegenegenheid der geringere volksklassen in hooge mate verworven." VEREENIGDE STATEN. De Amerikaansche dagbladen behelzen uitvoerige opgaven van het ministerie van finantien omtrent het met 30 Junij jl. geëindigde dienstjaar. Daaruit blijkt dat de binnenlandsche belastingen in dat jaar, vooral
ten gevolge der door het Congres in het belastingstelsel gebragte wijzigingen en verligtingen, nagenoeg een derde minder dan in het vorige dienstjaar voor de schatkist der Unie hebben opgebragt, maar dat dit verlies grootendeels is goed gemaakt door ruimere opbrengst der invoerregten. Den 25sten Augustus jl. is te New York door de aldaar gevestigde of verblijf houdende Italianen een groote optogt langs de straten dor stad gehouden ten blijke van vreugde over de verplaatsing der regering huns lands naar Rome. De katholieke Ieren hadden gedreigd die demonstratie niet ongestoord te zullen laten houden; doch de politie was op de been , en het is rustig afgeloopen. De Russische grootvorst Alexis wordt tegen het begin der volgende maand met een Russisch smaldeel in New York verwacht, zullende hij van daar eenen togt binnenwaarts tot in het verre Westen doen. Er worden nu reeds van de zijde der overheden en des publieks groote aanstalten gemaakt om dien gast luisterrijk te ontvangen. Het stedelijk bestuur van New York heeft den 24sten Augustus eene zeer uitvoerige rekening (zeven duizend bladzijden beslaand) van zijn finantieel beheer van 1 Januarij 1869 tot 1 Julij 1871 openbaar gemaakt, ten einde zich te zuiveren van de verdenking van oneerlijken slordig beheer, waaronder het laatstelijk geraakt is. Uit Philad'lphia meldt de correspondent der Londensche Times , een Amerikaan, eene bedriegelijke handeling ten nadeele der schatkist van Pennsylvania; en hij voegt daarbij deze bittere aanmerking: » Hier te lande schijnt 's lands geld beschouwd te worden als wild hetwelk een ieder zich mag toeëigenen die behendig genoeg is om dat te kunnen doen; de kans op straffeloosheid is daarbij zeergroot, te oordeelen naar hetgeen hier dusver doorgaans gezien wordt." Den 21sten Augustus jl. is te Chicago, tot groote blijdschap voor de bevolking, een met manufacturen beladen stoomschip regtstreeks uit Liverpool aangekomen na eene reis van slechts drie en twintig dagen. Hiermede is het regtstreeksche handelsverkeer tusschen Chicago en Europa geopend. Chicago biedt altijd granen als retourvracht aan. TELEGRAPHISCHE 8ERIGTEN Versailles , 6 September. De Nationale Vergadering heeft heden de wet, waarbij de stad Parys tot het aangaan eener geldleening van 350 millioen gemagtigd wordt, aangenomen. Daarna heeft zij ook het ontwerp van wet goedgekeurd, volgons hetwelk de in de bezette departementen door den oorlog veroorzaakte schade door geheel Frankrijk gedragen zal worden. Parys , 7 September. Heden is alhier eene brochure van den prins Napoleon verschenen onder den titel: La vèrité a mes Calomniateurs. Daarin wordt betoogd dat de prins geenerlei deel gehad heeft in de oorlogsverklaring; dat hij den 19den Augustus 1870 het leger verlaten heeft op uitdrukkelijken last des Keizers, die zich vleide Italië en Oostenrijk in den oorlog tegen Pruissen mede te slepen, en dat hij na Sedan aangeboden heeft den Keizer in zijne gevangenschap te vergezellen, doch dat deze dit aanbod van de hand gewezen heeft. Gastein , 6 September. De Duitsche Keizer is heden ten 9 ure van hier vertrokken en zal dezen avond ten 8 ure in Salzburg aan komen. De vorst von Bismarck was een paar uren voor Z. M. vertrokken. Salzburg , 6 September. De Keizer Wilhelm is dezen avond met den vorst Bismarck en een talrijk gevolg hier aangekomen. Hij werd aan het station door den Keizer van Oostenrijk ontvangen , die de uniform van zijn Pruissische regement droeg, terwijl de Keizer Wilhelm in de uniform van zijn Oostenrijksche regement gekleed was. De beide Keizers begaven zich naar het hotel waar de Keizer Wilhelm verblijf zal houden, en bleven er een uur bij elkander. Heden avond is er groot diner aan het Keizerlijke pa'eis. Berlyn , 7 September. Te Koningsberg zijn den 4den dezer door de cholera aangetast 40 en aan die ziekte gestorven 27 personen; den 5den zijn aangetast 17 en overleden 15 personen. Te Danzig is in de laatste dagen slechts één cholerageval voorgekomen. Te Elbing zijn tot den 5den dezer in het geheel 69 personen aangetast en 42 overleden. Weeneij , 7 September. In het kiescollegie der groote grondeigenaren van Moravie heeft de conservative partij gezegevierd. De regering kan dus op den steun der meerderheid van den Moravischen landdag rekenen. Londen , 7 September. Uit de sterftelijst van de afgeloopen week blijkt dat alhier geene gevallen van Aziatische cholera zijn voorgekomen. New Yoric , 6 September. Goud-agio 13%. De generaal-majoor M. D. graaf van Limburg Stirum, buitengewoon adjudant des Konings, maakt, overeenkomstig de aankondiging in de Staatscourant van den 19den Augustus jl., bekend, dat bij hem is ontvangen tot het oprigten van een monument ter eere der gesneuvelden in de Citadel van Antwerpen in December 1832: eene bijdrage van vijf en twintig gulden van A. C. J. baron Schimmelpenninck van der Oije, vrijwilliger van 1815, oud-gezant, te 'sHage: eene bijdrage van vijf en twintig gulden van W. A. baron Schimmelpenninck van der Oije tot de Pol, lid van de Eerste Kamer der StatenGeneraal, oud-Minister van Binnenlandsche Zaken, ten huize de Pol, bij Zutphen; eene bijdrage van zeven gulden twee en veertig en een halve cent van N. S., te W. eene bijdrage van vijf en twintig cent van een «ouden krijger", te of bij Gouda ; en eene bijdrage van twaalf gulden zeven en dertig en een halve cent van een onbekende, te 'sHage. 's Gravenhage , 7 September 1871.
---

