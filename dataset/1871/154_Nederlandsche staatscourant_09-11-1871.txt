NEDERLANDEN. 's GRAVENHAGE, den 8sten November 1871.
6 Nov. 1871, n°. 19. Wij WILLEM III, bij de gratie Gods, Koning der Nederlanden, Prins van Oranje-Nassau , Groot-Hertog van Luxemburg, enz., enz., enz. Op de. voordragt van Onzen Minister van Staat en van Binnenlandsche Zaken, van 1 November 1871, n°. 190, 4de afdeeling, en van Onzen Minister van Oorlog, van den 2den daaraanvolgende, n'. 58 P, betreffende een adres van Karei Ludwig Heinrich Schröder, achtergebleven loteling van de ligting der nationale militie van 1871, voor de gemeente Amsterdam, ingelijfd bij het 7de regement infanterie, verzoekende ontheffing van dienst, Overwegende : dat de adressant, zeevarende ter koopvaardij, de derde is eener familie van vier broeders, waarvan de oudste vijf jaren bij de militie heeft gediend, de tweede, vrijwillig in dienst getreden, na het volbrengen van een nagenoeg zevenjarigen diensttijd in de dienst is overleden , en de vierde nog beneden den militiepligtigen leeftijd is; dat hij alzoo regt op vrijstelling wegens broederdienst had; dat hij door zijne afwezigheid ter zeevaart verhinderd was zijne reden van vrijstelling bij den militieraad in te brengen, en het aan het overlijden van zijn vader mag worden toegeschreven, dat dit niet namens hem werd gedaan; dat hij bij zijn terugkeer hier te lande voor Gedeputeerde Staten is verschenen, en, met geldig-verklaring zijner reden van achterblijven, bij de militie is ingelijfd; dat in de bijzondere omstandigheden, welke zich te zijnen aanzien voordoen, het hard zou zijn hem door verpligte militiedienst in de uitoefening van zijn beroep, waardoor hij in het onderhoud zijner moeder voorziet, te belemmeren; Gezien art. 127, tweede zinsnede, der wet van 19 Augustus 1861 (Staatsblad n°. 72); Hebben goedgevonden en verstaan: aan Karei Ludwig Heinrich Schröder , achtergebleven loteling van de ligting der nationale militie van 1871, voor de gemeente Amsterdam , ingelijfd bij het 7de regement infanterie, ontheffing van de werkelijke dienst voor zijn geheelen diensttijd te verleenen. Onze Ministers voornoemd zijn belast met de uitvoering van dit besluit, dat in de Staats-courant zal worden geplaatst. Het Loo, den 6den November 1871. WILLEM. De Minister van Staat en van Binnenlandsche Zaken, Thorbecke. Be Minister van Oorlog, A. Engel.vaart. Bij Koninklijk besluit van 5 November 1871, n°. 11, zijn, opgrond van art. 26 der wet van 13 Augustus 1857 ( Staatsblad n". 103), pensioenen verleend ten laste van Staat aan : Frederik Marius van Linstée, gewezen hoofdonderwijzer te Arkel , ten bedrage van f 232 'sjaars; Abe Holwerda of Abe Jippes Holwerda, gewezen hoofdonderwijzer te Hijum, gemeente Leeuwarderadeel, ten bedrage v'an f 300 'sjaars; Jan Hendrik van Eek, gewezen hoofdonderwijzer te Huissen, ten bedrage van f 518 'sjaars; Cornelis Moederzoon, gewezen hoofdonderwijzer te Gorinchem, ten bedrage van f 301 'sjaars. Bij Koninklijk besluit van 5 November 1871, n°. 13, is aan H. Doijer Tz., gewezen commies ter provinciale griffie van Overijssel, verleend een pensioen ten laste van den Staat ten bedrage van f'1019 'sjaars, op grond van art. 5, 43 en 47 der wet van 9/3 Mei 1846/51 (Staatsblad n°. 24/49). Bij Koninklijk besluit van 7 November 1871, n°. 20, is aan de na te melden officieren bij de dienstdoende schutterijen, op hun verzoek, eervol ontslag verleend, als; bij die te Goes, aan M. C. J. Pilaar, als lsten luitenant; bij die te Steenwijk, aan li. Schurink Az. jr., als 2den luitenant, onder gehoudenheid tot het volbrengen van de op hem uit kracht deiwet nog rustende schutterlijke verpligtingen als gewoon lid der schutterij. En zijn voorts bij de dienstdoende schutterij te Goes benoemd: tot lsten luitenant J. G. Dobbelaere, thans 2de luitenant; tot 2den luitenant J. J. A. de Bock, thans schutter. Bij Koninklijk besluit van 7 November 1871, n°. 21 , is J. H. A. van Ravenhorst benoemd tot leeraar aan de Rijks- hoogere burgerschool te Assen.
Bij Zijner Maiesteits besluit van den 6den November 1871, n°. 29, is benoemd tot procureur bij de arrondissements-regtbank te Gorinchem ror. M. Kolff, advocaat te Arnhem. Bij Koninklijk besluit van 6 November 1871, n°. 26, is aan den heer J. A. Hinsbeeck C.Az., op zijn verzoek , eervol ontslag verleend uit zijne betrekking van directeur van het postkantoor te Meppel, met vrijlating om zijne aanspraak op pensioen te doen gelden. Bij Koninklijk besluit van 6 November 1871 , n°. 27 , is benoemd tot bewaarder \an de hypotheken, het kadaster en de scheepsbewijzen te Gorinchem , de heer J. van Sonsbeeck, thans ontvanger der registratie voor de geregtelijke en administrative acten en der domeinen te Groningen. II I N I S T E R I E VAN V I N A N T I E N. De Minister van Finantien vestigt de aandacht der belanghebbenden op de gelegenheid tot verzending van brieven, gedrukte stukken en monsters van koopwaren naar Nederlandsch Indie, door middel van het stoomschip Prins Hendrik van de Maatschappij »Nederland", waarvan het vertrek uit het Nieuwe Diep is bepaald op den 18den November aanstaande. De brieven en verdero stukken, welke men met deze gelegenheid wenscht te verzenden, moeten voorzien zijn van eene bepaalde aanwijzing op het adres waaruit van dat verlangen blijkt. Het port der brieven van 15 grammen en daar beneden is twintig cents, met toepassing op de zwaardere brieven van de schaal van opklimming, die voor de binnenlandsche briefwisseling is vastgesteld. Voor gedrukte stukken en monsters van koopwaren is een port verschuldigd van vijf cents voor elke 40 grammen of gedeelten van 40 grammen. Bovendien bestaat er gelegenheid tot aanteekening van brieven en verdere voorwerpen voor Nederlandsch Indie, welke op den vorenbedoelden voet met de stoombooten der voornoemde Maatschappij worden verzonden, en wel tegen betaling van het vorengemelde port, benevens van een vast aanteekengeld ten bedrage van vijftig cents; een en ander bij vooruitbetaling te voldoen. 's Gravenhage, den 7den November 1871. De Minister voornoemd, Blussé.
---

BUITENLANDSCHE BERIGTEN. OOSTENRIJK.
Het in de zitting des Boheemschen landdags van 4 November voorgelezene Keizerlijke rescript van 30 October is, blijkens de heden ontvangen Weener bladen, van den volgenden inhoud: i) Aan den landdag van Ons koningrijk Bohemen! Bij Ons rescript van 12 September jl hebben Wij den landdag uitgenoodigd om in den geest van gematigdheid en verzoeningsgezindheid te beraadslagen over eene aan de behoeften des tijds beantwoordende regeling der staatsregtelijke aangelegenheden van Ons koningrijk Bohemen. Bij zijn alleronderdanigst adres van 10 October jl. heeft do landdag Ons het resultaat van zijne beraadslagingen voorgelegd, en Wij miskennen geenszins zijn streven om van zijn standpunt aan deze Onze wenschen te voldoen. «Wij moeten echter nadrukkelijk doen uitkomen, dat de wetten omtrent de behandeling der gemeenschappelijke aangelegenheden en omtrent de onderlinge verhouding van de beide deelen der monarchie, die met gemeen overleg van de wetgevende ligchamen dier deelen, den rijksraad en den Hongaarschen rijksdag, gemaakt en door Ons bekrachtigd zijn, voor de gansche monarchie volledige kracht van wet hebben verkregen, en alleen langs den door dit vergelijk aangewezenen weg gewijzigd of, voor zoo ver de bepalingen van het vergelijk vooreenen bepaalden tijd gemaakt zijn , vernieuwd kunnen worden. » Vermits voorts de staatsregtelijke aangelegenheden van Onze niet Hongaarsche Koningrijken en Landen bij de door Ons uitgevaardigde staatsgrondwetten geregeld zijn geworden, kan eene wijziging daarvan alleen met toestemming van de beide Huizen des rijksraads geschieden. » Wij noodigen thans den landdag uit om door het afvaardigen van zijne vertegenwoordigers naar den rijksraad mede te werken tot het groote werk der verzoening, en bereidwillig het bewijs te geven van broederlijke gezindheid jegens alle volkeren des rijks, van eerbied voor ieders regt, en van vaderlandlievende erkenning der volstrekte behoeften van Onze monarchie. »Wij verwachten met te meer vertrouwen dat de landdag aan deze Onze uitnoodiging zal voldoen , daar eene zware verantwoordelijkheid jegens het rijk en jegens hunne medeburgers eenmaal zou rusten op degenen die door afwezig t e ; blijven het werk der algemeene verzoening mogten verijdelen, hetwelk juist alleen door de zamenwerking van allen op eene heilrijke en de waarborgen van duurzaamheid in zich bevattende wijze tot stand gebragt kan worden.
» En hiermede brengen Wij aan den landdag Onze Keizerlijke en Koninklijke groetenis." Het rescript is mede onderteekend door den minister HolzgethanFRANKRIJK. De departementsraad van het departement der Seine (dat is de gemeenteraad van Parys met toevoeging van eenen afgevaardigde uit ieder van de acht kantons die met de hoofdstad het departement uitmaken) heeft in zijne eerste zitting, die overmorgen afloopt, volkomen beantwoord aan de goede verwachting , opgewekt door de handelingen van den gemeenteraad van Parys. Onder de besluiten van dien departementsraad vinden eenige bijzonder veel bijval bij de liberale rigting; het zijn die tot bevordering van het lagere onderwys, waarvoor ditmaal op de begrooting van uitgaven des departements 1,437,391 francs is bestemd, (kat is veel meer dan in eenig vroeger jaar. In de zitting van den departementsraad van den 6den is rapport uitgebragt over een voorstel om kosteloos schoolonderwijs met leekenonderwijzers en met de wettelijke verpligting tot schoolbezoek voor wenschelijk te verklaren Dit voorstel zou in de zitting des raads van den 7den in beraadslaging komen. Bij een besluit van den President der Republiek van den 6den dezer heeft de departementsraad van de Seine, welke op dien dag zijne zitting had moeten sluiten, vergunning ontvangen om tot den lOden dezer vergaderd te blijven. — Het door Bonapartistische dagbladen verspreide gerucht dat het gouvernement tot het besluit zou zijn gekomen om do natie tot regtstreeksche beslissing der vraag van den definitiven regeringsvorm te roepen, wordt door vrienden des gouvernements ten stelligste tegengesproken. Meer bijval wordt in den kring der bewindslieden geschonken aan het denkbeeld van gedeeltelijke en periodieke vernieuwing der Nationale Vergadering, wier leden , gelijk bekend is , voor onbepaalden tijd gekozen zijn. Dat denkbeeld , het eerst geopperd door den National en andere organen van de linker zijde, vindt in meerdere of mindere mate ondersteuning bij le Soir, le Bien Public , den Moniteur Universel en den Franqais , gematigd liberale dagbladen die gunstig voor het gouvernement gestemd zijn. SPANJE.
In een schrijven uit Madrid van 1 November zegt decorrespondent der Londensche Times: » Ik moet met leedwezen berigtendat, behalve de Constitucion en de Novedades , zeer weinige van de Madridscho dagbladen vertoogen hebben geleverd tegen het denkbeeld van het heffen eener belasting van de buitenlandsche staatsschuldeischers. De ministeriele dagbladen hebben geheel van dat onderwerp gezwegen , het plan niet bestreden , maar zich ook onthouden van iets , hoe weinig ook , tot aanbeveling daarvan in te brengen. » Het eenige dagblad hier ter stede, hetwelk eene poging heeft gedaan om de voorgestelde algemeene coupons-belasting te regtvaardigen, is de Epoca , die niet tot de ministeriele organen of tot de voorstanders der thans bestaande orde van zaken behoort, maar de Bourbons, in den persoon van Isabella's zoon Alphonsus, weder den troon van Spanje wenscht te zien beklimmen. Dat geachte blad had in den beginne, toen het voorstel tot algemeene belasting der coupons bekend werd, gezegd dat het eene harde maar volstrekte noodzakelijkheid voor Spanje was van zijne schuldeischers, ook van de buitenlandsche, eene bijdrage tot afwering van het dreigende staatsbankroet te vergen, terwijl anders welligt verlies der gansche schuldvordering den buitenlandschen staatsschuldeischer wachtte; doch thans begint de Epoca van toon te veranderen en die redenering terug te nemen. » De Novedades , een voorstander der staatkunde van den gewezen president-minister Zorilla, voert manmoodig strijd tegen de algemeene belasting op de coupons; zoo ook de Constitucion. Het laatst genoemde blad noodigt de volksafgevaardigden en de Spaansche staatkundigen in het algemeen uit, om die zaak niet als een politiek geschilpunt te behandelen maar als iets waarvan 'slands crediet, Spanje s welvaart binnen 's lands en zijne eer buiten 's lands afhankelijk zijn. » Heden komen hier telegrammen uit Londen met berigten van de beweging, aldaar onder de beurslieden en fondsenhouders verwekt door het zoo onverwachte voorstel tot het belasten van Spanje's buitenlandsche schuld; tevens is uit die telegrammen gebleken hoe zeer er grond bestaat voor de alhier opgerezene vrees dat de Engelsche fondsenmarkt voor de notering der koersen van nieuwe Spaansche effecten zoude gesloten worden. Er is hier reeds goede uitwerking van die telegrammen zigtbaar. De president-minister Malcampo wordt door sommige van de heden-ochtend verschenen dagbladen aangespoord om de portefeuille van finantien aan den heer Angulo te ontnemen en over te dragen aan iemand die de regten der staatsschuldeischers eveneens opvat en eerbiedigt als de heer Buiz Gomez, de vorige minister van finantien. Men hoort hier thans overal de hoop uitspreken dat het voorstel van eene algemeene coupons-belasting door de budget-commissie zal worden afgewezen, en dat hiermede het door dat voorstel reeds gestichte kwaad zal verholpen zijn; doch lieden bekend met de teergevoeligheid van het crediet, van het nationale gelijk van het particuliere crediet, vreezen dat hot reeds te laat is om den zoo jammerlijken indruk uit te wisschen. » Het is evenwel mogelijk dat Angulo's voorstel door de budgetcommissie aanneemlijk geacht en alzoo bij de Kamer van Afgevaardigden in beraadslaging gebragt worde. In dat geval zal het waarschijnlijk door de Kamer worden verworpen; want dat onderdeel der progressisten-partij , hetwelk den heer Zorilla tot hoofd heeft, is voornemens om zich met hand en tand tegen de aanneming van het voorstel aan te kanten." ZWITSERLAND. De wetgevende kamers van Zwitserland hebben den 6den dezer hare zitting geopend. Daarbij werd door den president van het bondsbestuur aan de vorgadering voorgehouden dat zij ditmaal eene aangelegenheid van welligt grooter gewigt, dan ooit vroeger, to behandelen en te beslissen had, namelijk de herziening der eedgenootschappelijke constitutie en hare wijziging in overeenstemming met de tegenwoordige tijdsomstandigheden en begrippen , zoo zeer verschillende van die der dagen waarin de constitutie oorspronkelijk gemaakt was.
Da beraadslaging over de voordragt der regering tot wijziging van een aantal bepalingen der constitutie of, juister gezegd, van hare hoofdbepalingen is bij den Nationalen Raad dadelijk aangevangen. ENGELAND. Volgens berigten uit Balmoral, het Koninklijke buitenverblijf in Schotland, van verleden Zondag, had de Koningin dien dag de godsdienst-oefening in de naburige dorpskerk bijgewoond, en was daarbij door den predikant eene dankzegging voor het herstel van Harer Müjesteits gezondheid aan de gewone gebeden toegevoegd. — Afgevaardigden uit al de oorden van het Veretnigd Koningrijk , alwaar de opdelving en behandeling van metalen en andere delfstoffen een hoofdbedrijf uitmaken , zijn eergisteren te Manchester zamen gekomen om er eenige dagen aan beraadslagingen over de belangen van die bedrijven te besteden. Er zijn in die conferentie personen die voor de belangen der mijn-eigenaren , en insgelijks die voor de belangen der mijnwerkers het woord voeren. De voorzitter, de heer M'Donald, zeide in zijne openingsrede, dat de mijn-eigenaren bij de te maken wet betreffende het mijnwezen verpligt moesten worden tot geldelijke vergoeding voor alle leed en schade, door achteloosheid hunner zijds aan de mijnwerkers en derzelver gezinnen berokkend. Hij zeide verder dat de arbeidende volksklasse in staat zou zijn om door hare stemmen wel twee honderd handwerkslieden in het Parlement te brengen indien zij dit ernstig en vast wilde; hij voegde daarbij, dat regtstreeksche vertegenwoordiging dier volksklasse in het Huis der Gemeenten eene nuttige zijde hebben en in eenige opzigten wenschelijk zijn zou. Verder wees hij op het streven naar verkorting van den werkdag tot negen uren, hetwelk in Engeland onder de arbeidende klasse meer en meer veld won; hij voegde daarbij den wensch dat met 1 Januarij aanstaande geen mijnwerker langer dan acht uren per dag aan het werk gehouden zou worden, daar toch, zoo voor eenig handwerksman kort dagwerk behoefte was, de mijnwerker in de ongezonde diepten der mijn behoefte daaraan had. — Uit Rome is berigt ontvangen dat het Britsche gezantschap definitief van Florence naar de eerstgenoemde stad is overgebragt. — De berigten uit de Kaapstad van 5 October melden dat de gouverneur der Kaapkolonie, de heer Barkly, na de sluiting der zitting van het koloniale parlement eenen togt door het westelijke deel der kolonie had aangevangen en er eene hartelijke ontvangst bij de bevolking vond. De ontvangsten der koloniale kas waren steeds aangroeijend, gelijk uit den officielen staat daarvan over het met 30 Junij jl. geëindigde dienstjaar bleek. De berigten uit de diamantrijke landstreek in .Zuid-Afrika's binnenland luidden bij voortduring over het geheel gunstig; er werden steeds diamanten in grooten getale gevonden; doch er deden zich vele ziekten voor; en de fortuin was geenszins voor al de diamantzoekers gunstig. Eene eergisteren uit Engeland vertrokken postpakketboot brengt mede 122,000 pond sterling in goud naar de Kaap om tot betaling van diamanten te dienen. — Te Calcutta is den 4den dezer de doodstraf voltrokken aan den inlander die den heer Norman, eenen van de hoogste ambtenaren der regterlijke magt, vermoord had. Zijn lijk is van de galg genomen en verbrand door lieden van de allerlaagste caste der Hindo's; iets hetgeen zijn uiteinde in het oog der inlanders nog meer onteerend moest maken. Dat zijne misdaad het gevolg van eene zamenzwering was is niet gebleken. De kolonel Goldsmid, van de Britseh-Indisclie landmagt, zal zich den 14den dezer uit Engeland naar Bender-Abbas, in de Perzische Golf, begeven , ter uitvoering eener door Porzie en Afghanistan aan de Indische regering opgedragen taak, namelijk het scheidsregterlijk beslissen van het tusschen die twee landen aanhangige geschil over het regt van souvereiniteit op de provincie Seistan.
VEREENIGDE STATEN. Een bij de Londensche Times ontvangen telegram uit Philadelphia van 6 November bevat de volgende bijzonderheden betreffende eene gisteren vermelde ramp : » De Amerikaansche vloot van walvischvangers is door eene zware ramp getroffen geworden. In den vorigen zomer kwamen negen en dertig vaartuigen van die vloot, de walvisschen vervolgende, door de Beliringsstraat in den Noordpool-oceaan; zij slaagden goed in de visschorij, maar kregen overlast van het ijs ; en in September kwamen er ijsbanken uil het noordwesten aandrijven , die de schepen naar zandbanken medesleepten , vier vaartuigen verbrijzelden en negen en twintig andere vastklemden. Op den 13den September besloten de kapiteins om de in het ijs beklemde schepen te verlaten , ten einde de bemanning te redden. Twaalf honderd zeelieden, voor de helft Kanaks en overigens ingezetenen der Vereenigde Staten , vonden eene wijkplaats aan boord van zes schepen , die nu twee weken geleden Honolulu , een van de Sandwichs-eilanden , bereikt hebben. »Bij die ramp zijn, alles te zamen genomen, drie tn dertig vaartuigen verbrijzeld of in het ijs achter gelaten. Het hierdoor veroorzaakte verlies wordt op anderhalf millioen dollars begroot. Hier te lande heerscht groote beweging in den kring der lieden welke regtstreeks of zijdelings belang bij de walvischvangst hebben." — De burgemeester van Chicago heeft zijne stadgenooten uitgenoodigd om Zondag den 29sten October tot godsdienstige overpeinzing der ondergane ramp af te zonderen en als eenen boete-en bededag te vieren, en om alsdan tevens den Hemel te danken voor het sparen van een aanmerkelijk gedeelte der stad alsmede » voor de weergalooze blijken van deelneming en hulp, die uit elk oord onzes lands en zelfs van de overzijde der Oceanen ons toegevloeid zijn", gelijk de betrekkelijke bekendmaking des burgemeesters zegt. De berigten uit Chicago van 23 October luiden gunstig. De gezondheidsstaat was er goed, het aantal personen die de stad verlieten nam grootelijks af. De werkzaamheden tot herstel der schade en tot wederopbouwing van het verwoeste werden op zoo groote schaal ondernomen , dat er gebrek aan arbeidende handen was. In de eerste dagen na den brand beliep het aantal onderstand vragende personen dagelijks wel vijftig duizend; dat aantal was sedert grootelijks afgenomen; en nu laatstelijk waren er nog maar omstreoks vijf en twintig duizend onderstand vragenden, die evenwel enkel met dagelijksche huisvesting ondersteund moesten worden. De toevoer van benoodigdheden was ruimschoots toereikend voor de behoefte van allen.
TELEGRAPU1SCHE B E IU G T E N Londen , 8 November. De chefs van een aantal handelshuizen in de City zullen eerlang een banket aan den lord meyer aanbieden, als blijk van erkentelijkheid voor de diensten door hem bewezen in de bevordering van werken van liefdadigheid. Parys, 7 November. De algemeene raad van het departement der Seine heeft eenstemmig een voorstel aangenomen om het. volksonderwijs kosteloos te geven en verpligtend voor allen te maken, maar zich met 41 tegen 37 stemmen verklaard tegen het denkbeeld om uitsluitend leeken als onderwijzers aan te stellen. Het gerucht, dat de heer Picard als gezant naar Brussel zou gaan, is ongegrond. Parys , 8 November. De geruchten, die in omloop gebragt worden aangaande onderhandelingen tusschen Frankrijk en Pruissen betreffende Luxemburg, zijn van allen grond ontbloot. Itochefort is in den afgeloopen nacht naar het fort Boyard overgebragt. Berlyn, 7 November. De generaal-majoor Stichle, die gedurende den jongsten oorlog chef van den generalen staf van den prins Frederik Karei geweest is, wordt directeur van het algemeene departement van oorlog. Berlyn , 8 November. De Provinzial-Correspondenz , gewagende van de schikking die ten aanzien der Rumanische spoorweg-aangelegenheid getroffen is , vermaant do aandeelhouders om van deh un aangebodene gelegenheid gebruik te maken, als het eenige middel om althans het grootste gedeelte van hun geld te redden. Weenen , 7 November. Heden heeft de plegtige inwijding plaats gehad van het gedenkteeken voor den Keizer Maximiliaan van Mexico; de Keizer, de aartshertogen, de ministers enz. woonden die plegtigheid bij. De Presse zegt, dat de graaf von Beust door den secretaris des Keizers, den staatsraad von Braun, onderrigt is geworden dat zijn verzoek om ontslag door den Keizer bewilligd was. Volgens dat blad zal de graaf von Beust niet door den graaf Andrassy, maar door den graaf Lonyay vervangen worden. Het Tagblatt gewaagt van een gerucht dat de graaf von Beust tot Oostenrijksch gezant te Londen zal worden benoemd. Pesth , 7 November. In het Huis van Afgevaardigden heeft de graaf Andrassy heden geantwoord op de bekende interpellatien van Helffy en Tisza, betroffende zijne betnoeijenis ter zake van de jongste ministeriele krisis in Oostenrijk. Hij ontkende dat hij het tot stand komen van een vergelijk met de Czechen tegengewerkt zou hebben, en betoogde dat de invoering eener personele unie, waartoe Tisza's interpellatie strekte, zoo wel thans als voor het vervolg ondoelmatig was, vermits de personele unie niet alleen eene voortdurende ministeriele krisis, maar eene aanhoudende krisis tusschen Hongarye en Oostenrijk zou medebrengen. Volgens hem was handhaving van het bestaande regt het eenige middel ter bescherming der Hongaarsche belangen. Rome , 7 November. De internationale telegraaph-conferentie zal den 1 December alhier geopend worden en waarschijnlijk omstreeks zes weken duren. Heden heeft de laatste bijeenkomst van het congres van werklieden plaats; de bevolking legt voortdurend onverschilligheid ten opzigte van dat congres aan den dag. Madrid , 7 November. De subcommissie voor het budget heeft haar verslag aan de commissie aangeboden. Volgens den Imparcial bestaan <le wijzigingen, die in de begrooting van den heer Ruiz Gomez gemaakt zijn, in de toevoeging der belasting van 18 percent op de rente van alle schulden, behalve die welke uitdrukkelijk daarvan uitgezonderd zijn, in het weglaten der belasting van 10 percent op de spoorwegvrachten, en in het afschaffen van eenige andere belastingen. Kragujewacz , 6 November. De Skuptschina is gisteren door het regentschap gesloten, nadat zij zich vereenigd had met de regeringsvoordragt strekkende tot het verleenen van een buitengewoon crediet van drie millioen piasters aan den minist er van oorlog. New York , 7 November. Bij de verkiezingen in den staat New York hebben de republikeinen de zege behaald met eene groote meerderheid.
---

