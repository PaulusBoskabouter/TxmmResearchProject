NEDERLANDEN. 's GRAVENHAGE, den 19den October 1871.
Bij Koninklijk besluit van 18 October 1871, n°. 16, is aan C. L. H. Hollman, uitgever van den Courrier de la Meuse , wonende te Maastricht, vergunning verleend tot het aannemen èn dragen der versierselen van officier der orde van Nichan Iftihar, hem door Z. H. den Bey van Tunis geschonken. Bij Koninklijk besluit van deu 18den October 1871, n°. 17, is aan jhr. mr. J. H. Caan van Neck , op zijn verzoek, eervol ontslag verleend als burgemeester der gemeente Rijswijk , onder dankzegging voor de in die betrekking bewezen diensten ; en zijn voorts benoemd tot burgemeester : der gemeente Rijswijk P. M. Cochius ; der gemeente Hillegom S. baron van Heemstra ; der gemeente Bodegraven jhr. F. van Citters, onder toekenning van eervol ontslag als burgemeester van Rhoon: der gemeente Rhoon P. H. Crans; der gemeente Hardinxveld A. J. Goudriaan, onder toekenning van eervol ontslag als burgemeester van Schoonrewoerd en Hei-en Boeicop; der gemeente Schoonrewoerd H. R. Vogelsang, ten einde deze betrekking gelijktijdig met die van burgemeester van Leerdam te bekleeden ; der gemeente Hei- en Boeicop W. N. J. van Slype, ten einde deze betrekking gelijktijdig met die van burgemeester van Lexmond te bekleeden. Bij Koninklijk besluit van 18 October 1871, n°. 18, is aan mr. L. Homan , op zijn verzoek , eervol ontslag verleend als burgemeester der gemeente Norg en als zoodanig benoemd mr. J. Tonckens. Bij Zijner Majesteits besluit van den 17den October 1871, n°. 22, is benoemd tot raadsheer in het provinciaal geregtshof in Friesland mr. M. van Heioma, thans president der arrondissements-regtbank te Sneek. Bij Zijner Majesteits besluit van den 17den October 1871, n". 23, is benoemd tot president der arrondissements-regtbank te Sneek mr. J. J. Bolman, thans regter in die regtbank. Bij Koninklijk besluit van den 17den dezer is aan den telegraphist der 3de klasse K. P. J. Stakman Bosse eervol ontslag uit zijne betrekking verleend. Bij Koninklijk besluit van den 17den October 1871, n°. 25, is de heer J. H. Ferguson, gezaghebber van Bonaire, thans met verlof hier te lande, tijdelijk belast met de waarneming van het ambt van Gouverneur der Nederlandsche bezittingen ter Kuste van Guinea. MINISTERIE VAN MARINE. De Minister van Marine brengt ter kennis van belanghebbenden dat, naar aanleiding van de ontvangen gunstige berigten omtrent de cholera te St. Petersburg, de vroeger voorgeschreven quarantaine-maatregelen worden opgeheven voor de schepen die na den 20sten September jl. die plaats verlaten hebben. 's Gravenhage , den 17den October 1871. De Minister voornoemd, Brocx. RAAD VAN STATE. Openbare vergadering van den Raad van State, Afdeeling voor de geschillen van bestuur, op Woensdag den 25sten October 1871, de3 voormiddags ten elf ure.
---

BUITENLANDSCHE BERIGTEN. DUITSCHLAND.
De tekst der tusschen het Duitsche rijk en Frankrijk gesloten overeenkomsten is te Berlyn door de Provinzial-Correspondenz openbaar gemaakt. Die betreffende de ontruiming van zes Fransche departementen bevat deze bepalingen: n Art. 1. De regering van Z. M. den Duitschen Keizer verbindt zich om de zes departementen van de Aisne, Aube, Cöted'or, Haute Saöne, Doubs en Jura te ontruimen en het bezettingsleger te verminderen in overeenstemming met de bepalingen van art. 3 van het tractaat van 26 Febr. 1871. De uitvoering van deze maatregelen zal plaats hebben binnen de 14 dagen, volgende op de ratificatie van deze overeenkomst. n Art. 2. De Fransche regering van haren kant verbindt zich om: a. 500 millioen francs, uitmakende het vierde halve milliard der oorlogsschadevergoeding , en b. 150 millioen francs, welke den eersten op
2 Maart 1872 verschijnenden termijn der rente van de door Frankrijk nog verschuldigde drie milliarden uitmaken, op de volgende wijze te betalen en wel: op 15 Januarij 1872 tachtig millioen francs, op 1 Februarij, 15 Februarij, 1 Maart, 15 Maart, 1 April, 15 April 1872 telkens tachtig millioen en op 1 Mei 1872 negentig millioen; totaal 650 millioen francs. ii Art. 3. Bijaldien de bepalingen van het voorgaande artikel niet uitgevoerd mogten worden , zullen de troepen van Z. M. den Duitschen Keizer het in overeenstemming met deze conventie ontruimde gebied wederom mogen bezetten. Bovendien is men overeen gekomen dat het gebied der in art. 1 vermelde en door de Duitsche troepen ontruimde departementen in het militaire opzigt voor neutraal verklaard zal worden. Tot na de betaling der in het voorgaande artikel vermelde sommen mag Frankrijk in die departementen geene andere gewapende magt onderhouden , dan die noodig is voor de handhaving der openbare orde. De Fransche regering behoudt zich het regt voor om vóór de hierboven vastgestelde termijnen betalingen te doen. » Art. 4. De tegenwoordige overeenkomst, welke in de Duitsche en Fransche talen is opgesteld, zal door Z. M. den Duitschen Keizer aan den eenen en den President der Fransche republiek aan den anderen kant geratificeerd worden , en de ratificatien zullen binnen acht dagen, of zoo mogelijk vroeger, te Versailles worden uitgewisseld." De overeenkomst betreffende de tolbegunstigingen enz. bevat hoofdzakelijk de volgende bepalingen: »Art. 1. De in den Elsas en Lotharingen gefabriceerde producten worden in Frankrijk toegelaten onder de volgende voorwaarden: a. van 1 September tot 31 December dezes jaars geheel vrij van regten. b van 1 Januarij tot 30 Junij 1872 tegen betaling van een vierde, van 1 Julij tot 31 December 1872 tegen betaling van de helft der regten, welke tegenover Duitscliland toegepast worden of zullen worden. Van de onder b. vermelde begunstigingen zijn uitgesloten alle tot voeding bestemde artikelen, als wijn, alkohol, bier enz. «Art. 2. Voor het géval dat in Frankrijk nieuwe regten gelegd mogten worden op ruwe en verf-stoffen , welke voor de fabricatie der in den Elsas en Lotharingen vervaardigde producten dienen, mogen verhoogde regten van die producten geheven worden, ter compensatie van de hoogere lasten welke door die nieuwe regten aan de Fransche fabrikanten opgelegd worden. »Art. 3. Fransche producten, als gegoten ijzer, ijzer in staven of plaatijzer, staal in staven of platen, katoenen garens en lijnwaden , wollen garens en stoffen, en andere dergelijke artikelen, welke in den Elsas en Lotharingen moeten worden veredeld, worden in de genoamde afgestane gewesten vrij van regten ingevoerd. n Art. 4 De overeenkomstig art. 3 bewerkte fabrikaten betalen bij den wederinvoer in Frankrijk dat gedeelte der van Elsasser- en Lotharingsche fabrikaten te betalen regten, hetwelk beantwoordt aan den graad der veredeling welke zij ondergaan hebben. » Art. 5. Fransche voortbrengselen als stijfsel, zetmeel, verfstoffen, chemische praeparaten, en andere soortgelijke voor het opmaken van fabrikaten geschikte stoffen, welke in Elsas-Lotharingsche fabrieken of werkplaatsen voor het gereed maken van fabrikaten worden gebezigd, worden tot 31 December van dit jaar vrij van regten ingevoerd en zijn van 1 Januarij tot 30 Junij 1872 aan een vierde en van 1 Julij tot 31 December 1872 aan de helft van die regten onderworpen, welke in Duitschland thans van die producten geheven worden of in het vervolg zullen worden geheven. ii Art 6. Men is overeen gekomen dat de tolregten, welke tot aan het in werking treden van dit verdrag, bij den invoer der producten op welko de artt 1 en 5 van het tegenwoordige verdrag toepasselijk zijn, mogten zijn betaald of gedeponeerd, wederkeerig teruggegeven zullen worden. ii Art. 7. Ten einde bedriegelijke handelingen te voorkomen en de voordeelen der vorenstaande bepalingen tot de fabrikaten van den Elsas en Lotharingen te beperken, worden in die gewesten syndicaten gevestigd in genoegzamen getale om een afdoend toezigt te kunnen houden. Deze zullen door de kamers van koophandel verkozen worden en uitsluitend uit Elsassers en Lotharingers bestaan. Zij moeten bovendien door de Fransche regering worden bekrachtigd. ii Art. 8. De voornoemde syndicaten zijn verpligt om aan de betrokkene regering kennis te geven van elke met de boven vermelde voorwaarden strijdige handeling. De regering, aan welke daardoor schade berokkend is, kan den fabrikant, die zich aan de overtreding schuldig gemaakt heeft, van het genot der uit vorenstaande bepalingen ontspruitende voordeelen uitsluiten. ii Art. 9. Op de door fabrikanten in den Elsas en Lotharingen , voor of gedurenden den oorlog, met Franschen gesloten contracten tot levering is voor de uitvoering daarvan , zoo lang de tegenwoordige overeenkomst in werking is, de in art. 1, § 1 , derzelve verleende vrijdom van regten toepasselijk. Dezelfde behandeling genieten op grond der wederkeerigheid de in art. 5 vermelde Fransche producten , welke voor of gedurende den oorlog door Elsas-Lotharingsche fabrikanten in Frankrijk besteld zijn.
i) Art. 10. De Duitsche regering staat van haren kant aan Frankrijk af: 1°. de gemeenten Kaon les Leaux en Raon sur Plaine, met uitsluiting echter van al de binnen het gebied dier gemeenten gelegene aan den staat toebehoorende grondeigendommen ; 2°. de gemeente Igney en het gedeelte van het tot de gemeente Avricourt behoorende gebied tusschen de gemeente Igney tot en met den spoorweg van Parys naar Avricourt en van Avricourt naar Cirey. » Art. 11. De hooge contracterende partijen zijn overeen gekomen . het 28ste artikel der op 2 Augustus 1862 tusschen Frankrijk en het Tolverbond geslotene overeenkomst, betreffende de fabrieks- en handelsmerken , weder in werking te brengen. » Art. 12 De tegenwoordige overeenkomst wordt geratificeerd door Z M. den Duitschon Keizer na hare goedkeuring door den bondsraad en den rijksdag, aan den eenen kant, den President derFransche republiek aan den anderen kant, en de ratificatien worden voor het eind der maand October te Versailles uitgewisseld."' De beide conventien zijn onafscheidelijk van elkander en de Werking van elke derzelve is van die der andere afhankelijk, gelijk bij eene speciale acte is vastgesteld. FRANKRIJK Uit de gisteren medegedeelde circulaire van den heer Casimir Përier, den nieuwen minister van binnenlandsche zaken, blijkt, gelijk het Journal des Débats doet opmerken, dat hij niet tot de oud-republikeinen behoort, maar even min tot die menschen welke buiten staat zijn om iets te leeren of iets af te leeren; dat hij niet door eenen geest van uitsluiting der andersdenkenden wordt bezield, noch het opzet heeft om zich nooit van dwaling te laten overtuigen. Het genoemde dagblad meent dan ook voor den nieuwen minister ondersteuning te mogen verwachten van al die burgers welke liever zien dat het den lande wel gaat, dan dat hunne particuliere inzigten en hunne persoonlijke vooringenomenheid boven drijven. Vele andere dagbladen van gematigde denkwijze schenken insgelijks bijval aan de eerste openlijke verklaring van den nieuwen minister, die heeft weten te kennen te geven dat hij niet onder de Orleanisten gerangschikt wil worden, en zulks zonder zich bij de republikeinen te voegen. — Een bij de Londensche Times ontvangen schrijven uit Parys van verleden DingsJag-avond zogt: » De geruchten van volksbewegingen op Corsica zijn onjuist. Het gouvernement heeft een klein aantal oorlogsschepen afgezonden om rondom dat eiland te kruisen voor het geval dat de komst van den prins Napoleon er tot voorwendsel voor eenigerhande demonstratie wierd gemaakt. Tevens zijn er door het gouvernement maatregelen genomen om te verhoeden dat die prins op zijne reis door het vasteland van Frankrijk ergens aan demonstratien van vijandelijken aard bloot zou staan. »De commissie, door de Nationale Vergadering belast met het beoordeelen der aanzoeken om gratie, heeft gisteren zitting gehouden en alle haar voorgelegde zaken afgedaan; het waren de aanzoeken om gratie van drie militairen, welke te Marseille en te Rouen door het militaire geregtshof ter dood waren veroordeeld. Naar de beslissing der commissie zullen twee van die militairen genade ontvangen, maar de derde, zekere Estragnal, de doodstraf ondergaan." — Het ofïiciele dagblad des gouvernements zegt in zijn nommer van gisteren: »De prins Napoleon Bonaparte heeft eenen reispas doen aanvragen om zich naar Corsica, alwaar hij tot lid van den departementsraad verkozen is, te kunnen begeven; dat aanzoek is door het gouvernement niet afgewezen; doch er zijn maatregelen genomen met het doel om te beletten dat de aanwezigheid van den prins Napoleon de aanleiding tot storingen der openbare orde kunne worden. n In Frankrijks tegenwoordige gesteldheid zal, naar wij hopen, geen Franschman, dien naam waardig, denken aan het storen van den openbaren vrede , die zoo zeer noodzakelijk is voor de volksbedrijvigheid , voor het herstel van hetgeen hier te lande door den tegenspoed gesloopt is, en voor de bevrijding van het gedeelte onzes lands hetwelk nog door buitenlandsche troepen bezet gehouden wordt. » De heer Charles Ferry, de prefect van het departement Saöne-enLoire, is naar Ajaccio gezonden , met eene ruime lastgeving, toereikend voor al de gevallen welke zich op Corsica zouden kunnen voordoen." — Eene circulaire van den Franschen minister van onderwijs, onder dagteekening van 10 October aan de bestuurders der openbare inrigtingen voor middelbaar onderwijs gerigt, behelst onder meer het volgende: «Het onderwijs in de geschiedenis van onzen tijd, hetwelk aan de meer gevorderde leerlingen der Lycea wordt gegeven, moet niet verder gaan dan de Fransche revolutie van het jaar 1848: de tijd, welke er tot nu toe aan het onderwijs in de geschiedenis van het tijdvak 1848—1868 werd besteed, moet voortaan dienen voor de hedendaagsche aardrijkskunde, voor de kennis der administrative, industriele en commerciele gesteldheid van de beschaafde staten onzes tijds." Onder het Keizerlijke gouvernement was in de Lycea het onderwijs der vaderlandsche geschiedenis uitgestrekt tot het jaar 1868; dit gaf er aanleiding tot lofspraken op het tweede Keizerrijk en op hetgeen het tot stand had gebragt, waarbij door overijverige onderwijzers ook deszelfs oorsprong, de coup d'état, besproken en verheerlijkt werd. Dit was voor velen, inzonderheid voor republikeinsche ouders, ergerlijk en eene grieve tegen het Keizerrijk. RUSLAND. Volgens berigt uit St. Petersburg heeft de Keizer zijne reis door Kaukasie gelukkig volbragt en is hij den 12den October te Livadia in de Krim aangekomen, alwaar hij eenigen tijd in den kring zijner familie zal doorbrengen. De meerderheid der commissie tot voorbereiding eener hervorming van het leger heeft, naar een St.-Petersburgsch blad mededeelt, de volgende bepalingen oLtworpen, ten aanzien van den diensttijd dergenen die het onderwijs aan do middelbare en hoogere scholen genoten hebben. De jongelieden, welke de bedoelde inrigtingen bezoeken, worden tot de loting opgeroepen, na den ouderdom van 21 jaren bereikt te hebben; zij worden in dienst gesteld, die der middelbare scholen uiterlijk op den leeftijd van 22 jaren en die der hoogere scholen niet later dan op 27jarigen leeftijd. Deze bepaling heeft ten doel do jongelieden in ieder geval in staat te stellen om den geheelen cursus der inrigting, waarin zij zich bevinden, bij te wonen De diensttijd zal
bedragen: zes maanden voor degenen die hunne studiën aan eene universiteit volbragt hebben: een jaar voor degenen die met eere uit de hoogste klassen van de gymnasien en middelbare scholen ontslagen zijn: twee jaren voor degenen die een progymnasium gedurende den geheelen cursus bezocht hebben. Voorts heeft de meerderheid der commissie besloten, den diensttijd voor diegenen, welke door een getuigschrift kunnen bewijzen dat zij in de tot het gebied der volksscholen # behoorende vakken de vereischte opleiding genoten hebben, met e'e'n jaar te verminderen. Uit aanmerking van het gebrek aan onderwijzers werd besloten die jongelieden , welke eene beurs ter opleiding voor het onderwijzersvak ontvangen, geheel van de oproeping voor de dienst vrij te stellen , en in het algemeen alle onderwijzers wel aan de loting te doen deelnemen maar ze terstond in de reserve te plaatsen. SPANJE. Blijkens de jongste berigten uit Madrid werd de Kamer van Afgevaardigden vooral bezig gehouden door discussien tusschen volgelingen van Sagasta, haren voorzitter, en aanhangers van den gewezen presidentminister Zorilla. Terwijl de laatst gemelden even nadrukkelijk als de eersten betuigden progressisten en voorstanders der bestaande constitutie en monarchie te zijn , liep de discussie veelal over vraagpunten van abstracten en wijsgeerigen aard, zoo als dikwerf in de akademische gehoorzalen maar zelden in wetgevende vergaderingen behandeld worden. Een van die vraagpunten was: of de regten van den mensch, zijne natuurlijke en niet verkregene regten, voor de voorschriften van's lands grondwet moeten onderdoen of wel daarboven verheven zijn en zelfs met schending der constitutie, des noodig, staande gehouden en uitgeoefend mogen worden. Dit laatste gevoelen werd aan de eene zijde bestreden als onbestaanbaar zijnde met de gevestigde monarchie en met elke regelmatige orde van zaken; immers de constitutie erkende de menschen regten, ging juist van hunne erkenning uit, en strekte om den weg en de middelen voor hunne uitoefening en handhaving aan te wijzen en door den wil der natie vast te stellen, waaruit volgde dat de constitutie niet anders was dan de nationale opvatting en regeling der menschenregten en alzoo in do praktijk, als rigtsnoer voor de toepassing, boven die regten stond. Dat was de leer welke in de zitting der Kamer van den 14den mede door den heer Balaguer, den minister van koloniën , werd voorgestaan. Zij werd door den heer Zorilla bestreden als onlogisch en als gevaarlijk voor de volksvrijheid ; doch hij achtte de stelling dat de regten van den mensch boven do constitutie en boven de monarchie gingen , alleszins vereenigbaar met de constitutie , daar het zijne innige overtuiging was dat de regten van den mensch eene juiste en volledige uitdrukking en toepassing in de tegenwoordige constitutie van Spanje hadden bekomen. ITALIË Het Journal de Bruxelles , hetwelk berigten uit het Vaticaan ontvangt, deelt thans als zeker mede, dat de Paus den 23sten en den 27sten dezer maand eene vergadering van het Cardinaals-collegie zal houden en daarin bisschoppen voor acht en tachtig dioecesen van Italië zal benoemen. De aartsbisschoppelijke zetel van Palermo , die van Turyn , Sienna, Cagliari, Genua en Pisa zullen alsdan door den Paus weder worden bezet, benevens een aantal bisschopszetels. ENGELAND. De National Education League, eene vereeniging ter bevordering van het openbaar lager onderwijs met uitsluiting van sectegeest en kerkgenootschappelijken invloed, heeft gisteren en eergisteren hare derde jaarlijksche vergadering in Birmingham gehouden. Er waren benevens liberale en radicale parlementsleden, vele afgevaardigden van protestantsche kerkgemeenten die niet tot de Anglicaansche of bisschoppelijkprotestantsche kerk behooren, alsmede afgevaardigden van arbeidersverenigingen. Eenstemmig is er besloten in het begin der aanstaande parlementszittinjj door tusschenkomst van den heer Dixon, een lid van het bestuur der League, eene motie van dezen inhoud in het Lagerhuis te doen voorstellen: » Dit Huis is van oordeel dat de wet op het lager onderwijs [dat is de in 1870 gemaakte wet tot uitbreiding en verbetering van het lager onderwijs in Engeland en Wales] in verscheiden opzigten gebrekkige bepalingen bevat en verkeerd werkt, en wel bepaaldelijk in de volgende opzigten: » 1°. de verkiezing van plaatselijke schoolcommissien in elke stad en in iedere plattelandsgemeente wordt door die wet niet genoegzaam verzekerd ; 2". zij maakt het schoolbezoek niet tot eene verpligting; 3'. hare voorschriften betrekkelijk het heffen en het kwijtschelden van schoolgeld door de plaatselijke schoolcommissien zijn onvolledig en onzamenhangend; 4°. de schoolcommissien hebben onder die wet vrijheid om uit de van alle ingezetenen gehevene belastingen schoolgelden [voor het onderwijs van kinderen van behoeftige ouders | te betalen aan scholen die door toedoen van kerkgenootschappen opgerigt zijn en gehouden worden en welke alzoo niet onder de magt of het toezigt der belastingpligtigen staan; 5°. laat do schoolwet aan de schoolcommissien vrijheid om het geld der belastingpligtigen te gebruiken voor het doel om leerstellig godsdienst-onderwijs te doen geven in scholen welke door plaatselijke schoolcommissien opgerigt zijn; en 6°. is de wet door het overlaten dier onderscheiden punten aan de beslissing van de meerderheid der plaatselijke schoolcommissien eene bron van godsdienstwisten alom in den lande geworden, en eene aanleiding tot gewetensdwang overal waar de plaatselijke schoolcommissie zich van de haar alzoo gegeven vrijheid bedient." Bij de discussie, welke tot het nemen van dat besluit leidde, werd door verscheiden sprekers geklaagd over de wijze waarop de schoolwet door het gouvernement wordt toegepast; er werd beweerd dat het ministerie op ieder punt, alwaar het tusschen eene vrijgevige en eene bekrompene toepassing der wet te kiezen had, de wenschen van zijne partij, van de liberale partij, die de schoolwet tot stand gebragt had, veronachtzaamde, en daarentegen zoo handelde als het aangenaamst was aan de conservative partij en de anglicaansche kerk, welke het tot stand komen dier wet hadden zoeken te beletten. — De voordragt der regering tot verbetering der wetsbepalingen waardoor de verkoop van sterke dranken in het belang der schatkist alsmede in het belang van orde en rust is geregeld, zal in de volgende
parlementszitting een van de voornaamste onderwerpen van beraadslaging uitmakon. De United Kingdom AUiance, de groote vereeniging ter bestrijding van bet volksëuvel der dronkenschap, spant al hare krachten in om te bewerken dat alsdan in elke stad en plattelandsgemeente regt aan de belasting-betalende ingezetenen worde gegeven om er den verkoop van sterke dranken te verbieden, wanneer dit door de meerderheid van die ingezetenen noodig of nuttig wordt geacht. Te dien einde heeft de AUiance eergisteren, in haar jaarlijkscho ■algemeene vergadering te Manchester, besloten het gansche land van het eene einde tot het andere met dat vraagstuk bezig te houden, overal pogingen te doen om de gemoederen gunstig voor het facultative verbod van den verkoop van sterken drank te stemmen, en een fonds van honderd duizend pond sterling ter goedmaking van de onkosten •dier beweging door vrijwillige bijdragen zamen te brengen. — Eergisteren hebben de werkstakende scheepstimmerlieden te Glasgow kennisgeving van wege de werkgevers ontvangen , dat deze bereid zijn om de gevraagde verhooging van het arbeidsloon met omstreeks drie shilling per week te bewilligen , zoodat het loon voortaan zes pence per uur zou bedragen. — Eergisteren is te Middlesborough door het scheidsgeregt hetwelk •eensdeels de groote ijzerfabrikanten van Cleveland en anderdeels hunne duizendon werklieden vertegenwoordigt, bepaald dat het werkloon zal worden geregeld in evenredigheid met den marktprijs van het ijzer en ijzerwerk; dat hiervoor eene schaal zal worden vastgesteld, waarnaar het loon in het vervolg zal rijzen of dalen, zonder dat er telkens vooraf onderling overleg daarover zal behoeven gehouden te worden; dat die schaal met 1 Maart 1872 in werking zal komen; en dat de werklieden intusschen iets meer loon dan thans zullen ontvangen. — In de Times van gisteren komt het volgende berigt voor: «Er zijn hier, te Londen, telegrammen ontvangen, inhoudende dat de lnvestigator , kapitein Halpin, den 5den dezer te Anjer aangekomen was. Dat schip zou eerst eenen telegraaph-kabel door Straat Sunda leggen ter verbinding van Anjer met Sumatra, en vervolgens overgaan tot het leggen eener afdeeling van den telegraaph-kabel voor de communicatie met Australië. Indien alles goed gaat, zullen wij in de eerste week der maand December eerstkomende berigt kunnen ontvangen dat de telegraaph-verbinding van Java met Australië voltooid is. Er worden , behalve den lnvestigator , twee andere schepen, namelijk de Edinburgh en de Hiberaia , voor dat werk gebezigd." VEREENIGDE STATEN. Blijkens de jongste berigten uit de Vereenigde Staten heeft de gouverneur-generaal van Canada zich van Ottawa naar Portland begeven om hier den President Grant te ontmoeten en vervolgens met hem de plegtige opening van eenen spoorweg in Nieuw Brunswijk, die de Europeesch-Noordamerikaansche linie geheeten wordt, te gaan bijwonen. Naar de verzekering van sommige Amerikaansche dagbladen zal de opening dier spoorweglinie, welke van Bangor uitgaat en op St. John uitloopt, ten gevolge hebben dat de zeereis voor degenen die zich uit Noord-Amerika naar Europa willen begeven, voortaan slechts vijf dagen tijds zal vereischen. Een in de Vereenigde Staten te huis behoorend visscherschip, de Horton, is door de Canadasche overheden in beslag genomen als hebbende inbreuk gemaakt op de regten die Canada zich ten aanzien der zecvisscherij op zijne kusten vroeger heeft voorbehouden; maar het is in den nacht van den Ssten dezer aan de bewaarders ontvoerd, vermoedelijk door eene bende Amerikaansche visscherlieden. Er bestond vrees dat hieruit aanleiding tot eene botsing tussehen Amerikaansche •en Britsche oorlogsschepen zou ontstaan. — De burgemeester van New York, de heer Hall, door de gelastigden der gegoede burgerij voor den strafregter gedagvaard zijnde als medepligtig aan het bestelen van do kas der stad , is den 4den dezer voor den regter verschenen; hij gaf zich het voorkomen van een slagtoffer van kuiperijen die met het oog op de aanstaande verkiezingen gaande waren. Uit beleefdheid voor den hoogen overheidspersoon heeft de regter geoordeeld noch opsluiting noch het stellen van borgtogt tegen ontvlugting te moeten bevelen ; en den 7den was de heer Hall nog op vrije voeten. Een van degenen, welke uit de stedelijke kas van New York geld voor verzonnen diensten en leveringen hebben ontvangen om het vervolgens met de coterie van demokratische raddraaijers te deelen, do loodgieter Keyzer, heeft den 7den dezer eene waarde van 650,000 dollars terug gegeven en onder do bewaring gesteld van de commissie der burgerij. De aanhangers der gemelde coterie hebben in de vergadering van afgevaardigden der demokratische partij uit de onderscheiden deelen vim den Staat New York, te Rochester ter bespreking der verkiezingen gehouden, een vergelijk weten te bewerken en de hun vijandige candidaten weten te weren; doch voor de stad New York is hun zulks niet gelukt; in die stad zullen de candidaten der coterie andere candidaten tegenover zich hebben. TELEGRAPIIISCI1E BERIGTEN Londen , 19 October. Op het ter eere van den heer Leon Say gegevene feestbanket heeft de lord meyer in een weisprekenden toast de oude vriendschap tussehen de beide landen herinnerd en betuigd dat Frankrijk gedurende zijne beproevingen het voorwerp der sympathie van de beschaafde wereld geweest is. De heer Say betuigde in zijn antwoord de erkentelijkheid van Frankrijk aan het Engelsche volk. Hij noemde het een groot ongeluk zoo het handelsverdrag opgezegd wierd, en zeide dat de Fransche regering het zou wenschen in stand te houden Zoo het verbroken wierd dan zou de partij der protectionnisten de handen geheel vrij krijgen, waarvan de verderfelijke gevolgen door de beide landen gevoeld zouden worden. Hij zeide dat de voorstanders van den [vrijen handel zich in eene zeer moeijelijko positie bevonden. Zijne rede werd levendig toegejuicht. J/Parys, 18 October. De Courrier Diplomatique gelooft dat de heer Thiers reeds heden de ratificatien der geslotene conventien naar Berlyn heeft afgezonden. Parys , 19 October. Het Journal Officiel deelt mede dat de militaire regtbanken van 11 tot 15 October 740 bevelen tot invrijheidstelling uitgevaardigd en 91 vonnissen uitgesproken hebben.
Men verzekert dat de Fransche consul te New York, die van misdadige verspilling van 's lands gelden beschuldigd was, vrijgesproken is. Berlyn , 18 October. De graaf Arnim is gisteren van hier naar Parys op zijnen post teruggekeerd. Weenen, 18 October. Het berigt, dat het antwoord op het adres van den Boheemschen landdag heden afsrezonden zou wezen, is stellig ongegrond , daar de ministerraad , van welken de beslissing afhangt, niet voor morgen gehouden wordt. Weenen, 19 October. Volgens de Neue Freie Presse hebben de indirecte belastingen in het loopende dienstjaar tot nu toe 12 millioen meer dan de raming opgebragt, zoodat er tot het einde van December geene crediet-operatie noodig zal zijn. Madrid , 18 October. De Kamer van Afgevaardigden heeft met 193 tegen 72 stemmen besloten tot het in overweging nemen van het voorstel om een votum van vertrouwen in het gouvernement uit te brengen. Konstantinopel, 18 October. Berigten uit Bagdad melden dat aldaar ten gevolge van hongersnood en knevelarij der ambtenaren oproerige bewegingen uitgebroken zijn. Belgrad, 18 October. De Vorst Milan is gisteren, vergezeld dooiden eersten regent Blaznovatz, naar de Krim vertrokken om den Keizer van Rusland te gaan begroeten. New York, 17 October. De Fenians, die onlangs bij Pembinadoor Amerikaansche troepen gevangen genomen zijn, toen zij op het punt waren van de grenzen over te trekken, zijn weder vrij gelaten, op grond dat hunne misdaad op Engelsch gebied gepleegd is. Er schijnt aanvankelijk eene vergissing omtrent den juisten loop der grensscheiding te hebben bestaan. New York, 18 October. In Mexico is Juarez met 108 stemmen als President herkozen. De oppositie heeft zich van de stemming onthouden. Goud-agio 12 3 / 4 . Washington, 19 October. Men verzekert dat de Amerikaansche overheid het visschersvaartuig Horton aan de Canadasche regering terug geven, maar niet toelaten zal dat het in de Amerikaansche wateren weggenomen worde. Het vaartuig is nog niet te Gloucester aangekomen.
---

