Landbouw-onderwijs.
De proef om eene Landbouwschool in te rigten met cellen winter en zomer doorloopenden 3jarigen cursus in de stad Groningen, is, zoo het schijnt, mislukt bepaaldelijk wat betreft de praktische landbouwers in de provincie Groningen. Er zijn met October 1870 slechts 5 nieuwe leerlingen aangekomen, onder welke slechts 2 zoons van landbouwers uit dit gewest. Van de oudere leerlingen, zelfs van die welke belangstellend, ijverig en in alle opzigten geschikte leerlingen waren, is er slechts een enkele terug gekomen. In den winter 1869-1870, toen nog naar de oude inrigting, waren er 15 leerlingen. Het is te betreuren, dat deze door de Staten der provincie Groningen met zooveel belangstelling opgerigte en: door een aanzienlijk subsidie van hunnentwege gesteunde Landbouwschool, voor welke men zich veel moeite gegeven had, niet beter tot stand gekomen is. Wat is daarvan de reden? Mij dunkt, het is duidelijk, dat deze te zoeken is in de vroeger reeds meermalen uitgesproken en ook nog in 1869 door het Bestuur en later ook in de vergadering van Aandeelhouders der Maatschappij de Landhuishoudkundige school te Groningen (1) duidelijk uitgesproken vrees, dat aanstaande land(1) Zie het Verslag aan de Aandeelh. 1869-1870, voorkomende in de Landb.-C. 1870, N°. 46. Van dit Verslag zijn nog enkele exemplaren op vrachtvrije aanvrage kosteloos bij mij verkrijgbaar. v. H.
bouwers den voorgestelden driejarigen doorloopenden cursus geen drie zomers achtereen in de stad zouden willen vertoeven, of door hunne ouders drie zomers achtereen uit het praktisch werk of tot hulp bij het toezigt op eene boerderij zouden kunnen gemist worden. Het staat te vreezen , dat men binnen zeer korten tijd de gansche inrigting zal moeten opheffen. Dit zonde echter niet stroken met den wensch der Staten van Groningen naar geregeld wetenschappelijk onderwijs in den landbouw, en het zoude zeker ook niet zijn naar den wensch van vele landbouwers, zoo hier als elders, die prijs stellen op eene gelegenheid om 's winters voor hunne kinderen behoorlijk wetenschappelijk onderrigt in hun vak te kunnen erlangen. Maar, is het nu zoo volstrekt noodig, dat de lessen winter en zomer achtereen doorgaan, zoodat men liever de gansche inrigting zonde opheffen, dan zich eenigermate schikken naar de nu zoo duidelijk gebleken wenschen en behoeften van den landbouwenden stand? Moet het onderwijs in den landbouw, die zoo eigenaardige behoeften heeft, dan zoo geheel op dezelfde wijze ingerigt zijn, als het onderwijs in andere vakken? Ik meen thans nog ééne poging te moeten doen om tot een vergelijk te komen tusschen de wetenschap en de praktijk der landbouwers. Ik kan dit onpartijdig doen , omdat ik eerlang, volgens de wet, mijn post aan de Hoogeschool alhier moet nederleggen en de stad dientengevolge zal verlaten; maar het zonde mij aangenaam zijn, als ik nog, door deze mijne laatste poging in eene zoo belangrijke aangelegenheid, het wetenschappelijk onderwijs in den landbouw, dat vroeger hier inderdaad goede vruchten gedragen heeft, ook na mijn vertrek, kon zien in stand blijven. Mijn voorstel is dan het volgende: Laat den in liet najaar van 1870 aangevangen cursus doorloopen , zoolang de finantieele en andere omstandigheden het zullen toelaten. Laat de Landbouwschool dan in een eenigzins veranderden vorm voortgaan en er een geregelde cursus zijn, die drie of vier winters achtereen doorloopt. Laat ons hopen, dat het Rijk zijne ondersteuning, even als vroeger, niet zal weigeren en dat de provincie Groningen b. v. de helft van hare tegenwoordige toelage geven zal. Er zijn hier bekwame onderwijzers voor de landbouw- en aangrenzende vakken, die, welligt ook met medewerking van de Hoogere Burgerschool en van de Akademie, welke laatste bij de thans bestaande regeling van het onderwijs geheel uitgesloten was, den geregelden wintercursus zouden kunnen geven. Laat 's zomers de leerlingen naar huis gaan, of elders zich met de praktijk van den landbouw meer in het bijzonder bekend maken. Laten zij daar de studie in hunne tusschenuren aanhouden met de boeken, die zij bij hun verblijf in de stad hebben leeren gebruiken, en laten zij telkens in het najaar terugkomen om den, 's zomers tijdelijk afgebroken, cursus weder op te vatten, Ik zie hier geen kwaad in, gelijk ik dit reeds vroeger meermalen verklaard heb. Scheikunde, natuurkunde enz. behooren geen hoofdzaak te zijn, maar slechts wetenschappelijke hulpmiddelen voor het landbedrijf. Ik twijfel niet, of deze jongelieden zouden gedurende die meer praktische bezigheden des zomers, of bij het dan te houden medetoezigt op eene boerderij, ieder °ogenblik ontwaren, hoe nuttig en noodig eene wetenschappelijke verklaring is voor eene menigte zaken, die op het praktisch gebied voorkomen. Mogt iemand zich willen en kunnen verledigen, om in eene afzonderlijke inrigting 's zomers gelegenheid te geven om de praktijk van den landbouw zelve te beoefenen of te zien beoefenen, en de jongelieden in eene andere soort van wetenschappelijke studie in het zomer-halfjaar behulpzaam zijn, hij zoude daardoor zeker tot het goede doel nuttig medewerken. Ik weet niet, of mijne boven aangeduide meening algemeen bijval zal vinden, maar ik rekende mij verpligt , aan het einde van mijn loopbaan als leeraar der landhuishoudkunde aan de Hoogeschool te Groningen, nog een laatst beroep te doen op hen, die in de wetenschappelijke beoefening van den vaderlandschen landbouw belangstellen. Er zijn bekwame mannen genoeg, die mijne denkbeelden kunnen uitvoeren, wanneer zij die .(welligt in bijzonderheden gewijzigd) in de hoofdzaak goedkeuren, en ik maak mijne denkbeelden openbaar en verzoek de Redaktiën van andere bladen beleefdelijk om dit stuk wel te willen overnemen, ten einde het tot zooveel mogelijk algemeene bekendheid kome. Ik noodig een ieder uit om, hetzij in het openbaar, hetzij in bijzondere aan mij gerigte brieven (maar waarvan ik later op eene bescheidene wijze in het openbaar gebruik zoude mogen maken) van zijne instemming, al of niet, met mijne denkbeelden te doen blijken. Men zal dan kunnen weten, hoe de meerderheid van de beoefenaars en voorstanders van den landbouw in Nederland over de beste of althans de best uitvoerbare wijze van landbouw-onderwijs denkt. Welligt , dat dit nog eene goede uitkomst geeft. Ik zal die uitkomst wel niet mede kunnen leiden, maar mij toch verheugen er den aanstoot toe gegeven te hebben. Groningen, H. C. VAN HALL. 17 Januarij 1871.
---

FEUILLETON.
ALGEMEENE BEGRIPPEN VAN LANDBOUW-SCHEIKUNDE , KENNIS VAN DEN BODEM EN DEN MEST. (1) (Vervolg van L.- C. n°. 1.) De planten behoeven, om te groeijen en te tieren., voortdurenden aanvoer van voedsel. Zij krijgen dat uit den dampkring, die de aarde omringt (de lucht), en uit den bodem. Uit de lucht nemen zij het door hare bladeren, uit den grond door hare wortels. De planten hebben noodig voedsel om hare bewerktuigde , en voedsel om hare onbewerktuigde (asch) bestanddeelen te onderhouden, te verg,rooten en te vervangen. Bestanddeelen ter vorming van bewerktuigde stoffen putten zij uit de lucht en uit den grond. (1) bit artikel , door een deskundige bewerkt, wordt waarschijnlijk een 20tal hoofdstukjes groot, die te zamen eene soort van cursus vormen en om 't andere nemmer opgenomen zullen worden. Red.
Onverbrandbare bestanddeelen ontnemen zij enkel en alleen uit den grond, waarin zij groeijen. De lucht geeft aan de planten voedsel, voornamelijk in den vorm van koolzuur. Koolzuur is een gas, kleurloos, en zonder reuk. Eene brandende kaars, die men er inbrengt, gaat uit; dieren kunnen er niet in leven. Het is zwaarder dan lucht, maakt helder kalkwater troebel; één deel water neemt één deel koolzuur op. Het komt voor in minerale wateren, schuimende wijnen en in bier, en is een bestanddeel van kalksteenrotsen , marmer, enz. Koolzuur komt in slechts zeer geringe mate in de lucht voor. Toch nemen de planten zeer groote hoeveelheden koolzuur uit de dampkringslucht (bestaande uit ongeveer één maat zuurstof en vier maten stikstof; water, koolzuur enz. niet medegerekend) op. Door hare talrijke bladeren komen de planten over eene hoogst aanzienlijke oppervlakte met dampkringslucht in aanraking en dus ook met de hoeveelheid koolzuur, die daarin voorkomt. De bladeren der ;lanten , vooral hunne onderzijden, zijn voorzien van een talloos aantal uiterst kleine openingen (huidmondjes), waarin de dampkringslucht wordt opgezogen. Des daags nemen de bladeren door die mondjes uit de dampkringslucht bet koolzuur op. Gedurende den nacht geven de bladeren echter koolzuur af. Koolzuur bestaat uit koolstof en zuurstof; het is dus geen grondstof. Als men kool verbrandt (namelijk met zuurstof doet vereenig;en), ,uitstaat er koolzuur. De planten ontnemen aan de lucht vooral koolzuur. De zuurstof geven zij weder aan de dampkringslucht terug. Stikstof nemen de planten als zoodanig uit de dampkringslucht niet op. (Wordt vervolgd.)
---

Adres aan den Minister Thorbecke uit Gouda, ter zake van longziek vee.
Kort nadat wij 't vorig nr. naar Zwolle in proef verzonden, vernamen wij uit de N. R. C., dat uit Gouda een adres was afgegaan, en daar de inhoud, dr kort gemeld, ons belangrijk scheen', hebben wij een afschrift er van aangevraagd en kunnen wij, welwillend daartoe in staat gesteld, nu het geheele adres hier laten volgen, waarvan velen met belangstelling kennis zullen nemen. De nieuwe wet wordt voorwaar voortreffelijk uitgevoerd! Men zie daarover meer, hieronder in rubriek berigten. Red. Aan Z. E. den Ileere Minister van Einnenlandsche Zaken. EXCELLENTIE! Het bestuur der Hollandsche Maatschappy van Landbouw , afdeeling Gouda en omstreken neemt bij deze de vrijheid het navolgende aan Uwe Excellentie te berigten : Dat door de wet van 20 Julij 1870 (Staatsblad N°. 131) eene weldaad is bewezen aan de landbouwers in Nederland, waarvoor zij de regering hoogst dankbaar zijn; immers door de afmaking en daardoor spoedige vernietiging der smetstof zal, even als door de afmaking bij veetyphus het geval was, de longziekte in Nederland weldra moeten wijken. Zooals echter thans wordt gehandeld, zeer zeker tegen de bedoeling der wet, moet in plaats van de ziekte te bestrijden deze meer verspreid Worden dan te voren geschiedde, daar toch in vele gemeenten in den omtrek van Gouda, waar thans longziekte heerscht, niet onmiddellijk afmaking plaats heeft, vermits de district-veearts in andere gemeenten werkzaam zijnde niet op die plaatsen is verschenen om de volgens art. 11 der genoemde wet gevorderde opneming te doen. Dit heeft tengevolge, dat aangegeven runderen, aan longziekte gestorven, soms twee dagen blijven liggen voor zij begraven worden; dat runderen acht dagen na de aangifte nog niet zijn onteigend en afgemaakt en daardoor de smetstof meer en meer wordt verspreid.
Vermits wij het beginsel van afmaken van
longziek vee zeer toejuichen, nemen wij de vrijheid Uwe Excellentie met de meest mogelijke bescheidenheid te verzoeken maatregelen te willen bepalen waardoor bij aangifte van longziek vee onmiddellijke afmaking en alzoo vernietiging der smetstof kan plaats hebben waartoe naar onze bescheiden meening de uitbreiding van het getal district-veearten zeer zeker veel zal bijdragen. Reeuwijk , 't Welk doende enz. 13 Januarij 1871.
---

