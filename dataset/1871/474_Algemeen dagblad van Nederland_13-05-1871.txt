VEREENIGINGEN
TER BEVORDERING- VAN CREDIET EN PRODUCTIE voor Patroons en Gezellen. II. {Vervolg van no. 563.) 1. De beste vorm van associatie voor de arbeidersvereeningen van coöperatieve strekking is die, welke zonder staats-tusschenkomst en zonder voorafgaande autorisatie kan worden in praktijk gebracht. 2. De naamlooze vennootschap is evenmin als de commanditaire vennootschap aanbevelenswaardig. De arbeiders-vereeniging moet vooral zorgen voor de onafhankelijkheid van ieder der leden. Dus gelijkheid van stemrecht, onafhankelijk van de sommen die ieder ingeschreven heeft. Daaruit volgt, dat niemand in eene vereeniging mag worden opgenomen, zonder toestemming der associés, en dat het lidmaatschap niet kan worden overgedragen, even als aandeelen in industriëele ondernemingen. De toestemming der vereeniging moet altijd de overdracht van lidmaatschap voorafgaan. De arbeiders-vereenigingen kunnen dus ook geen commanditaire vennootschappen op aandeelen zijn. 3. De verantwoordelijkheid behoort evenredig te wezen lan het gezag der leden; de administratie moet dus nauwkeurig bewaakt en gecontroleerd worden; de bestuurders behooren steeds door de leden te kunnen worden geschorst of ontheven. 4. Het kapitaal der vereeniging moet zonder veel onkosten kunnen vermeerderd of verminderd worden. In de arbeiders-vereenigingen moet het lidmaatschap steeds verkrijgbaar en opzegbaar zijn. 5. De stortingen op de aandeelen moeten ieder lid zeer gemakkelijk worden gemaakt. Het kapitaal der vereenigingen moet zich vormen uit de kleinst denkbare bestanddeelen; men kan den leden niet te veel tijd laten voorde stortingen. De grondregel is deze: dat het kapitaal wordt gevormd uit de spaarpenningen van de werklieden. 6. De arbeiders-vereeniging moet ontstaan kunnen tusschen de hoofden van industriëele ondernemingen en hun werklieden, met inachtneming van de verantwoordelijkheid, in verhouding tot het belang der deelname. Met deze bepalingen is het niet moeilijk te beslissen dat de arbeiders-vereenigingen gewone maatschappen zijn, met beperkte verantwoordelijkheid voor de associés en algeheele (solidaire) verantwoordelijkheid der bestuurders. In dezen vorm van vennootschap blijft de individualiteit van ieder der associés verzekerd, en allen kunnen gezag in deze vennootschap uitoefenen. Ieder der leden is op deze wijze, mits geen bestuurder, slechts aansprakelijk voor zijn inbreng, terwijl de bestuurders, met persoon en goederen, voor het geheel aansprakelijk blijven. Dit is ook billijk en rechtmatig, want bij veel macht is groote verantwoordelijkheid noodzakelijk. De bestuurders worden door de leden gekozen, bewaakt en gecontroleerd door een raad van toezicht, die door de algemeene vergadering der leden wordt benoemd. Deze raad van toezicht kan nimmer de bestuurders het Mnnnn n ,4 rl r\ l\nn rlnn namnn TTT n Ti 4 o nrrl O/UI r7A11 Tin rla
gc Aag ui» uo uauucu noiuoii, vvauii uaaiuuui jukjix aaij verantwoordelijkheid van die bestuurders overnemen, maar hij kan toezien, waarschuwen, toestemmen, beletten, alles onder verantwoordelijkheid aan de algemeene vergadering, De wijze van storting der ingeschreven sommen is eene geheel huishoudelijke regeling, waarmee de wet niets te maken heeft. De arbeiders-vereenigingen voor crediet zijn bestemd tot het voortbrengen van rijke vruchten voor den eerlijken, deugdzamen, Vlijtigen en bekwamen werkman; want deze zal door haar; worden in staat gesteld altoos, gemakkelijk en tegen lage rente, geld op te nemen, zonder daarvoor een ander onderpand te behoeven dan zich-zelven. Zoowel de bazen als de knechts hebben voordeel bij de vestiging van die soort van vereenigingen. De knechts, die er aanvankelijk hunne kleine besparingen inbrengen, en hoewel aandeelhouders toch zoolang ze :et voor eigen rekening gaan werken geen voorschotten bruiken, maken het den bazen gemakkelijk om door het
crediet, dat deze van de vereenigingen genieten, de mededinging in den arbeid vol te houden. De beoefenaars van hetzelfde vak maken als leden van de crediet-vereeniging langzamerhand kennis. De gezamenlijke inleg van die vakgenoten vormt al spoedig een aardig kapitaaltje, en er zonderen zich enkelen af tot ééne of meer Arbeiders-vereenigingen van productie, die dan even als ieder bijzondere baas zijn fondsen gebruikt, in den vorm van voorschotten der crediet-vereenigingMaar zullen dan nu niet binnenkort alle knechten bazen, en de bazen compagnons en associés der knechten moeten worden? Dat verwachten wij niet. Vooreerst zullen slechts de meest vernuftige, ordelijke en zuinige werklieden met voordeel arbeiders-vereenigingen van productie vormen. Dergelijke kleine groepen zullen dan een heilzamen invloed uitoefenen op den toestand van alle werklieden, in de vakken, waarin die groepen gevormd zijn. Men zal bazen een deel van de voordeelën die ze genieten zien aanbieden aan de knechts, en van een anderen kant de helpers in de vereenigingen een gedeelte zien genieten van de voordeelen, die deze behalen. Op deze wijze zullen de productie-vereenigingen veel kunnen bijdragen tot verbetering van den algemeenen toestand, en van de prijzen, die voor den arbeid worden betaald. Hoewel wij gelooven dat alle werklieden nog niet in staat zijn deel te nemen aan arbeiders-vereenigingen, en dat men daarvoor vooral behoeft degelijke menschen, die eene buitengewone zedelijke waarde bezitten, beschouwen wij evenwel de meeste vakken vatbaar voor de toepassing der arbeiders-vereeniging van productie. De werkman,- die lid is van een productie-vereeniging werkt dus voor zijn eigen voordeel; hij is tegelijkertijd kapitalist en werkman ; door hem is het antagonisme tusschen kapitaal jen arbeid, door de staathuishoudkunde lang veroordeeld, maar in het practische leven nog te sterk voortwoekerend, opgeheven, want in zijn hand bevinden zich kapitaal en arbeid, en hij regelt in billijkheid het aan beiden toekomend aandeel. Men ziet het, die soort van vereenigingen is bestemd een knoop door te hakken, dien men te vergeefs tracht los te winden sedert de revolutie van 1789. Men zal nu zoo langzamerhand tot het besef komen, dat de arbeiders-vereenigingen voor onze maatschappelijke toestanden nog al niet onbelangrijke gevolgen kunnen hebben. Het is moeielijk te zeggen, welken invloed dit nieuwe raderwerk in het mechanisme der maatschappij zal gaan uitoefenen. Pauperisme, philantropie, staatshulp, en al die andere hulpmiddelen tegen maatschappelijke kwalen, zullen van lieverlede inkrimpen. De schrik, die thans nog zoo menig argeloos en eerlijk werkman bevangt, als hij de concurrentie moet onder de oogen zien, zal verminderen. Hij zal begrijpen, dat zij die hem voorspiegelen, dat de oude gilden mek al hare misbruiken en gebreken herleven in deze soort van vereenigingen, door bijoogmerken of onkunde worden verhinderd, hem waarheid te verkondigen. De wilskracht van den werkman zal zich ontwikkelen, en de burgerrechten en vermeerderde vrijheden, daarvan het gevolg, zullen, èn voor den werkman èn voor alle andere burgers, het bewijs worden van de waarheid, dat het beginsel der arbeiders-vereeniging een groot beginsel is, van belangrijke gevolgen voor de toekomst der maatschappij. (
---

BUITENLANDSCHE POLITIEK.
Hoewel er een zeer groot onderscHtfld is tusschen communisme en communalisme, geeft zich ieder nog geen rekenschap van dat verschil. Onder communisme verstaat men gewoonlijk de gemeenschap van goederen, zoodat alle menschen hoofdelijk een gelijk deel • bezitten. Dat die verdeeling een hersenschim is, die, volgens den bijbel, in de eerste tijden van ’t christendom onder de leiding van Petrus in een kleinen kring van christenen met onverbiddelijke gestrengheid werd verwezenlijkt, weten wij. Maar hoe en waarom die hersenschim niet voor algemeene toepassing vatbaar was en te gronde ging, is ons niet
vermeld. Dit alleen weten wij, dat zelfs de doodstraf niet heeft kunnen baten, ter handhaving van ’t communisme. Om dan eene dergelijke phantaisie te willen toepassen voor groote kringen van maatschappelijk verkeer of voor de geheele menschheid, komt op ’t zelfde neer alsof men de menschen in den toestand van de mieren of van de bijen zou willen brengen; een dergelijk middel moge der demagogie als middel van agitatie onder arme en verwaarloosde menschen dienen, gezond en levensvatbaar is het niet gebleken. Onder communo.lisme wordt echter geheel iets anders verstaan. Dit woord beteekent de zelfstandigheid der gemeenten in het beheer harer bezittingen, inkomsten en uitgaven tegenover den staat. De communale zelfstandigheid is het tegenovergestelde van centralisatie van het staatsbeleid. De zelfstandigheid der gemeente brengt vrij kiesrecht van vertegenwoordiging en bestuurders der stedelijke of plattelandsgemeenten mede, en hoogstens heeft daarbij de staat het recht om mede te spreken over gemeentebelastingen en uitgaven, die niet ontspruiten aan algemeene wettelijke bepalingen. Ofschoon dit onderscheid zonneklaar is, en begripsverwarring düs niet mogelijk schijnt, zien wij toch, bij ’t geen thans in Frankrijk gebeurt, communisme telkens verwarren met communalisme. Toch zal ’t einde van den burgeroorlog en de nederlaag der Parijsche commune het communalisme niet vernietigen. De rampspoedige toestand van Parijs is slechts ’t gevolg van het streven der demagogie om het communisme te vermengen met ’t communalisme en de zoogenaamde gelijkheid en gemeenschap van goederen. Maar ook te Yersailles bestrijdt men het communalisme en dringt men de groote gemeenten van Frankrijk op nieuw centralisatie en aanstelling van gemeentebesturen door de regeering op, onder den schijn dat’t communisme dit noodig maakt. De regeering te Versailles wil niet erkennen, dat men zeer goed ’t communisme kan bestrijden en toch de gemeenten de grootst-mogelijke vrijheid van handelen verzekeren. De Franschen, gewoon aan centralisatie van ’t gezag en onderling verdeeld door de woelingen der demagogen, schijnen maar niet Zonder bloedigen strijd tot de juiste scheiding der twee wbegrippen communisme en communalisme te kunnen geraken. De grondwettige vrijheid is in Frankrijk, helaas, geen bolwerk tegen de overheersching van centralisatie en demagogie, en zoolang men daar communisme en communalisme met elkander verwarren blijft, zal de vrijheid der gemeenten, die in Nederland bestaat, in Frankrijk tot de vrome wenschen blijven behooren. La Liberté, het orgaan der socialisten in België, zegt, dat de commune voornamelijk oorzaak is van ’t slecht verloop der tegenwoordige revolutie. In stede van op te treden met populaire en positieve grondstellingen, ter bevestiging der uit de omwenteling ontsproten nieuwe orde van zaken, heeft ze ’t vrijheidlievend Europa teleurgesteld door haar gebrek aan overtuiging en het twisten voor haar bestaan. Indien de commune onder de slagen der revolutie bezwijkt, zal ze evenmin eene nieuwe organisatie als een communaal gezag achterlaten, en dit zal ’t gevolg zijn van ’t verzuim, door de tegenwoordige aanvoerders gepleegd, die zich bezig hielden met theoriënj zeer geschikt voor de volgende eeuw, maar weinig berekend voor de behoeften van ’t oogenblik; die zich verdiepten in de behandeling van alledaagsche dingen, zonder zich te bekommeren over duurzame grondslagen voor ’t communalisme; die zich lieten beheerschen door de zorgen van ’t oogenblik, zonder zich bezig te houden met ’t vestigen eener nieuwe orde van zaken. Menschen te dooden en huizen te verbranden is gemakkelijk; goede instellingen in het algemeen belang te vestigen, is beter; had de commune ’t laatste gedaan, dan kon zij nu rustig hare nederlaag te gemoet gaan, want hare werken zouden blijven. Thans tracht zij zich staande te houden en staart radeloos hare vijanden aan. ’t Gevolg sal zijn, dat zij vallen zal zonder iets te hebben verricht voor de gemeentelijke vrijheid in Frankrijk, dat meer dan ooit kans heeft de prooi der Bonapartisten te worden, iie ’t communalisme op nieuw in hun eigen voordeel sullen exploiteeren.
Ware ’t anders geweest, Marseille, Lyon, Toulouse en s andere gemeenten zouden voor de reactie gewonnen zijn. i Nu de roode vlag slechts ’t symbool van onbeholpenheid < was, kon de uitkomst der revolutie niet gunstig zijn voor de vrijheid van ’t Fransche volk. {
---

