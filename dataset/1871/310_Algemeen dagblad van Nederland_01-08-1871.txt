Sociaal-demagogie.
i. Geestdrijverij en onwetendheid behooren plaats te maken voor arbeidzaamheid en grondige kennis. Reeds sedert de vroegste oudheid hebben elkander in de opvoeding der menschheid die beide uitersten ontmoet. Hoe meer de kennis toeneemt, des te meer wordt goede arbeidsverdeling erkend als een der weldadige gevolgen van ’t verdwijnen der onwetendheid en van hare trawanten, geestdrijverij en wanorde. Toch blijft betere arbeidsverdeeling een hersenschim, zoolang sommige lieden, wetenschappelijk onderzoek met wetenschappelijke uitkomsten verwarrend, den ambachtsman wenschen wijs te maken, dat hij ’t meest volkomen wezen in de schepping is, en dat koning en priesters en al wat de wereld groot en edel bezit, tot een voetbank van den werkman behoort te worden gesteld. Te recht wees dezer dagen de dichter ten Kate op dien wuften zin, welke, de vrucht van ’t wetenschappelijk onderzoek versmadend, de ondervinding geringschat, waar hij zong; „Is dat groot — het oog te sluiten Voor uw kankerkwaal? In des meesters hand te stuiten ’t Wondezuivrend staal? In de opzettelijke leugen, Die gij zelf blanket, U als d’ engel te verheugen, Die ’t onredbre redt? „Is dht groot — den wenken allen Van ’t verleen ten spijt, Steeds in de oude schuld te vallen, Hardleersche als gij zijt, Met den sluier der verblinding, Dien des vijands lood, ’t Hagelvuur der ondervinding, Lang doorzichtig schoot? „Is dat groot — ’t gericht des Heeren, Dondrende om uw hoofd, Op een wuftzin af te keeren Die aan niets gelooft? Niet den stap te willen hooren Van een Heilig God, Drukkende overal Zijn sporen In der volkren lot?” Voorzeker, de werkman is als een helderbrandende lamp in den duisteren nacht. Wanneer wellust en traagheid en alle menschelijke ondeugden om hem heen waren, blijft hij rustig ën nuchter zijne dagtaak vervolgen; te midden van veel verwarring, vervolgt hij ijverig zijn arbeid en is als een toonbeeld van des menschen roeping te midden eener dolende menigte. 1 Maar eveneens als het in de natuurlijke atmosfeer i noodzakelijk is, dat de levenslucht met de stikstof vermengd zij, opdat ’t leven niet te snel en te spoedig worde afgesponnen, evenzeer is hét in de zedelijke atmosfeer noodzakelijk, dat geweld en dwingelandij vermengd blijven met individuëele vrijheid. Zuivere dampkringslucht bevat op 1000 kannen (liter): 208 liter zuurstof,! 792 „ stikstof, en in gewichtsdeelen 23 pCt. zuurstof bij 77 pCt. stikstof. Deze samenstelling is over de geheele wereld, dezelfde. Lucht, door den natuuronderzoeker Guy Lussac hij zijne opstijging in een ballon opgevangen, 20,000 voet boven de oppervlakte der zee, maakte daarop geene uitzondering. Indien deze verhouding van zuurstof en stikstof anders ware, zou ook de wereld geheel anders zijn. Zooals wij weten, is ’t alleen de zuurstof, die ’t leven staande houdt. Brengt men een dier in zuivere zuurstof, dan ademt het lichter; de bloedsomloop is sneller; de oogen vonkelen; de warmte neemt sterk toe; met één woord, de levensverrichtingen geschieden met meer drift dan gewoonlijk. De lamp brandt helderder, maar ook veel korter. Als de dampkring enkel uit zuurstof bestond, zou tegenover zulk een verhoogd leven ook een veel korter levensduur overstaan. Was er daarentegen meer stikstef, dan wij in den dampkring aantreffen, dan zouden wij slechts met moeite ademhalen en het leven zou als lood op ons wegen. Laat ons de beschouwing van den dampkring, waarin wij leven, tot de onnaspeurlijke wijsheid van den heiligen Schepper besluiten — eene wijsheid die bij de grondlegging van het leven op aarde niets verzuimde, om den duur daarvan in evenredigheid te brengen met den aanleg, geheel anders worden wij te moede bij de beschouwing der zedelijke atmosfeer, waar die door de sociaal-demagogie wordt verontreinigd. Evenmin als in de zinnelijke atmosfeer de zuurstof mag worden verdrongen door de stikstof, evenmin mag in de zedelijke atmosfeer de individëele vrijheid worden verdrongen door geweld en dwingelandij. Een van Nederlands uitnemendste dichters, de hr. H. A. Spandaw, zingt daarvan: ,, Demagogen waren rond... Hoort de leer door hen verkondigd : ’t is geweld en dwinglandij, ’t Is vernieling, ’t is verwoesting van geheel de maatschappij. D’armen leeren zij vervloeken het voor hen bestemde lot, Om doldriftig na te jagên rijkdom, weelde en zingenot; Eigendom wordt roof geheeten; en den mensch ’t geloof ontroofd Aan een leven na dit leven; Hymens fakkel uitgedoofd.”
Dat in de zedelijke atmosfeer, zoodra ’t geweld en de dwingelandij, de voornaamste bestanddeelen worden, ’t zedelijk-godsdienstig leven wordt verwoest, en de betere verdeeling van den arbeid een herschenschim blijft, zal wel geen nader betoog behoeven. Daarom heeft de ambachtsman geen grooter vijanden dan dwingelandij en onbekwaamheid. Waar dit mengsel van dwaling aanwezig is, wordt tegen eiken vooruitgang verwoesting gepredikt.
---

BUITENLANDSCHE POLITIEK.
Volgens bericht uit Munchen van den 26sten dezer was de vorst von Hohenlohe, die aan het hoofd van het vorige Beiersche ministerie gestaan heeft, bij den koning ontboden. Een opzienbarend bericht is thans in vele ltaliaansche dagbladen te lezen, namelijk dat de paus aan de kardinalen heeft medegedeeld, wien hij in het belang der kerk tot opvolger zou wenschen te hebben, en dat de kardinalen zich met die keuze vereenigd en daartoe eenigermate verbonden hebben. Een Berlijnsch blad doet opmerken, dat de door den paus gesproken woorden omtrent het ongevaarlijke der onfeilbaarheidsleer eigenlijk niet bewijzen wat zij zouden moeten bewijzen. „Aan den eenen kant toch, zegt dat blad, heeft bet Vaticaansche concilie het vorige jaar, naast het besluit omtrent de onfeilbaarheid van den paus met opzicht tot de leer, nog een ander besluit omtrent de onbeperktheid van zijn koninklijk regeerings- en rechterambt, waaraan volgens de leer der jezuïten alle „gedoopten” en met name de gedoopte souvereinen onderworpen zijn. Aan den anderen kant, en dit is de hoofdzaak, geeft zijne onfeilbaarheid omtrent de leer, wel is waar, aan den paus niet de macht om met name aangewezen souvereinen af te zetten en hunne volken van den eed van trouw aan hen te ontheffen, maar wel de macht om ten aanzien van rechten en plichten der souvereinen en volken de grenzen en voorwaarden in algemeene regelen als katholieke „zedeleer” onfeilbaar, en voor de gewetens der geloovigen verbindend, vast te stellen. En dit onfeilbare wetgevers-ambt is voor den staat nog gevaarlijker dan het bloote rechterambt; immers kan ten gevolge daarvan ieder fanatiek geloovige en zijn geestelijke leider zich met het ambt van rechter belasten. Wanneer bullen gelijk die: ex apoatolatus officio, of als die: mam sanctam als wet gelden, dan wordt er licht een Clément, een Ravaillac, een Balthazar Gerards gevonden om op zijne wijze de wet op een gegeven geval toe te passen.” Sedert het begin der maand Maart jl. is er bij de Nationale "Vergadering een wets voorstel van den heer Claude en andere leden aanhangig, strekkende om de verliezen, welke een deel des lands door, het binnendringen en bet verblijf van vijandelijke troepen geleden heeft, uil de schatkist te vergoeden, dat is door het gansche land te doen
dragen.
Het wetsvoorstel des heeren Claude c. s. was verleden Donderdag bij de Nationale Vergadering aan de orde van den dag; op dringend aanzoek van den heer Thiers, doch met kennelijken weerzin, heeft zij toen de behandeling daarvan acht dagen uitgesteld. In de twee huizen van het parlement is laatstleden Don lerdag, in antwoord op interpellatiën, van wege de regeering gezegd: dat zij in de laatste dagen niets van verbreiding der Aziatische cholera in Rusland had vernomen, en nog minder van het voorkomen van choleragevallen in Duitschland; dat zij alzoo geen dadelijk gevaar van eene cholera-epidemie voor Engeland zag, noch noodzakelijkheid tot het nemen van buitengewone maatregelen van ’srijks wege; maar dat de stedelijke besturen en plaatselijke collegiën in het belang hunner ingezetenen tijdig en ijverig alle voorbehoedmaatregelen behoorden te nemen; dat zij in de eerste plaats den toevoer van zuiver water behoorden te verzekeren, dewijl de vevspreiding van de kiemen der cholera geschiedde door het water, althans volgens eene theorie die door vele deskundigen aangenomen was en zekerlijk onder al de dusver gemopperde theoriën nog de aannemelijkste scheen; dat dat zoodanige maatregelen van de plaatselijke overheden ook nuttig zouden zijn in geval het land van eene cholera-epidemie verschoond bleef; want dat hetgeen tot het afweren dier bezoeking dienen kon insgelijks als voorbehoedmiddel tegen andere ziekten werkte; en dat in dezen alles van de werkzaamheid der plaatselijke overheden afhing, terwijl s’ rijks bestuur weinig anders kon doen dan voorlichten en raad geven. . ,
Verder is van wege de regeering gezegd dat in i\eaerland de besmettelijke longziekte onder het rundvee bestond, maar ook in Engeland, en dat eene in de beide landen gelijkelijk aanwezige veeziekte naar het oordeel der regeering geene genoegzame reden tot belemmering des veehaudels tusschen die twee landen opleverde. In de verleden Donderdag gehouden zitting van het Lagerhuis zeide lord Enfield, namens de regeering: „Al de berichten uit Turkije bevestigen den vooruitgang van dat rijk in godsdienstige verdraagzaamheid. Er is in de laatste jaren waarlijk veel door de Por te gedaan om hare christen-onderdanen op te heffen en in eene hoogere positie te brengen. Doch het is alleen nog maar in rechtsgedingen tusschen Christenen en Mohammedanen, dat het getuigenis van Christenen wordt aangenomen op denzelfden voet en met hetzelfde gevolg als dat van de Mohammedanen.” — i
---

DE BANVLOEK DER WERELD.
EEN NOVELLE UIT HET LEVEN. {Vervolg.) „Dat was het spookbeeld, ’t welk mij rampzalig maakte. Ik had van alles afstand gedaan; alles kon ik missen. Wat kon ’t mij schelen, dat de lieden, de brave, deugdzame lieden, zich huiverend afkeerden, wanneer zij mijn naam hoorden noemen ? Doch zij mocht zich nimmer afwenden — nimmer, zelfs in hare geheimste gedachten! Ik bespiedde elk harer bewegingen; eiken trek haars gelaats! lederen traan, die steelsgewijze aan hare wimpers trilde, beschouwde ik als een vonnis. Met wellustige wreedheid had ik haar eene bekentenis willen ontlokken; en zie,ik vermeed hare nabijheid en zweeg.” Haastig gleed zijne hand over zijn verweerd gelaat, als wilde hij de sporen uitwisschen van de bloedige tranen, welke de woeste smart over zijn lot hem had ont perst. „Zult gij 't niet zonderling vinden,” vervolgde hij daarop gejaagd, „dat in weerwil van alle wanhoop, gulden drooinen van hoop voor mij op konden stijgen, die mij ’t geluk toonden en de eer, bestemd om mijn diep gebogen hóófd weer op te heffen ? Ik droomde, dat ik al wat
ik had verloren der vrouw mijner liefde weer voor de voeten kon leggen; ik zag hare scboone oogen tranen van vreugde schreien — hare zoete stem fluisterde mij woorden van dank toe — o,” kreet hij plotseling, „’t waren de droomen van een door koorts verhit brein.,., zij stierf....” Zijne stem daalde. Eenige oögenblikken zweeg hij, en sprak daarop met verbeten smart: „Wij hebben elkander onuitsprekelijk lief gehad en onuitsprekelijk veel geleden. Ik bestelde haar ter aarde en mèt haar iedere droefheid uit ’t verleden, iedere hoop voor de toekomst. Voor dit leven is mijne taak vervuld.” Het kostte Arthur moeite, den felbeproefden grijsaard tegen te spreken; doch zijne liefde voor Erancisca was een machtige prikkel, en vertroostend voerde hij aan: „Neen, arme man, zij is het niet. Gij zijt vader! Uw kind heeft heilige rechten op de onbevlekte eer haars vaderlijken naams, die haar schoonste en rijkste erfdeel vormt. Gij moogt haar niet verkorten in dat recht.” „O, ik weet wel wat gij bedoelt,” hernam de oude met zijn gewonen trots. „Doch diit laat ik mij niet aanleunen. Erancisca is de dochter van den ouden Matthias. Ga, waar gij wilt, mijnheer, en vraag of zij zich behoeft te schamen over dezen naam. Dat was ik haar schuldig: niets meer. Of zoudt gij Soms willen, dat ik mijn kind
naderde en sprak: „Eens zeiden de menschen, dat uw vader een schurk is. Doch het is niet waar; gij kunt mij gelooven — en ik bid het u!” En dan zal ik het kind angstig aanstaren, en ik zal ineenzinken, wanneer haar gelaat een enkelen plooi vertoont. Ha, ha, ha, waarlijk, ik ben te oud en te grijs geworden, om me aan ’t einde zelf datgene te ontrooven, wat tot nu geen duivel mij kon ontrukken : den eerbied van mijn kind. Neen, nimmer! Ik gevoel, dat ik een losgelaten schakel ben in de algemeene keten. Een enkele draad knoopt mijn leven nog aan een tweeden vast, en niemand zal mij dwingen, dat draadje te verbreken?” „Gij vergeet, vader Matthias, dat ik mij hier in een zeer bijzonder geval bevind....” „Hoe?” riep de oude ontzet. „Na al wat ik u gezegd heb, staat ge er nog altijd op, mijne dochter tot uwe echtgenote te kiezen.” „Wat ge mij tot nu hebt meegedeeld, kon mij niet ontslaan van mijn woord,” hernam Arthur koel. „Ik zie wel,” sprak de grijsaard somber, „gij wilt mij volstrekt niet sparen. Ik moet dus wel tot ’t laatste middel mijne toevlucht nemen. Hebt gij,” vroeg hij met zichtbare inspanning, terwijl een krampachtige trilling zijne trekken bewoog, „ooit in uwe familie hooren spreken van — zekeren — majoor Wahlheim?”
„Zeker!” riep Arthur, pijnlijk verrast. „Doch gij zult toch niet willen zeggen, dat — neen, ’t is niet mogelijk, dat gij majoor Wahlheim zijt?” Vader Matthias knikte. Arthur verbleekte, zag ter aarde en zweeg. „Hohol” riep de grijsaard met woesten spot. „Gij waart zoo even nog zoo welsprekend, en daar staat gij nu als een marmeren beeld! Met uw aanzoek zal t voorloopig nu wel uit zijn, en gij zult ten slotte recht verheugd wezen, zoo de goede Hans in uwe plaats treedt!” „Gij hebt ’t recht niet, den draak met mij te steken op een oogenblik, dat ’t verdriet over uw lot mijn hart zoo smartelijk treft,” hervatte Arthur met waardigheid. „De geheele wereld heeft uw doemvonnis uitgesproken; ikzelf was sinds mijne prilste jeugd gewoon, dit vonnis billijk te achten, en nu ik oog in oog tegenover u sta, overweldigt mij ’t bewustzijn, dat gij onschuldig bukt onder den druk van een niet af te wentelen noodlot!” Deze woorden, maar vooral de toon, waarop zij werden uitgesproken, misten hunne uitwerkiug niet op den grijsaard. Bewogen reikte hij Arthur de hand. „Ik deed u onrecht, vergeef mij! En nu, jonkman, dertien eindelooze jaren zijn verstreken sinds dit voorval, dat mij op den bloeiendsten mannelijken ouderdom trof en mij levenslang tot een grijsaard maakte. De wereld
beschouwt mij als dood en begraven. Hier kent niemand het somber geheim mijns levens. Zweer mij daarom dat gij ’t onkreukbaar trouw zult bewaren!” „Voor elk — ook voor uw kind?” „Mijne dochter blijft wie zij was, het kind van vader Matthias!” hernam de grijsaard op vasten toon. „Het zij zoo! "Welaan, uw wil geschiede! Het staat niet aan mij, u daarover verder lastig te vallen. Bij mijne eer! Bij mijn leven! Niemand zal uw geheim ooit of immer vernemen!” riep Arthur, de hand plechtig ten hemel heffende. .. „Stil, stil,” fluisterde de grijsaard: „daar komen zij. ’ En inderdaad, zij kwamen: Erancisca met rood bekreten oogen, Hans met onbegrijpelijke cordaatheid. Zijne vroegere bedeesdheid scheen verdwenen; zijn gelaat spiegelde de uitdrukking af van trotsche zekerheid. „Vader Matthias!” riep hij: „ik ben geen kind, ’t welk men speelgoed geeft en weer ontneemt. Gij hebt mij uwe Erancisca beloofd, ik houd u bij uw woord 1 „Ik schenk haar u met mijn vaderlijken zegen, Hans!” „Is dat u ernst, vader Matthias?’ jubelde Hans. Hij trad op Erancisca toe, en wilde hare hand vatten, doch het meisje stiet hem terug. „Ik wil niets van u weten,” riep zij verbitterd, „Eerst thans gevoel ik, hoe innig ik u haat!”
Terwijl Erancisca hem zoo weinig aanmoedigend bejegende, mat Hans argwanend zijn medeminnaar. Diens houding echter stelde hem volkomen gerust. De jonkman zag er bedrukt en treurig uit, volstrekt niet als iemand, wien de hoop eener gelukkige liefde toelachte. Deze waarneming stemde hem tot overmoed, en smadelijk riep hij: „Gij pocht op uw voornamen vrijer, Franciska, met wien een arme knaap als ik zich natuurlijk niet 'kan vergelijken. Doch uw brave heer schijnt niet meer in dezelfde luim te verkeeren!” Francisca verwaardigde den knaap met geen antwoord. Haar blik zocht Arthur, en zóó smeekend was die blik, dat de jonkman smartelijk getroffen werd. Hij naderde ’t meisje. „Arm kind,” sprak hij langzaam. „Gij wilt dat ik u redde van ’t noodlot ’t welk u dreigt! God weet, wat ik voor u zou willen doen; hoe gelukkig ik ware, kon ik u eene vrijplaats bieden!” „Arthur,” lispte zij, terwijl heete tranen over hare wangen stroomden. „Gij weent!” riep Hans, die bij dit gezicht als buiten zich zei ven geraakte, „gij weent;” Eranciska —- hij hief plechtig de handen op — ik heb u bemind, sinds ik u leerde kennen.” (Wordt vervolgd.) S. K.
---

