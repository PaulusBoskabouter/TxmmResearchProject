AMSTERDAM, 18 Oktober. Een Bekeeringsverhaal.
Ofschoon ook Nederland menig Katholiek telt, die van het Protestantismus weder tot de eene moederkerk overging, zijn er deze bekeeringen toch veel minder talrijk, de sterkte der bevolking in het oog gehouden, dan in andere rijken, zooals Duitschland en vooral Engeland en de Vereenigde Staten.
Wat mag deze ongunstige verhouding verklaren ? Ongetwijfeld is zij aan meer dan eene oorzaak te wijten, maar onder deze oorzaken is er eene, die bij eenignadenkenenvergelijkenaanstonds op den voorgrond treedt. Bij onze nederlandsche Protestanten treft men, Over het algemeen, dien ernst niet aan, welke vele hunner geloofsbroederselders, bijzonderlijk in Engeland, onderscheidt. Wij bedoelen hiermede geenszins, dat zij het met de godsdienst en de pligtenj die deze oplegt, niet ernstig meenen; van het meerendeel der geloovigen onder hen, valt, naar ons gevoelen, het omgekeerde te getuigen. Wij willen slechts zeggen, dat zij zich van het ontstaan en den aard van die godsdienst zelden -_of nooit gezet rekenschap vragen. Christenen begeeren zij te zijn, en als Christenen te leven, maar stelt men hun de vraag, wat Christus' leer inhoudt, waar men gaan moet om die te kennen, en waaruit voor hen de verpligling ontspruit, om hun wandel naar hare voorschriften in te rigten, dan zal men steeds öf geen óf een ontwijkend antwoord ontvangen. Oppervlakkig mogen zij zich met die vraag hebben bezig gehouden, in hare diepte onderzocht hebben zij haar niet. Voor hen zelven ware het te wenschen, dat zij hun lijfspreuk: »vrij onderzoek," ter 'harte namen. Opmerkelijk echter is het, dat, in weerwil van die spreuk, niemand minder onderzoekt dan de nederlandsche Protestant. Eii dit zeggende, hebben wij vooral de beschaafde en geletterde Protestanten op het oog. De onwetendheid van dezen, door verwaarloozing van het onderzoek, gaat ongeloofelijk ver. InheUujzonder ten aanzien van de katholieke Kerk, haar leer en hare gebruiken. leder Katholiek, die protestantsche vrienden bezit, heeft dit meermalen ondervonden. Hoort men niet, zelfs in deze dagen, nu het leerstuk der onfeilbaarheid de gansche wereld heeft bezig gehouden, ontwikkelde Protestanten ons Katholieken verwijten, van te gelooven, dat de Paus zich niet kan vergissen, of niet kan zondigen? Hoort men hen niet van ons getuigen, dat wij Maria, de moeder des Heeren, vergoden en aanbidden? Hoort men hen niet gestadig het woord aflaat bezigen in een zin, alsof het van gelijke beteekenis ware als vergeving of kwijtschelding onzer zonden? Worden deze en dergelijke ongerijmdheden niet onophoudelijk, in geschriften van protestantsche geleerden, nedergeschreven met een zekerheid, die boven allen twijfel stelt, dat de opsteller ze voor onomstootbaar bewezene, onbetwiste en onbetwistbare waarheden houdt? Wonderlijke getuigenissen van die onwetendheid worden soms in het openbaar afgelegd! Men herinnere zich slechts het adres, door talrijke protestantsche godgeleerden in Nederland tot Pius IX gerigt, in antwoord op den open brief van den Heiligen Vader tot de onkatholieken, bij de zamenroeping van het Vatikaansch Koncilie. Die godgeleerden noodigden in dat adres Z. Heiligheid uit, eenige leerstukken der Kerk te wijzigen of af te schaffen, alsof een Paus daartoe de magt had; wat sterker is, toen de hooggeleerde heeren de leerstukken opnoemden, die, volgens hun oordeel, omgewerkt of terzijde gesteld moesten worden, bleek het, dat eenige van deze zoo weinig leerstukken der katholieke Kerk waren, dat zij ze zelfs ten stelligste afkeurt en veroordeelt.
Bij zulk een onbeschrijfelijk lage trap van kennis, is het niet anders mogelijk, of de katholieke Kerk verschijnt voor het oog der bevooroordeeldeu in een misvormde gedaante, zonder verhevenheid, schoonheid of beminnelijkheid. Hoe zouden zij er zich door aangetrokken gevoelen? Eerst dan zou deze in al haar verwonderlijke grootheid en glans verrijzen, als zij, van vooroordeelen vrij, onderzoek instelden naar haar ware gestalte. Doch, zij onderzoeken niet.
Ziehier nu het werk van een hoogst beschaafd, buitengemeen kundig en door en door wetenschappelijk man, die wèl onderzocht en, als belooning daarvoor, gevonden heeft. Wij bedoelen Mijn Terugkeer tot de Kerk van Christus, door Mr. H. A. des Amorie van der Hoeven. Dit geschrift, het eerst bij fragmenten door het voortreffelijk maandvyerk de Wachter openbaar gemaakt, is voor eenige weken afzonderlijk verschenen bij onzen uitgever. De schrijver verhaalt daarin, hoe hij door vrome protestantsche ouders in het Christendom opgevoed zijnde, doch later het geloof verloren hebbende, dit terugverkreeg en katholiek werd. Hij haakte naar de volheid van het Christendom, onderzocht naarstiglijk, waar hij haar vinden kon, en vond haar in de katholieke Kerk, en daar alleen. Dat geen der protestantsche sekten haar bezat, werd hem daghelder door het naauwkeurig lezen, van het begin tot het einde, der Heilige Schrift. Dit verhaalt hij niet alleen, maar hij bewijst het door de teksten aan te halen en in hun onderling verband te beschouwen.
Wie dit streng logiesch betoog, waaraan geen enkele schakel ontbreekt, volgt, moet de overtuiging ontvangen, dat het zoogenaamde bijbelsch of evangehesch Christendom bij de Protestanten, van welke belijdenis ook, te vergeefs gezocht wordt. Zelfs de geloovigsten onder hen verwerpen, naar luim of willekeur, een gedeelte van den bijbel, en wel een hoofdzakelijk gedeelte, en zijn dus ook onbijbelsch. Voor onze geloofsgenooten was dit betoog niet noodig. leder hunner, die zich naauwgezet rekenschap gegeven heeft van zijn geloof, weet, dat er geen andere bijbelschen en evangelischen zijn dan dè Katholieken, en heeft reeds voorlang dezelfde redeneering gemaakt als de heer van der Hoeven hier zijn lezers voorlegt. Evenwel zullen zij 'met belangstelling gezien hebben, dat iemand, van het protestantsche standpunt uit, en nog niet beschenen door het volle geloofslicht, langs den weg der strikte logika, tot juist dezelfde uitkomst geraakt.
Wat moet er echter omgaan in het gemoed van den regtschapen Protestant, die de waarheid«üefheeft en zich zelven niet wil bedriegen, wanneer hij deze onwederstaanbare bewijsvoering leest? Hier ziet hij nu het vrij onderzoek voor zich, zooals het behoort vérrigt te worden, zonder vooral gekozen partij, zonder vooroordeel , en met volledige waardeering van eiken zin en elke letter. En dat vrije onderzoek overtuigt hem, dat hij in dwaling verkeert, dat Christendom en bijbel niet zijn, waar hij ze verzekerd achtte, maar juist daar, waar hij hun vijanden en bedervers vermoedde. Slechts deze keus blijft hem overig, óf den weg opgaan, dien de heer van der Hoeven zich koos, toen hij de Heilige Schrift had doorgelezen, öf wel diens betoog te wederleggen. Het laatste, wat trouwens een onmogelijkheid is, werd nog niet beproefd. Moge, door Gods genade, menigeen tot het eerste besluiten, en daardoor vrede en rust winnen voor zijn gemoed!
Voor ons, Katholieken, is het geschrift van den heer van der Hoeven har tverhefïend,-merkwaardig en leerzaam. Nog nooit welligt is het aan het meerendeel onzer zoo duidelijk geworden, dan sedert wij heit lazen, wat er omgaat in het gemoed "der ongelukkigen, die heen en weder geslingerd door allerlei menschelijke leeringen, willekeurige opvattingen en ongerijmde vooroordeelen, elk steunpunt, zoodra zij meenen het bemagligd te hebben, onder hun voeten voelen wegzinken. Nog nooit welligt hebben zij het zoo innig begrepen, hoeveel aanspraak die beklagenswaardigen op hun liefde en voorbede hebben. Daarbij zal het hun tot geen geringen'troost verstrekken in deze bladzijden bevestigd te vinden, dat onder hun andersdenkende broeders zich nog menig onbewust ziels- en geloofsverwant bevindt. Even aandoenlijk, als onder dit opzigt hoogst belangrijk, zijn de brieven van des schrijvers overleden broeder Cornelis, wiens edele en innig godvruchtige ontboezemingen hem ons doen kennen als iemand, dié katholiek was zonder het weten.
De zeldzame verdiensten van dit uitstekende opstel hadden regt op een veel tijdiger beschouwing, dan wij er hier aan wijden. Evenwel hebben wij niets verzuimd met onze openlijke' waardeering tot nog toe uit te stellen. Het publiek kon, in dit geval, de stem der dagbladpers ontbeeren. Het wachtte niet met van dit bekeeringsverhaal kennis te nemen, totdat die stem er zijne aandacht op vestigen zou. liet jonge tijdschrift, dat reeds zoo hoog in zijne gunst staat, bragt het in de handen van tallooze lezers. Het was reeds overal verspreid», toen de afzonderlijke uitgaaf het aan nieuwe kringen van belangstellenden aanbood. Het is uit dien hoofde, dat wij dan ook meenden er den inhoud niet van te behoeven te ontleden.
De voorname reden van den snellen opgang, dien dit geschrift gemaakt heeft, ligt voorzeker in de hoogst belangrijke stof. Maar de behandeling heeft, er ook haar deel aan. Deze is geheel den buitengemeen begaafden schrijver waardig. Zijn betoogtrant, even streng wetenschappelijk als warm van toon , is wegsleepend 'en overtuigend; zijn wijze van verhalen boeijend; zijn stijl sober, helder en keurig. Ten einde een klip te vermijden, waarop meest alle. autobiografen «tranden, is echter, naar het ons voorkomt, de geachte auteur te veel de branding bij een andere klip genaderd.
Het is voor dengene, die zijn eigen levensgeschiedenis verhaalt, zelfs met de opregtste bedoeling, om ook het minder loffelijke daarin ongesluijerd voor te stellen, zeermoeijelijk om de ingenomenheid met zich zelven geheel en al uit te schudden. Er zijn een aantal autobiografen, die, terwijl zij in het openbaar hunne grofste zonden biechten, daar toch voor hunne ijdelheid nog rekening bij gevonden hebben. Als schuldig wilden zij weiverschijnen, het is zoo, maar vooral als interessant. Hunne misslagen blijven misslagen, maar misslagen van een buitengewoon mensch. De lezer wordt impliciet verzocht, om steeds voor oogen te houden, hoe onuitsprekelijk jammer het is, dat zulk een arend, een tijd lang, zoo laag bij den grond gevlogen heeft met kievitten, musschen, meezen en andere gemeene
vogels. De heer van den Hoeven, wiens openbaringen ook een daad van diepen christelijken ootmoed zijn, had niet te vreezen, dat hij er toe komen zou van zijn afdwalingen een achtergrond te maken, waardoor het licht treffender op zijn persoon viel. Maar het schijnt ons toe, dat'hij nogtans van die vrees niet geheel en al vrij is geweest, en om die reden, hier en daar, zich zelven donkerder gekleurd heeft, dan zij, die hem goed kennen, ooit zullen toegeven, dat hij gefeest is.
---

BUITENLAND. Algemeen Overzigt.
Over de amerikaansche branden der vorige week wordt weinig naders bekend; de prairiën-branden, die thans geëindigd schijnen, zouden alleen aan de aanhoudende droogte zijn toe te schrijven, welke het gras zoo zeer had doen verdorren, dat het door de hitte der zonnestralen ontvlamde. Voor de boschbranden worden gelijke oorzaken opgegeven, en ook de in de asch gelegde dorpen zouden aan de voortdurende uitbreiding van dit vuur hun ondergang te wijten hebben. Van de petroleum-lamp hoort men niet meer; maar wel van de bevolking der half verbrande stad Chicago. lemand, die geruimen tijd aldaar woonde, schrijft aan den Times een brief, waarin hij het door sommige dagbladen verkondigde cijfer van 250,000 zielen logenstraft, en uit officieele opgaven aantoont, dat de bevolking op het oogenblik van de ramp op minstens 350,000 zielen moet geschat worden. Voorts spreekt hij als zijne vaste overtuiging uit, dat Chicago binnen zeer korten tijd met nieuwen luister uit zijne puinhoopen zal herrijzen. Het inzamelen van geiden voor de noodlijdenden van Chicago wordt in Amerika en Engeland, Frankrijk en België ijverig voortgezet. Reeds zijn verscheiden millioenen dollars bijeengebragt. In Engeland meer dan 20,000 dollars binnen de drie eerste dagen der inzameling. Een amerikaansche klub te Parijs schreef Zondagavond voor 200,000 franken in. Keizerin Augusta van Duitschland zond 1000 dollars, enz. enz.
De oproerige beweging der fenians is nog niet geheel onderdrukt.
Het beruchte opperhoofd der Mormonen, Brigham Young, wordt thans behalve van polygamie ook van medepligtigheid aan een in 1857 gepleegden moord beschuldigd.
In Engeland blijven de werkstakingen nog steeds aan de orde, ofschoon te Newcastle en te Leeds alle werklieden tot den arbeid zijn weergekeerd. Depolicieagenten in eerstgenoemde stad willen echter den staf nog niet opvatten; maar de overheid schynt maatregelen tot hunne vervanging getroffen te hebben, zoodat ook zij zich ten laatsten in hun lot zullen moeten schikken.
In de laatste dagen is druk sprake geweest van eene poging, door eenige konservatieve Parlementsleden beproefd, om van de ontevredenheid der werklieden gebruik te maken tot uitlokking van demonstratiën tegen het ministerie-Gladstone. Reeds werd het programma van het verbond der pairs met de werklieden openbaar gemaakt. Maar sedert verschillende pairs openlijk verklaard hebben, van de zaak niets te weten, hoort men er niet meer van, en schijnt het plan in het water gevallen.
Gisteren is het stoffelijk overschot van den grooten engelschen veldmaarschalk, sir John Burgoyne, op eenvoudige maar plegtige wijze in den Tower te Londen bijgezet.
De berigten uit Frankryk bepalen zich hoofdzakelijk tot nabetrachtingen over de verkiezingen voor de Algemeene Raden en allerlei uiteenloopende en vaak overdreven berigten over de ongeregeldheden in Algerië en Korsika. Van de herstemmingen valt weinig meer te zeggen, dan dat de radikalen of volbloed-republikeinen te Lyon, Toulouse, Bordeaux en Rouaan de overwinning hebben behaald, en overal elders geslagen zijn. Omtrent de onlusten in Algerië is men het niet eens. Een fransch eskader heeftToulon verlaten, methet doel om Tunis te gaan bombardeeren, wegens de vijandelijke houding vandenßey, die de Kabylen op alle mogelijke wijzen begunstigt. Zóó althans verzekeren Figaro en tal van andere bladen; maar sommigen gelooven, dat dit slechts een voorwendsel is, en het eskader veeleer naar Korsika is gestevend, waar, gelijk men weet, naar aanleiding der verkiezing van prins Napoleon, eenige ongeregeldheden, — naar 't schijnt, niet van ernstigen aard — hebben plaats gehad.
De Katholieken van Zwitserland zien niet zonder groote ongerustheid den 6n November te gemoet, den dag waarop de Bondsraad tot een buitengewone vergadering is opgeroepen, om over de herziening der bondskonstitutie te beraadslagen. Het is namelijk van algemeene bekendheid, dat de liberalen, radikalen en otó-Katholieken van Zwitserland, onder aanvoering der koryfeën Keiler, Anderwerth en Kaiser, zich tot den moedigen kamp tegen het »ultramontanisme" hebben aangegord. Onder de eus van »vrijheid" zullen de Katholieken van hunne laatste vrijheden berooid worden; want de «zegeningen" van het liberalisme moeten over het vrije Helvetië worden uitgestort! Natuurlijk in den vorm van verbod op de openbare godsdienstoefeningen, verpiigt burgerlijk huwelijk, godsdienstloos onderwijs en scheiding van Kerk en Staat. Het kanton Aargau is, zooals we onlangs zeiden, van het bisdom Bazel losgerukt, en heeft thans — evenmin als het kanton Tessino, dat reeds sedert 1859 van de bisdommen Milaan en Como is gescheiden — geen eigen bisschop meer. De herhaalde protesten der Katholieken worden hooghartig ter zijde gelegd; de anti-katholieke bladen, met den ultra-liberalen Bund aan het hoofd, onderscheiden zich dag aan dag door hunne lage en lasterlijke aanvallen tegen de katholieke Kerk, en zoo niet de katholieke Zwitsers zich als één man aaneensluiten, om hun heiligste regten te verdedigen, dan zullen hunne liberale bestuurders er geen bezwaar uit maken, hen in een toestand te brengen, gelijk aan dien van lerland of Polen.
Wat de Polen betreft, zij ondervinden dagelijks al het knellende van den russischen knoet. De vervolgingen tegen de Katholieken bepalen zich echter niet tot Polen alleen, maar duren door gansch Rusland nog immer voort. Te Riga zijn onlangs verscheidene katholieke priesters, die in 1863 van medepligtigheid aan den poolschen opstand beschuldigd waren, uit het verre Siberië weergekeerd. Wat de oorzaak is dier buitengewone keizerlijke »genade" weet men niet. Sommigen willen, dat dit het voorspel is van nieuwe stappen der russische diplomatie, om de g»M<m-vriendschappelijke betrekkingen met den H. Stoel weder aan te knoopen; maar hiermede strookt niet de behandeling der weergekeerde ballingen. Dezen zyn namelijk niet in hunne parochiën hersteld, maar gaan — meestal van alles beroofd— in deerniswaardigen staat door de straten der stad, om een aalmoes te vragen. Onbeschrijfelijk roerende tooneelen doen zich voor bij het onverwachte wederzien der nog levende familiebetrekkingen, die nooit hadden durven hopen de ongelukkige ballingen nog in dit leven terug te vinden. Sommigen dier arme priesters, wien het gelukt was in stilte de H. Mis te lezen, waren zoodanig door hun gevoel overstelpt, dat zij in bezwijming nederzegen.
Dat Rusland nog het oude Rusland is blykt o. a. ook uit een dezer dagen te Wilna' uitgevaardigd dekreet, waarbij de katholieke geestelijken ten strengste herinnerd worden aan de wet van 1863, die bepaalt, dat de priesters zich zonder schriftelijk verlof van den arrondissementschef en een behoorlijk geteekenden pas niet buiten de grenzen hunner parochiën mogen begeven; ook mogen zij geene predikatiën houden, maar slechts uit een boek voorlezen, dat vooraf door de russische censuur is goedgekeurd. Processiën en andere openbare plegtigheden zijn streng verboden; zelfs het illunüneeren of versieren der kerken op hooge feesten mag niet meer geschieden.
Opmerkelijk is het zeker, dat de schismatieke Christen-Keizer te Petersburg door zyn mahomedaanschen nabuur in godsdienstige verdraagzaamheid overtroffen wordt. De verheven Porte heeft namelijk bevolen, dat in alle ministeriën Christenen tot onder-sekretarissen zullen worden aangesteld. Dit bevel, dat reeds een begin van uitvoering heeft gekregen, wordt vooral toegeschreven aan de bemoeijingen van den nieuwen Groot-Vizier, Mahmoud-pacha, die door zijn wakker optreden tegen talrijke oude, maar naar zijne meening verkeerde gebruiken reeds vele ingrijpende wijzigingen in het binnenlandsch bestuur heeft gemaakt. Over de zending van Mgr. Franchi, den pauselijken gezant te Konstantinopel) worden verschillende berigten verspreid. Aan de Indêpendance Beige j¥ordt uit Konstantinopel bij herhaling geschreven, dat de turksche Regering in een nota aan den hoogwaardigen gezant heeft verklaard, geenszins voornemens te zijn met den H. Stoel in relatiën te treden, betreffende de belangen der katholieke onderdanen van den Sultan, daar zij zich voorbehoudt zelve alle geschillen op godsdienstig gebied uit den weg te ruimen. Hiermede zou dan de zending van Mgr. Franchi als geëindigd te beschouwen zijn; maar men zal zich herinneren, dat een bijna gelijkluidend berigt onlangs door den Univers is tegengesproken, zoodat in deze zaak nadere tijdingen af te wachten zyn.
---

