NEDERLANDEN. 's GRAVENHAGE, den 4den Mei 1871.
Bij Koninklijk besluit van 3 Mei 1871, n°. 11, is aan J. Veen Valck, onder dankbetuiging voor de door hem bewezene langdurige en goede diensten, op zijn verzoek, eervol ontslag verleend als majoor commandant der dienstdoende schutterij te Kampen, en hem tevens vergund de uniform der schutterij met de onderscheidingsteekenen aan zijnen rang verbonden te blijven dragen ; en is als zoodanig benoemd W. A. Colthoff, thans kapitein. Bij Koninklijk besluit van 3 Mei 1871, n\ 12, is aan de na te melden officieren bij de dienstdoende schutterijen , op hun verzoek, eervol ontslag verleend, als: bij die te Dordrecht, aan C Gips Cz., als kapitein, en hem tevens vergund de uniform der schutterij met de onderscheidingsteekenen aan zijnen rang verbonden te blijven dragen; en aan H. Vriesendorp jr., als lsten luitenant; bij die te Haarlem, aan dr. P. J. Cosyn, als lsten luitenant; bij die te Deventer, aan mr. J. Ph. Verloren, als lsten luitenant. En zijn voorts bij de dienstdoende schutterijen benoemd : bij die te Katwijk, tot officier van gezondheid der 3de klasse, met den personelen rang van officier van gezondheid der 2de klasse, dr. K. Plantenga; tot lsten luitenant A. Franchimon, thans 2de luitenant; bij die te Haarlem, tot lsten luitenant, P. J. L. Huët, thans 2do luitenant; bij die te Deventer , tot lsten luitenant, H. G. A. Bakhoven en N. Bessem , beiden thans 2de luitenant; tot 2den luitenant W. G. Schimmelpenninck en P. F. Besier. Bij Koninklijk besluit van den lsten Mei 1871, n°. 28, is aan den Oost-Indischen ambtenaar E. VV. G. F. Woutersz, laatstelijk eersten machinist bij de gouvernoments-mariue in Nederlandsch Indie , thans met verlof hier te lande, op zijn verzoek, met ingang van l Mei 1871, een eervol ontslag verleend uit 'slands dienst, met toekenning van pensioen. MINISTERIE VAN MARINE. De Minister van Marine brengt ter kennis van belanghebbenden dat dit jaar drie jongelingen na afgelegd examen als scheepsklerk zullen kunnen worden aangesteld. De jongelingen die tot dit examen — hetwelk in de maand Augustus zal plaats hebben — wenschen te worden toegelaten, moeten zijn Nederlanders , en op den lsteu Januarij van dit jaar den ouderdom van 15 jaren hebben bereikt doch mogen hun 18de jaar nog niet zijn ingetreden; alzoo komen alleen zij in aanmerking die geboren zijn in de jaren 1854 of 1855. De kundigheden bij het examen vereischt bestaan in : 1°. het schrijven van eene sclioone hand ; 2°. de kennis van de gronden der Nederlandsche, Fransche en Engelsche talen. Hierdoor wordt verstaan het maken van een opstel in het Nederlandsch en het vertalen van een gemakkelijk opstel uit het Fransch en Engelsch in het Nederlandsch en omgekeerd , zonder grove taal- en schrijffouten ; 3° de kennis van (ie gewigtigste tijdperken en gebeurtenissen , uit de vaderlandsche en algemeene geschiedenis; 4°. de kennis van de beginselen der aardrijkskunde ; 5°. de kennis van de rekenkunde, daaronder begrepen de leer der evenredigheden en de gewone en tiendeelige breuken met toepassing op het metrieke stelsel, wordendo vooral vereischt dat de adspirant naauwkeurig en vlug rekene. Geene meerdere, maar alleen grondige kennis van het gevorderde en blijkende uit de toepassing van het geleerde zal, wanneer het getal der adspiranten die aan de vereischten voldoen dat der plaatsen overtreft, van invloed zijn op de rangschikking en derhalve op de toelating. Ouders of voogden , die verlangen dat hunne zonen of pupillen bij het examen mededingen , moeten daartoe vóór den laatsten Julij aanstaande een verzoekschrift op zegel aan den Minister van Marine indienen. Dit verzoekschrift moet bevatten : 1". de namen en voornamen, en den stand of het beroep der ouders; en 2°. de godsdienstige gezindheid waartoe de jongeling behoort; en vergezeld gaan van: 1°. eene wettelijke verklaring, waaruit blijkt dat de jongeling Nederlander is: 2°. diens geboorte-acte ; en 3°. eene verklaring door een bevoegd geneesheer afgegeven, dat de jongeling is gevaccineerd of de kinderpokken heeft gehad. 'sGravenhage, den llden April 1871. De Minister voornoemd, Brocx.
---

BUITENLANDSCHE BERIGTEN. DUITSCHLAND.
In den Duitschen rijksdag is den 2den dezer het ontwerp van wet betreffende de vereeniging van den Elsas en Lotharingen met het Duitsche rijk ingediend, en na voor de eerste maal gelezen te zijn aan eene commissie van 28 leden verzonden. Bij den aanvang deiberaadslaging heeft de vorst von Bismarck eene uitvoerige rede gehouden , waarin hij, zonder de afzonderlijke bepalingen der voordragt te behandelen, de noodzakelijkheid der inlijving van de genoemde gewesten betoogde. Hij begon met te herinneren dat Duitschland een jaar geleden eenstemmig was geweest in den wenscli naar het behoud van den vrede, en dat niemand den oorlog met Frankrijk verlangd had. Maar even eenstemmig was men, toen de oorlog aan Duitschland opgedrongen was, geweest in hot besluit om, indien de overwinning behaald wierd, ditmaal niet, zoo als vroeger meermalen geschied was, de gelegenheid te verzuimen om waarborgen te verkrijgen, die de herhaling van zulk eenen aanval moeijelijker en, zoo hij desniettemin plaats mogt hebben, de verdediging gemakkelijker konden maken. De vele sedert drie eeuwen met Frankrijk gevoerde oorlogen, die ten gevolge van Duitschlands verdeeldheid meestal ten nadeele van hetzelve uitvielen, hadden tot het bestaan eener grenslinie geleid, welke voor Duitschland eene aanhoudende bedreiging was en aan de verwezenlijking van Duitschlands eenheid in den weg stond. Het bezit van den Elsas en vooral van Strasburg stelde Frankrijk in staat om de Zuid-Duitsche Staten te bezetten voor dat Noord-Duitschland hun te hulp kon komen , en was zoo doende een sterker middel van afscheiding dan de Mainlinie kon opleveren. Vele waren de gevallen waarin Frankrijk, zoodra zijne innerlijke gesteldheid eene afleiding naar buiten wenschelijk deed achten , geenen weerstand kon bieden aan de verzoeking om van die gunstige positie gebruik te maken. Nog in 18Gfi had de Fransche gezant te Berlyn een ultimatum ingediend waarin kortweg de afstand van Mainz gevorderd en bij weigering met eene oorlogsverklaring gedreigd werd. De afstand was geweigerd en met dit antwoord was de gezant naar Parys vertrokken, waar men echter kort daarna tot andere inzigten kwam, en het berigt naar Berlyn zond dat de gezant gehandeld had ingevolge eene instructie welke den Keizer Napoleon gedurende eene ziekte afgeperst was geworden. Daarna vervolgde de rijkskanselier hoofdzakelijk aldus: » De waarborgen, die men tegen Frankrijk zoeken moest, behoorden van territorialen aard te zijn; waarborgen der buitenlandsche mogendheden konden ons niet veel baten, want aan zulke waarborgen is tot mijn leedwezen somtijds naderhand eene hunne kracht zeer verminderende uitlegging gegeven. Men zou denken dat geheel Europa de bohoefte moest gevoeld hebben om de dikwerf terugkeerende oorlogen tusschen twee groote beschaafde volken te voorkomen, en dat het als het beste middel daartoe zou erkennen , de onbetwistbaar vredelievende der beide partijen in hare middelen van verdediging te versterken. Dit is echter niet het geval geweest; men heeft naar andere middelen gezocht. «Herhaaldelijk werd ons het voorstel gedaan dat wij ons met de vergoeding der oorlogskosten en met de slooping der vestingen in den Elsas en Lotharingen zouden vergenoegen. Daartegen liob ik mij steeds verzet omdat ik dat middel als onpraktisch in het belang van het behoud des vredes beschouw. Het vestigen van een servituut op vreemden grond is een zeer bezwarende last voor het gevoel van souvereiniteit en onafhankelijkheid van dengeen die daardoor getroffen wordt. De geheele afstand der vestingen zal naauwelijks onaangenamer gewaarwordingen opwekken, dan liet verbod van den buitenlander om op eigen gebied naar goedvinden te mogen bouwen. De slooping der weinig beteekenende vesting Huningen is misschien vaker tot het opwekken der hartstogten in Frankrijk met vrucht gebezigd geworden, dan het verlies van eenig gedeelte van het veroverde gebied hetwelk Frankrijk in 1815 te lijden had. Ik heb daarom aan dat middel geene waarde gehecht; te minder daar door hetzelve niet belet werd dat de Fransehen hunne uitvalspoort in de nabijheid van München en Stuttgart behielden. Deze moest verder achterwaarts verplaatst worden. H Een ander middel — hetwelk ook door ingezetenen van den Elsas en Lotharingen aanbevolen werd — zou geweest zijn , van die gewesten eenen neutralen staat, gelijk Belgie en Zwitserland, te vormen. Dan zou men eene keten van neutrale staten van de Noordzee tot aan de Alpen verkregen hebben, die het voorzeker voor ons onmogelijk zou gemaakt hebben Frankrijk te land aan te tasten omdat wij gewoon zijn verdragen en neutraliteiten te eerbiedigen en omdat wij door dit tusschenliggende gebied van Frankrijk afgescheiden zouden zijn geworden ; maar Frankrijk zou daardoor geenszins verhinderd zijn om zijne vloot met landingstroepen naar onze kusten te zenden , of Fransche troepen bij bondgenooten te ontschepen en op ons gebied te doen binnenrukken (zulk ten plan heeft in den laatsten oorlog bestaan maar is niet uitgevoerd). Frankrijk zou dus door de neutrale Staten tegen ons beschermd
zijn geworden; maar wij zouden, zoo lang onze vloot niet tegen de Fransche opgewassen is, aan de zeezijde niet gedekt geweest zijn Dit was echter slechts eene bijkomende reden. De hoofdreden was, dat de neutraliteit dan alleen houdbaar is , wanneer de bevolking den vasten wil koestert om hare neutrale en onafhankelijke positie te handhaven en des noods hare neutraliteit gewapender hand te verdedigen. Dit hebben Belgie en Zwitserland gedaan; tegen ons ware dat niet noodig geweest; maar hunne neutraliteit is feitelijk door de beide partijen geëerbiedigd geworden. Beiden willen neutrale en onafhankelijke staten blijven. Dit was in den eersten tijd niet van den te vormen neutralen staat ElsasLotharingen te onderstellen; men moest veel eer verwachten dat de Fransche elementen, welke aldaar nog lang aanwezig zullen zijn en met hunne belangen, sympathien en herinneringen aan Frankrijk gehecht zijn, dezen neutralen staat, wie ook zijn Souverein wezen mogt, bij het uitbarsten van een nieuwen Fransch-Duitschen oorlog zouden bewegen om zich weder bij Frankrijk te voegen; en de neutraliteit zou dus eene voor ons schadelijke, voor Frankrijk voordeelige hersenschim geweest zijn. li Er schoot dus niets anders over dan deze gewesten met hunne vestingen in het volle bezit van Duitsehland te brengen om ze zelf als een sterk bolwerk van Duitsehland tegen Frankrijk te verdedigen , en om het uitgangspunt van mogelijke nieuwe Fransche aanvallen eenige dagmarschen verder achterwaarts te verplaatsen, voor het geval dat Frankrijk, nieuwe krachten verzameld hebbend of in het bezit Tan bondgenooten, ons andermaal den handschoen mogt toewerpen." De rijkskanselier ontkende niet dat aan de inlijving van de genoemde gewesten in Duitsehland in do eerste plaats het verlangen der ingezetenen om niet van Frankrijk afgescheiden te worden in den weg stond. Hij betoogde uitvoerig dat het met geduld en inschikkelijkheid niet moeijelijk zou vallen dat verlangen allengs te overwinnen , en uitte de stellige hoop dat men binnen niet te langen tijd dit doel zou kunnen bereiken. Daartoe moest ook de voorgedragene wet strekken, waaromtrent hij ten slotte zeide: n Plaatst u bij de overweging daarvan niet op het standpunt, als of gij besluiten voor eene verre toekomst te nemen hadt. De gesteldheid van zaken is buitengewoon, daarom kunnen wij niet ver vooruitzien ; ik ben buiten staat om te zeggen hoe de toestand dier gewesten over drie jaren zal zijn. Wij stellen u slechts eene poging voor om het begin van den juisten weg te vinden , waarvan het vervolg dooide ondervinding moet aangewezen worden. Laat aan de toekomst de vrije hand over. Weet gij betere middelen en wegen dan wij, dan zult gij de verbondene regeringen voor teregtwijzing vatbaar vinden. Laat ons gemeenschappelijk met Duitsch geduld en Duitsche liefde jegens allen en vooral jegens onze nieuwe Duitsche landgenooten trachten het gewenschte doel te bereiken." FRANKRIJK. In eene mededeeling van 2 Mei berigt de heer Thiers aan de gewestelijke overheden, » dat de operatien tegen Parys worden voortgezet naar een mot beleid en geestkracht ontworpen plan , hetwelk spoedig vruchten zal dragen " Hij zegt daarin ook , dat de uitslag der gemeentelijke verkiezingen in Frankrijk eene veroordeeling voor de Commune is. — Het officiele dagblad van het Fransche gouvernement zegt in zijn nommer van 1 Mei: " De dagbladen der opstandelingen hebben getracht de bevolking van Parys door schaamtelooze logens omtrent de uitkomst van de militaire operatien der laatste dagen te misleiden. Zij zijn daarin slechts ten halve geslaagd; in Parys verspreidt zich de mare dat de Commune slechte tijdingen ontvangen heeft. Die slechte tijdingen, welke bezwaarlijk geheim gehouden konden worden, waren: ten eerste de uitwerking van het bombardemont op de forten Issy en Vnnves, die thans buiten staat zijn om zich langer te verdedigen ; ten t weede de afvalligheid van zekere bataillons nationale garde, wier voorbeeld eenen zeer slechten invloed op den geest der andere bataillons zou gehad hebben. » De weêrstand — dit blijkt uit een aantal verschijnselen — wordt niet meer geschraagd door de kracht die hij aanvankelijk in de blinde opgewondenheid der eerste dagen heeft gevonden. In het broeinest des opstands zelf, namelijk in Montmartre, zijn de gemoederen grootelijks bekoeld; de bataillons nationale garde van dat deel der stad staan in het vuur geenszins zoo vast en zoo dapper pal, als de officiele en officieuse berigten van de Commune verzekeren; naar de bekentenis van eenen officier dier bataillons hielden de onderofficieren niot stand, en gingen de soldaten bij het eerste schot op de vlugt. i) In° die algemeens ontmoediging ligt de verklaring der pogingen, door de Commune gedaan om door het pressen tot de krijgsdienst het uiterste te verkrijgen wat er met dat middel te verkrijgen is. Zij heeft het gewaagd requisitien van manschappen aan de woningen te doen; dit middel bezigt zij met zekere behoedzaamheid; maar zij maakt zeer kwistig gebruik van placaten , houdende oproepingen tot de krijgsdienst; overal"aan de wachtposten der nationale garde ziet men die dringende en soms dreigende oproepingen van alle '20- tot 40jarige mannen, inzonderheid van die nationale garden welke tot nu toe hebben geweigerd deel aan den strijd te nemen. n Voor het huisvesten van de manschappen der door gevechten of weêrspannigheid gedunde bataillons, welke op nieuw moeten worden georganiseerd, wordt het middel van requisitie steeds gebezigd; die manschappen leven met hun gezin in vertrekken van andere ingezetenen, zonder ze gehuurd te hebben of huur te betalen. Do eigenaren dier vertrekken zijn meestal zeiven in geldverlegenheid, en zouden aan de Commune kunnen toevoegen dat zij hen tot armoede heeft gebragt door 500,000 ingezetenen der stad tot uitwijking te noodzaken; ongelukkig doet zich in Parys maar ééne stem meer hooren, namelijk die van de Commune; alle andere stemmen zijn er gesmoord, en de Commune gedoogt peene beantwoording. Volgens eene mededeeling van le Monde , een Fransch dagblad van le»itimistische en katholieke kleur, bestaat er tusschen de twee takken der Fransche Bourbons-familie eenstemmigheid in beginsel, maar zijn er tusschen hen geeno bepaalde afspraken gemaakt noch voorwaarden voor fusie of zamensmelting hunner belangen en regten vastgesteld. » De prinsen Orleans — zegt het genoemde blad — beschouwen met den graaf van Chambord de wederoprigting der legitime en erfelijke monarchie als den besten uitweg voor Frankrijk, als den eenigen waarop kans van bestendigheid te vinden is, terwijl de instandhouding
der republiek of eenige andere regeling van voorloopigen aard den weg voor de wederoprigting der Keizerlijke dynastie zou banen. ii Er bestaat dus in beginsel hartelijke eenstemmigheid: de graaf van Parys en de andere prinsen van de familie Orleans zijn van harte gezind om den graaf van Chambord, indien hij door de Fransche natie tot den troon wordt geroepen, als souverein te erkennen, hem ter goeder trouw te dienen, en elke persoonlijke aanspraak, behalve die uit de bloedverwantschap voortvloeijen, te laten varen De prinsen Orleans willen thans geene bepaalde bedingen voor de fusie voorslaan of aannemen; die bedingen zullen, naar zij meenen, een uitvloeisel van den lonp der gebeurtenissen zijn, eer dan het onderwerp eener bepaalde overeenkomst." — In een schrijven uit Versailles van 1 Mei zegt de correspondent der Inde'pendance Beige : » Verzoening met Parys schijnt niet meer mogelijk ; het kanon heeft thans te beslissen. Intusschen wordt het hoofd der uitvoerende magt, de heer Thiers, fel bestookt. Sedert zijne laatste redevoering, welke aanleiding tot het bekende protest van den legitimist Audren de Kerdrel gaf, en sedert hij getoond heeft de drie oudrepublikeinsche ministers Favre, Simon en Picard, niet te willen ontslaan, wordt er, vooral door leden van de regter zijde der Nationale Vergadering, onbewimpeld moeite gedaan om zijn gezag en zijn bewind te ondermijnen. Bij die leden voegen zich militairen van hoogen rang, die den heer Thiers verwijten dat hij den veldheer wil spelen en daardoor reeds eenige ongelukken aan ons leger berokkend heeft." Een ander correspondent, die van het Brusselsche dagblad le Nord, zegt in een schrijven uit Versailles van 30 April: »Die dagbladen, welke in den geest van de regter zijde der Nationale Vergadering worden geschreven, vallen sedert eenige dagen den heer Thiers heftig aan; zij verwijten hem zwakheid, onvoorzigtigheid en gebrek aan voortvarendheid , en daarmede spreken zij de meening van een vrij groot deel der Vergadering uit. Parys zal overwonnen worden, dit lijdt geenen twijfel; maar daarna zal er èn strengheid èn beleid noodig zijn om de herhaling van zoodanige bewegingen in de hoofdstad te beletten; dit is eene zware taak, welke de hartelijke zamenwerking der wetgevende en der uitvoerende magt vereischt; en op zoodanige zamenwerking bestaat er thans weinig vooruitzigt. » Zoo lang de burgerkrijg duurt zal de Vergadering de noodzakelijkheid begrijpen om den heer Thiers te schragen; doch na de onderwerping van Parys is er eene scheuring tusschen de twee staatsmagten te duchten. Zeker is het, dat de meerderheid der Vergadering niet met den heer Thiers eenstemmig is, maar hem en zijn bewind haars ondanks gedoogt; juist daarom is het gematigd republikeinsche gedeelte der Vei'gadering thans geheel op de hand van den heer Thiers. w De Vergadering heeft uit haar midden eene commissie, ten deele uit militairen bestaande, benoemd om onderscheiden ontwerpen voor de reorganisatie des legers, ingediend door leden, te onderzoeken; daaronder zijn er twee opmerkelijk, een van den heer de Mornay en een van den generaal des Pallières, beide gegrond op het beginsel van algemeene dienstpligtigheid." — De burger Raoult-Rigault, door de Commune als hoofd der politie , ontslagen en tot » procureur der Commune" benoemd zijnde, heeft de uitgifte van het dagblad l'Echo da Soir doen staken en een ander Parysch dagblad, la Paix, in beslag doen nemen. Dit geeft aan Rochefort aanleiding om in zijn dagblad te klagen dat de verplaatsing van Raoult-Rigault nog geen einde aan de willekeurige maatregelen togen de drukpers en aan het stelsel van smoring der publieke opinie gemaakt heeft. — Aan de bezetting van het fort Issy is, zoo zij zich binnen een vierde van een uur overgaf, behoud van leven en vrijheid aangeboden doch onder beding van buiten Parys verblijf te houden. Dit aanbod is door den bevelhebber der Commune als eene beleediging hooghartig verworpen. Het dagblad der Commune zagt dat Cluseret afgezet is wegens achteloosheid in de vervulling zyner dienstpligten. Delescluse is wegens den staat zijner gesloopte gezondheid uit de Commune getreden. ENGELAND. Blijkens de beursberigten van de Londensche ochtendbladen van gisteren, 3 Mei, heeft de verwerping der motie van den heer Smith, welke tegen de bij het Lagerhuis aanhangige begrooting der middelen gerigt was, den prijs der Engelsche fondsen Dingsdag doen rijzen; voor de consols bedroeg de rijzing een vierde percent. Het blijkt nu, dat er onder de Londensche beurslieden ernstige vrees voor eene kabinets-krisis, welligt leidende tot ontbinding des Parlements, bestaan had. Bij de door het Lagerhuis verworpen motie van den heer Smith betrof het twee vraagstukken, het politieke en het finantiele, dat is: het bestaan des kabinets, en de vraag of de vermeerdering van de ontvangsten der schatkist enkel uit de directe belasting gevonden zou worden, en of zij niet zou kunnen worden noodeloos gemaakt door schorsing der maatregelen tot schulddelging met hulp van conversie van perpetuele renteschuld in losrenten en annuïteiten. Het finantiele vraagpunt is nog geenszins afgedaan; er zullen bij de voortzetting van do behandeling der begrooting verscheiden pogingen worden gedaan om het te doen beslissen in eenen anderen zin dan de regering voorgesteld heeft. Doch in de zitting van het Lagerhuis van Maandag heeft het politieke vraagstuk het zwaarst gewogen en eene beslissing bekomen. Uit de lijst der uitgebragte stemmen blijkt dat slechts e'ón conservatief lid tegen Smith's motie heeft gestemd, en slechts vrij liberale leden voor dezelve, terwijl er nagenoeg zes honderd leden in de zitting van dien dag tegenwoordig waren. — Het gouvernement heeft magtiging gevraagd om in het Iersche graafschap Westmeath en in de naaste omstreek de habeas-corpus-acte (de constitutionele waarborgen voor de persoonlijke vrijheid der burgers) te schorsen, ten einde die landstreek te kunnen bevrijden van het schrikbewind hetwelk de geheime vereeniging van de Ribandlieden er sedert geruimen tijd uitoefent. De daartoe strekkende bill is door het Hoogerhuis eergisteren ten tweeden male gelezen; de eenige tegen haar ingebragte bedenking was dat de regering in deze voordragt niet ver genoeg ging, en dat zij zo reeds veel eerder had behooren te doen. Bij deze gelegenheid verklaarde de minister voor do Iersche zaken, dat er naar het oordeel der regering geen onderling verband tusschen het Fenianismus en hei Ribandismus bestond; dat het twee onderschei-
dene zamenspanningen waren, de eene met politieke, de andere met maatschappelijke bedoelingen werkzaam. TURKYE. Blijkens de berigten uit Konstantinopel van 21 April ontving de Porte steeds gunstige tijdingen van de expeditie tegen de oproerige volksstammen in Arabie. De noodeloos sterke uitrusting dier expeditie had intusschen bij den Onderkoning van Egypte achterdocht gewekt; en ten einde zich en zijn gebied tegen alle gebeurlijkheden in veiligheid te stellen , deed hij op eenige punten aan het Suezkanaal fortificatiewerken aanleggen ; hiervan onderrigt zijnde had de Sultan zijnen kamerheer en vertrouweling Nevrez-pascha naar Egypte gezonden om zijne misnoegdheid daarover aan den Onderkoning te kennen te geven. De oproerige beweging der Arabische volksstammen in Algerie had onder de Turken in Konstantinopel do hoop op het terugkrijgen van dat land doen herleven; er werd ook gezegd dat Abdelkader zijnen zoon uit Daraaskus naar Algerie had gezonden om er, gelijk hij zelf voorheen gedaan had, den vrijheidskrijg te helpen voeren. Het Grieksche handelsvaartuig Byzantion is den 22sten April jl. van Odessa vertrokken met het lijk van den heiligen martelaar Gregorius aan boord; het schijnt bij nacht in alle stilte voorbij Koustanlinopel gevaren te zijn, ten einde de aanleiding tot demonstratien in Konstantinopel, waartoe de Grieksche bevolking er plannen gevormd had, af te snijden. In afwachting van de komst van dat schip werden in Athene, blijkens de berigten uit die stad van 19 April, groote aanstalten gemaakt om het stoffelijke overschot van den » eersten martelaar van Griekenlands onafhankelijkheid" met groote staatsie te ontvangen, en zag men er meer en meer blijken van aanwakkering van den ouden volksgeest De nog levende strijders van den vrijheidskrijg begaven zich naar Athene om er aan het lijk van St. Gregorius eer te bewijzen. De Koning Georg was den 18den April van zijnen togt door den Griekschen Archipel to Athene terug gekomen. ITALIË. Een dagblad van Florence, VItalië, zegt in zijn nommer van 26 April jl.: «Sedert eenige dagen zijn hier onjuiste geruchten in omloop omtrent maatregelen, door ons gouvernement genomen of eerstdaags te nemen ten aanzien van de betaling der coupons buiten's lands. Zie hier wat er van de zaak is: Ter voldoening aan den meermalen in ons parlement uitgedrukten wensch moest de budget-commissie der Kamer beraadslagen over het vraagpunt van de betaling der interestbewijzen onzer staatsschuld in Londen en Parys; deze worden aldaar tot nu toe in goud naar den wisselkoers van den dag betaald, en niet, als hier te lande, met de onverwisselbare en tot wettig betaalmiddel verklaarde biljetten der Nationale Bank. Nu is vroeger herhaaldelijk het denkbeeld geopperd om het buitenland in dat opzigt met het binnenland gelijk te stellen en de betaling der coupons met goud te Londen en te Parys te staken. Drie verschillende gevoelens zijn dienaangaande in den schoot der budget-commissie uitgesproken, namelijk 1°. dat de betaling in goud eene wettelijke verpligting voor ons is en niet mag worden gestaakt; 2°. dat de verpligting daartoe niet uit de wet voortvloeit, maar uit de bewoordingen der uitgegeven staatsschuldbrieven, en dat, dewijl er in den loop dezes jaars wijziging in die schuldbrieven zal moeten gebragt worden, alsdan tevens derzelver bewoordingen derwijze zouden kunnen worden veranderd, dat zij niet langer de verpligting tot het betalen in goud medebrengen; 3°. dat er geenerlei verpligting voor ons bestaat, maar dat het voor ons staatscredict raadzaam en wenschelijk is de tot nu toe gebruikelijke betaling in goud buiten 's lands voort te zotten. i) Met het oog op dat verschil van gevoelen, en daar het eer een regtsgeleerd dan een finantieel vraagpunt betreft, heeft de budgetcommissie den minister van finantien verzocht het advies van 's rijks regtsgeleerden in te winnen, opdat dit advies aan de commissie tot «rondslae: zou kunnen dienen voor de in deze zaak te nemen besluiten." o o BELGIE In de gisteren gehouden zitting der Belgische Kamer van Vertegenwoordigers is, na eene nieuwe schermutseling tusschen het gematigde en het radicale gedeelte van de liberale partij, gevoerd door de heeren Couvreur en Frère, van de regter zijde een voorstel gedaan om de discussie over art. 1 van de voordragt der regering tot wijziging der kieswet (dat is over de verlaging van den census voor het gewestelijke en het gemeentelijke stemregt tot twintig en tot tien francs) te sluiten; dit voorstel is met 60 tegen 47 stemmen aangenomen; de gansche linker zijde stemde ertegen, de regter,behalve drie leden, er voor. Vervolgens werd overgegaan tot de stemming over de talrijke amendementen ; zij zijn alle behalve één verworpen; die strekkende tot afschaffing van den census en tot deszelfs vervanging door eenen ol anderen waarborg van capaciteit (of geschiktheid ter uitoefening van het stemregt) zijn verworpen met eene zeer groote meerderheid; die tot toevoegieg van het beginsel van capaciteit aan den census met niet zoo groote maar toch aanzienlijke meerderheden; het conservative amendement van den heer Dumortier , tot splitsing der stemgeregtigden in drie tegen elkander opwegende klassen, nagenoeg eenstemmig. Aangenomen is met groote meerderheid het van de regter zijde door den heer Tack ingediende amendement hetwelk de uitoefening van het stemregt ontzegt aan die stemgeregtigden welke onderstand van het openbaar armbestuur genieten of in den laatsten tijd genoten hebben. Ten slotte is art. 1 van de voordragt der regering, dat is hare hoofdzaak, aangenomen met 64 tegen 34 stemmen, terwijl 9 leden (progressisten of radicalen) weigerden hunne stem uit te brengen. De discussie over de voorgedragen kieshervorming was door de Kamer den 18den April aangevangen. J A P A N. In den laatsten tijd luiden de berigten uit het Japansche rijk onguns tig; zij gewagen van binnenlandsche beroerten, wier oorzaak niet bepaald opgegeven wordt en aan de Europesche berigtgevers niet juist bekend schijnt geweest te zijn. De in Engeland met de jongste brievenmaal ontvangen berigten uit Achter-Azie behelzen de volgende tijdingen uit Jeddo van 11 Maart jl.:
ii Een der voornaamste leden van het tegenwoordige bewind is in den nacht van 26 op 27 Februarij vermoord. De een zegt dat Hiresawa Sanji, dus is de naam van het slagtoffer, zich bij eenige leden der partij van Hossakawa gehaat had gemaakt. Een vijf-en-twintigtal hunner drongen zijn jaski binnen, troffen hem met hunne sabels en sloegen hem eindelijk het hoofd van den romp. Anderen verzekeren dat hij in den slaap verrast werd door één man, die tot de klasse der jakounins behoort. » Te Kawasaki, een dorp gelegen halverwoge tusschen Jokohama en Jeddo, is een gouvernements-officier vermoord. De moordenaar is gearresteerd. Men schrijft deze misdaad aan staatkundige redenen toe. ii Overal heerschen onlusten ; te Jeddo vreest men ieder oogenblik voor eene manifestatie. In de provincie Bungo lieersclit volslagen oproer ten gevolge der hooge belastingen Er schijnen ook ernstige ongeregeldheden in het noordelijk gedeelte van Nippon te heerschen; het gouvernement heeft last gegeven vier oorlogsschepen te wapenen , om de beweging aldaar te onderdrukken." Voorts wordt uit Jokohama gemeld dat het aanleggen van eenen spoorweg tusschen die stad en Jeddo naar wensch vorderde. VEREENIGDE STATEN. Aan de langdurige geschillen over de wettigheid van het papiergeld der Vereenigde Staten is thans door het hooggeregtshofeen eind gemaakt; het heeft de wet waarbij de muntbiljetten tot wettig betaalmiddel verklaard zijn, niet strijdig met de constitutie geacht en ook op do vóór hare uitvaardiging aangegane contracten toepasselijk verklaard. Deze uitspraak is met vijf tegen vier stemmen geveld. TELEGRAPIIISCHE BERIGTEN. Versailles , 3 Mei (des morgens). Dezen nacht was de kanonnade zeer hevig, echter is er nifets van belang voorgevallen. De Parysche dagbladen maken de naar Issy gezondene sommatie tot overgave bekend met het door Rossel daarop gegeven antwoord, waarin gezegd wordt, dat hij, indien op nieuw zulk eene onbeschaamde vordering wierd gedaan, den parlementair zou laten fusilleren. Le Vengeur spreekt van een schrijven des Duitschen generaals von der Tann aan de Commune , waarop door Grousset geantwoord is. Het door de dagbladen der Commune verspreide gerucht, dat Mac Mahon zijn ontslag zou hebben genomen, is van allen grond ontbloot. Veesaili.es, 4 Mei (8 ure des morgens). De werken van aanval komen steeds nader bij het fort van Issy, welks bezetting thans niet meer ontsnappen kan. Het kanon- en geweervuur houdt aan; er is echter nog geen belangrijk gevecht voorgevallen. Jules Favre is heden naar Brussel vertrokken om de onderhandelingen te bespoedigen. Een dagblad zegt dat de prinsen van Orleans den last hebben ontvangen om Frankrijk te verlaten. Parys , 3 Mei (des morgens). In opgaven van de zijde der Commune wordt gezegd dat de troepen van Versailles dezen nacht een hevigen aanval op den molen van Saqu9t gedaan hebben maar terug geslagen zijn. Te Issy zijn die troepen tot aan de mairie doorgedrongen, maar vervolgens terug geslagen. Aan beide zijden zijn gevoelige verliezen geleden. Sedert gisteren-avond hebben bij Neuilly verscheiden gevechten plaats gehad, die geen resultaat opleverden. Het wegruimen der gedenkzuil op de Place Vendöme is op 8 Mei bepaald. De leden der Commune en een bataillon der nationale garde zullen daarbij tegenwoordig zijn. Parys , 3 Mei (des morgens). Ten gevolge van vertoogen van de Duitsche militaire overheid moet de bezetting van het fort van Vincennes verminderd worden. Te Asnières en Neuilly duurt het kanonen geweervuur met tusschenpoozen voort. Bij Issy en Montrouge is de kanonnade zeer hevig. De troepen van Versailles hebben in den afgeloopen nacht, na de gefoedereerden tot den terugtogt te hebben genoodzaakt, het park en het dorp van Issy bezet, en bestoken het fort thans van de west- en zuidzijde. De uitgave van het dagblad la Nation Souveraine is verboden. Een aantal van 3500 vrijmetselaars heeft besloten zich ter verdediging van de Commune bij de nationale garde aan te sluiten. W ef.nen , 3 Mei. De commissie van het Huis van Afgevaardigden heeft heden beraadslaagd over de voordragt betreffende de uitbreiding van de bevoegdheid der landdagen in zake van wetgeving, en na langdurige discussien, met 18 tegen 5 stemmen, het voorstel van den heer Rechbauer aangenomen, om ten aanzien van die voordragt tot de orde van den dag over te gaan. Konstantinopel , 3 Mei. Het resultaat der zending van Nevrezpascha naar Egypte is nog niet officieel bekend; naar men echter vrij stellig verneemt heeft de Onderkoning verzekerd dat hij geene forten bouwde , en bevredigende ophelderingen gegeven aangaande het bijeentrekken van troepen bij Cairo. Men gelooft dat de Onderkoning weldra te Konstantinopel een bezoek aan den Sultan zal brengen. Bucharest , 3 Mei. Bij de gemeentelijke verkiezingen hier ter stede heeft de rooAe partij eene volslagene nederlaag geleden. De heer Rosetti is tot burgemeester verkozen. New York , 3 Mei. Ingevolge eene aanvrage van Engelsche houders van aandeelen in den Erie-spoorweg heeft de regtbank den bankier Gould gelast om de boeken der Erie-spoarwegmaatschappij te laten onderzoeken.
---

