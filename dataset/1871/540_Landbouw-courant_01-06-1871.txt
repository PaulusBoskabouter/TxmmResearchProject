FEUILLETON.
ALGEMEENE BEGRIPPEN VAN LANDBOUW-SCHEIKUNDE, KENNIS VAN DEN BODEM EN DEN MEST. VIL (Vervolg van L.-C. n°. 21.) Zandgrond bestaat hoofdzakelijk uit kiezelzuur, en is vooral daardoor gekenmerkt, dat zijne deeltjes niet zamenhangen , zelfs niet bij aanwezigheid van vocht. Uit den aard der zaak Zijn er verschillende soorten van zandgrond, afhankelijk van de inmengselen , die er in voorkomen. Het minst voor plantengroei geschikt is stuifzand. Kleigrond heeft in tegenstelling van zandgrond veel zamenhang ; bij aanwezigheid van water pakt hij vast ineen en vormen er zich stukken, die soms zelfs bij langdurig uitdroogen niet dan met Inoeite uiteenvallen. Het hoofdbestanddeel van kleigrond is kiezelzure aluinaarde of pijpaarde. Zuivere kleigrond is voor slechts zeer weinig planten geschikt. Deze komt echter betrekkelijk weinig voor. Bijna altijd vindt men klei en zand in den bodem gemengd, en dit mengsel levert de beste bouwgronden op, namelijk de dusgenaamde leemgronden, dat zijn dezulke, die hoogstens voor de helft uit klei bestaan. Is er meer zand dan klei in aanwezig, dan noemt men zulke gronden zandige leemgronden (met klei), in tegenstelling van leemige zandgronden, die meer klei dan zand bevatten (met Tl-u--1- klei). Over kalk- en magnesia-gronden behoeft hier niet gesproken te worden, omdat zij in ons land niet voorkomen. Alleen vindt men enkele zoogenaamde mengelgronden , dat zijn dezulke, die behalve eenige klei, kalk als koolzuren kalk bevatten, waarvan de hoeveelheid zeer kan verschillen. Men kan het kalkgehalte van zulke gronden aantoonen, door bij een weinig grond sterken azijn of zoutzuur te doen, waardoor het koolzuur, waarmede de kalk gebonden is, als gas ontwijkt.
Gronden, die voor een groot deel uit geheel of gedeeltelijk vergane plantaardige overblijfselen bestaan, noemt men veengronden, welke weder worden onderscheiden in hooge en lage veenen. Is het gehalte aan zulke overblijfselen zeer groot en zijn deze nog niet voldoende ontleed, of is zulk een grond niet met genoeg zand gemengd, dan is hij voor verscheidene planten ongeschikt. Hij kan voor het verbouwen van planten echter gereed gemaakt worden, o. a. door met behulp van kalk de zure bestanddeelen vast te leggen en de omzetting van de plantaardige overblijfselen te bespoedigen. Nog komen er op aarde grondsoorten voor, die groote hoeveelheden gips (zwavelzure kalk) of ijzer bevatten, waarbij, daar zij in ons land niet voorkomen, niet nader behoeft stil gestaan te worden, te meer, omdat er hier slechts van algemeene begrippen sprake is. (Wordt vervolgd.)
---

Zuig- en pers-tuinpomp
VAN JOHN WARNER & SONS, TE LONDEN. {Met eene afbeelding.) Behalve de pers- en zuig-tuinpomp, die in ons vorig n°. met een woord besproken is, en waarvan wij toen ook eene afbeelding gaven, is bij gemelde firma te Londen, of bare bekende correspondenten te Amsterdam, Rotterdam, Arnhem of Goes, ook. verkrijgbaar een zoogenaamde zuig-
en pers-tuinpomp, op wagen, gelijk men uit bijgaande figuur ziet, geschikt niet alleen voor water, maar ook voor gier; er is een geoctroyeerde verbeterde „stuffing-box" bij aangebragt. De prijs, zonder slangen, bedraagt f 70. Het werktuig is gemakkelijk en ligt te hanteren en doet met weinig kracht veel effect. Men kan er spoedig en op vrij verren afstand mede spuiten, en om die reden bij beginnenden brand er dienst van hebben, te meer daar er in weinig tijds veel water mee verplaatst kan worden.
---

Vier „aquajeeten"
UIT DE FABRIEK VAN JOHN WARNER & BONS, waterbouwkundige ingenieurs te Londen. Wel vier afbeeldingen.) Voor deze werktuigen (nieuw verbeterd stelsel van draagbare zuig- en perspomp met vertikaal werkende luchtketel) is genoemde firma voorleden jaar te Arnhem met een diplome d'honneur bekroond. Het zijn de beste hand-tuinspuiten, die tot nu toe bekend zijn. Op vier verschillende wijzen zijn zij vervaardigd, gelijk blijkt uit de hierbij afgedrukte figuren. Fig. 1 stelt voor een aquaject met india rubber zuigpijp, om liet water uiteen reservoir te pompen, op ijzeren voet en gegoten ijzeren zuig-luelitketel,
Fig. 1. waaraan twee zijstukken bevestigd zijn, om de voeten op te zetten. De prijs er van is flB (compleet 45 francs).
Fig. 2 is de afbeelding van een aquaject zonder zuig-luchtketel; met inbegrip van aan- en afvoerbuizen kost deze volgens de nieuwste fransche prijslijst 45 francs. Fig. 3 is een kleine hand-aquaject, met beweegbare rigtbuis, terwijl het water er in wordt opgezogen door een buis van caoutchouc, die men in een emmer legt, evenals noodig is bij het werktuig, door fig. 2 voorgesteld. De aquaject, fig. 3, kost compleet volgens gezegde franschc geïll. catalogus 25 francs.
Fig. 4. Fig. 4 eindelijk heeft behalve de pomp ook een gegalvaniseerden ijzeren emmer, waarin het water moet gegoten worden, dat men wil wegspuiten ; de prijs er van bedraagt / 20 (geheel compleet fr. 48.75). De cilinders enz. zijn geheel uit koper vervaardigd. De werktuigen zien er alle zeer behagelijk uit, en men kan het water er mee op vrij verren afstand brengen. Ze kunnen gemakkelijk in en uit elkaar genomen worden, indien dit om de eene of andere omstandigheid noodig is. In menig opzigt kunnen zij van veel nut zijn, om welke reden wij dan ook meenden de aandacht van belanghebbenden er op te mogen vestigen, met de opmerking er bij, dat zij bij de bekende correspondenten van het huis Warner &C°. in ons vaderland te ontbieden zijn.
---

