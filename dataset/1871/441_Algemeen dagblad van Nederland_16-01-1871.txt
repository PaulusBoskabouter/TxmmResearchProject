De invloed van ’t vernuft.
JU De betrekking tusschen onzen geest en de stof te bepalen, was door alle eeuwen heen ’t geliefkoosd vraagstuk der wijsbegeerte. Om aan de oplossing van dat problema mee te werken, behoeft onze geest te worden ingewijd in den ontwikkelingsgang van 't vraagstuk, door alle tijden heen tot op heden. Is dat een reden om er niet over te spreken in ’t openbaar; of zijn de grenzen, welke ’t vraagstuk in onze dagen heeft bereikt, genoegzaam toegankelijk voor een ieder om te worden gekend en begrepen door allen, wier geest niet door vooroordeel is beneveld? Zijn niet de groote uitkomsten in dé stoffelijke en zedelijke wereld reeds door de wetenschap verworven grenspalen, die ieder kan aanschouwen? Kan niet elk, al is hij ook geen sterrekundige, eischen dat men voor hem niet verborgen houde, dat onze aarde een bol is, die in ie onmetelijke ruimte zijne bepaalde loopbaan, afhankelijk van de zon, heeft — van de zon, het middelpunt van een stelsel van planeten, waarvan de bol, dien wij bewonen, er eene is? Hoeveel dwaling en ijdele vrees is niet weggevaagd door deze eenvoudige mededeeling op ’t gebied der astronomie ! In onze eeuw mag geen enkele tak van wetenschap zijns uitkomsten voor ’t volk verborgen houden. Het licht der kennis moet ruim en algemeen verspreid worden in alle rijen der menschheid. Wat goed is in de astronomie, is nog beter in de volkshuishoudkunde. Ook deze wetenschap levert haren beoefenaren moeielijk te volgen bewijsgronden; maar de groote uitkomsten welke zij verkregen, zijn voor ieders geest toegankelijk. Deze wetenschap, die de stoffelijke belangen der menschheid bestudeert; die de wetten tot ontwikkeling van rijkdom naspeurt; die de dingen onderzoekt, te midden waarvan ons dagelijksch leven voorbijsnelt, en waarvan onze verbeeldingskracht zich in den regel valsche en onjuiste voorstellingen maakt, wanneer onze geest niet wordt ingewijd in ’t begrip van den zuiveren, waren toestand — deze wetenschap behoort ook tot die, welke de betrekking tusschen onzen geest en de stof helpen vinden. Ook zij stelt de vraag: „Is de natuur ter wille des menschen geschapen ?” De waarneming antwoordt: „De natuur betoont zich volstrekt niet dienstvaardig en gemakkelijk, wanneer de mensch zich voor de eerste maal tegenover haar gesteld ziet.” De oogsten rijpen niet zonder moeielijken arbeid, en het wildbraad komt niet zonder zorg en moeite op onze tafel. Waar de natuur alleenheerschappij voert, zijn vruchtbare gronden met ondoordringbare bosschen bedekt; en de mensch, die daarin met bijl en houweel gewapend, wil doordringen, moet, behalve de door elkander gegroeide takken en boomstammen, ook nog ’t vleeschvretend gedierte en venijnige slangen overwinnen. In de met bouwgrond ruim gevulde valleien heerscht ’t water even oppermachtig als ’t wild gêdierte in de wouden; en de rivieren vormen moerassen, niet minder gevaarlijk voor ’s menschen leven dan ’t zijne natuurlijke vijanden in de wouden waren. Overal echter vindt men naast het gift ’t geneesmiddel. Zoo de mensch' de blinde krachten, die hem omringen, heeft leeren kennen en ze aan orde gewennen, gevoelt hij zich minder schuchter en angstig dan in zijn oorspronkelijken natuurstaat. Daarvan hebben wij ’t voorbeeld in de wilde volkstammen welke, hoewel zij al hunne krachten behoeven om in hun levensonderhoud te voorzien, daartoe toch reeds in staat zijn. Toch heeft die wilde Indiaan nog een armzalig leven. Indien de honger hem kwelt, moet hij den geheelen dag zijn leven wagen om dén buffel te bestrijden, en hij scherpt zijn vernuft, maakt pijl en boog, en met die gebrekkige wapenen gaat hij ter jacht. Wil hij vruchten, dan moet hij die in ’t ondoordringbaar woud opzoeken; verlangt hij visch te eten, dan moet hij dien met moeite vangen. Hoe de wilden hunne woningen bouwen weten wij, en hoevele eeuwen er reeds zijn heengesneld over dien eer,voudigen, hulpeloozen toestand, waarin gebrek aan geestkracht ’t lichaam gebonden houdt, evenzeer.
Zoo levert reeds de eerste tijd der geschiedenis van ’t menschelijk geslacht vele blijken van de macht, die de den mensch omringende natuur op hem uitoefent. In den primitieven toestand kende men zelfs geen gereedschap; later bestaan de werktuigen uit steen; eerst veel later komt ’t ijzer in gebruik, en eeuwen waren er noodig alvorens de menschelijke geest zóó verre ontwikkeld was, dat hij partij wist te trekken van de stof, die hem omringde, om welvaart en gemak in ’t dagelijksch leven te vermeerderen. Wanneer men de maatschappelijke toestanden, zooals die door onze. westersche begrippen zich langzaam ontwikkelen, bij die der wilde volken van Afrika en Amerika, Azië en Australië vergelijkt, dan hebben wij ons zeker niet te beklagen. Onze ligchaamskracht staat over ’t algemeen met die der wilde volken gelijk; maar de kracht onzer gedachten heeft onze spieren ontheven van den last der voortbrenging, om dien overtebrengen op werktuigen, welke, in onophoudelijke toeneming van krachtsbetoon, de voortbrenging dagelijks gemakkelijker maken.
---

BUITENLANDSCHE POLITIEK.
Nu de oorlog heviger woedt dan ooit, mag men de gronden voor de verwachting, dat het spoedig vrede zal worden, wel eens overwegen. De Times redeneert aldus: „De oorlog van 1870 zal den toestand der Europeesche machten geheel veranderen. Maar welken invloed dat hebben zal op waarschijnlijkheid van een duurzamen vrede is npg niet te bepalen. „De oorlog van 1866 was wegens de vrijwillige samenvoeging ven Duitschland een stap tot den vrede, en in dien zin is ook de tegenwoordige oorlog een waarborg voor den vrede. „Bovendien hebben de Eranschen behoefte aan vrede, en de Duitschers wenschen dien ernstig. De overwinnaars kunnen dus vrede maken; maar omdat Duitschland zijne opperhoofden volgt, en deze niet door het volk worden vooruitgeloopen, is de overwinnaar weinig geneigd tot concessiën. Toch zal de eerste stap door Duitschland moeten worden gedaan. Zoolang de overwinnaars den oorlog voortzetten, zullen de overwonnenen zich blijven verzetten, tenzij men ze geheel zou willen ten onder brengen, en dit kan niet in de bedoelingen der Duitsche staatslieden liggen. „Den Duitschen keizer te kroonen te Parijs en hem in de Tuileriën de keizerskroon aan te bieden, om daarna Frankrijk aan zich zelf terugtegeven, zal waarschijnlijk de wraakoefening zijn ovef de beleedigingen, door den Franschen keizer Duitschlands opperhoofden dooide oorlogsverklaring aangedaan. „’t Arme Fransche volk boet zwaar voor de volgzaamheid, waarmede ’t gedurende twintig j aren ’t caesarisme gehuldigd heeft; maar deze boetedoening zal de toekomst van Frankrijk wellicht de rampen van een burgeroorlog be sparen!” Het bombardement Van Parijs gaat, voor zooveel’t mistige weder toelaat, onafgebroken voort. Sedert 27 Dec. worden de oostelijke, sedert 5 Jan. de zuidelijke forten beschoten. De bommen, die in Parijs vallen, hebben 22 duim diameter, zijn 65 duim hoog en wegen 80 Ned. ponden. Hunne uitwerking staat echter niet in verhouding tot hun omvang. In het fort Nogent alleen zijn er 1 0,000 gevallen (een der mariniers is belast met het tellen van die bommen). Nog geen enkele der manschappen is gedood. Slechts 2 zijn gekwetst. In het fort Vanvres zijn er 6000 gevallen en daar buiten 10-a 12,000. In dit fort telde men Donderdag-avond 5 Januari 4 dooden en 10 gekwetsten. Sedert dat tijdstip zijn in de verschillende forten en redouten slechts 15 manschappen gesneuveld en 60 gewond. De „vurige” argumenten der Pruisische beschaving binnen Parijs hebben enkele1 vrouwen en kinderen getroffen, en hier en daar brand gesticht, die echter spoedig door de actieve brandweer gebluscht wordt. In Engeland 'verheffen zich vele stemmen tegen de voortzetting van den oorlog en voor eene tusschenkomst van Engeland. Men beweert, dat daarmede de eer van ’t Engelsche volk gemoeid is. Te Saigon zijn door de Fransche marine een aantal
Duitsche koopvaarders als prijzen opgebracht. Meestal zijn het groote, kostbare, rijk beladen bodems. Hun aantal neemt dagelijks toe en alle Duitsche koopvaarders in de Chineesche zee ondergaan ’tzelfde lot. Er ontsnapt er bijna geen. Ook in China handhaaft de Fransche marine haar gezag. De Chineesche regeering had de bescherming van den Pruisischen gezant ingeroepen; maar het Duitsche oorlogsfregat de Medusa wordt in de haven van Yokohama geblokkeerd door de Fransche corvet Dupleix. De admiraal Dupré heeft voldoening gevraagd voor de beleedigingen, Franschen burgers in China aangedaan, en is voornemens de havens van China te plunderen en te verwoesten, indien hun die voldoening wordt geweigerd.
---

FRANKRIJK.
BUITENLAND.
In den Elzas en Lotharingen wordt de houding der bewoners tegenover de Duitschers niet beter; men moet er de garnizoenen versterken, waardoor de inkwartiering te erger drukt. De vijandschap is zelfs zoo, dat onlangs te Strasburg in de kazerne bij de Steenpoort 80 ruiten des nachts zijn ingeworpen, waarvoor aan de zoozeer door het bombardement geteisterde wijk, waarin de kazerne, ligt, 80,000 fr. boete werd opgelegd, De belastingen moeten meestal met geweld worden geïnd, ’t Zal lang duren, eer de Duitschers er als broeders worden bejegend. Het Petit Journal meldt, dat de burgeressen van den faubourg du Temple gereed zijn de Pruisen te ontvangen. Zij hebben hunne kamers gevuld met steenen, flesschen en bloempotten. De correspondent van den Times te Havre heeft een bezoek gebracht in het hoofdkwartier van generaal Chanzy te le Mans. Omtrent den geest, die bij de Franschen heerscht, zegt hij het volgende: Het hoofdkwartier van generaal Chanzy bevindt zich nog in de stad, terwijl zijn armee in cantonnementen rond de stad gevestigd is. Er waren te le Mans betrekkelijk weinig soldaten in garnizoen, maar de straten wemelden van krijgslieden die hetzij verlof hadden, of die kwamen om inkoopen te doen — ’t was eene bonte mengeling van uniformen. Den dag na mijne aankomst werd mij door generaal Chanzy eene audiëntie verleend. Op weg naar le Mans had ik gelegenheid met een tal Franschen te spreken, die allen tot de middelklasse behoorden, — natuurlijk was ik nieuwsgierig te weten, hoe zij over den oorlog dachten. Er heerschte de grootste eenstemmigheid onder hen: Zij willen van geen vrede hooren zoolang er één Duitscher op Fransch grondgebied zich bevindt, en geen opoffering van geld of raenschenlevens is hen te groot — mits de Duitschers slechts worden verjaagd. Zij zijn allen van gevoelen dat het getij veranderd is en dat de Duitschers, die vroeger na den slag van Sedan voordeelige en eervolle voorwaarden hadden kunnen bedingen, thans tot eiken prijs moeten verdreven worden. "Wat den toestand des lands betreft, zijn zij overtuigd dat er uitgeputte en ontvolkte districten zijn, maar Frankrijk, zoo meenen zij, komt zijn leed spoedig te boven — en het gouvernement heeft geen gebrek aan geld.
---

DUITSCHLAND.
Te Wezel is men lang niet gerust over de daar bijeenzijnde Fransche krijgsgevangenen. De burgemeester heeft onlangs afgekondigd, dat bij nachtelijk alarm alle inwoners hunne vensters moeten verlichten. In den nieuwejaarsnacht heeft het garnizoen van zijne wapenen gebruik moeten maken om de orde te handhaven. Niet overal geeft de oorlog aanleiding tot onuitwischbaren haat tusschen de vertegenwoordigers der beide nationaliteiten. Te Breslau woonde in hetzelfde huis, waar drie Fransche officieren waren ingekwartierd, een arme Duitsche vrouw meteen jongentje; haar man stond bij de landweer op het oorlogstooneel. Het jongske bezocht dikwerf de Fransche heeren, die het kind allerlei versnaperingen gaven. Een tijd lang bleef het kind echter geheel weg, totdat het onverwacht weder opdaagde en de officieren vertelde, dat hij een broertje had gekregen, moeder erg ziek was en hij alleen haar moest oppassen ; ’s Zondags moest het kind gedoopt worden, maar men had niemand om als peet te staan.
De officieren bestelden een rijtuig voor de kraamvrouw en waren ’s Zondags in de kerk, om te getuigen bij den doop, en verzorgden de Duitscbe moeder met gewone levensmiddelen, bovendien nog met taart en wijn, en een banknoot van ƒ175. Dr. Max Hirscb, onlangs veroordeeld tot twee maanden gevangenisstraf wegens een artikel over de door koning Wilhelm aan Lodewijk Napoleon III op Wilhelmshöhe verleende gastvrijheid, is in appèl gekomen en daarop vrijgesproken. De verdediging was opgedragen aan den Rijksen Lauddagsafgevaardigde Lasker.
---

