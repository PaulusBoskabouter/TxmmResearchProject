NEDERLANDEN. 's GRAVENHAGE, den 3den Mei 1871.
Bij Koninklijk besluit van 1 Mei 1871, n°. 17, is aan mr. E. de Man Ezn., op zijn verzoek, eervol ontslag verleend als kapitein bij de dienstdoende schutterij te Breda , en zulks op grond van art. 64 der gemeentewet. En zijn voorts bij de dienstdoende schutterij te Breda benoemd : tot kapitein L.,J. Fr. Aloys Schmid, thans 1ste luitenant; tot lsten luitenant L. J. M. Timmers Verhoeven, thans 2de luitenant; tot 2den luitenant C. L. Schleijer, thans fourrier. Bij Koninklijk besluit van 2 Mei 1871, n°. 11, is aan de na te melden officieren bij de rustende schutterijen, op hun verzoek, eorvol ontslag verleend als: bij die in Gelderland, 1ste bataillon, 2dj compagnie, aan L. F. H. Tischauser, als lsten luitenant; 11de bataillon, 8de compagnie, aan A. G. Wouters van den Oudenwijer, als 2den luitenant; bij die in Friesland, 7de bataillon, 2de compagnie, aan H. H. Drijfhout, als 2den luitenant. En zijn voorts bij do rustende schutterijen benoemd: in de provincie Gelderland, late bataillon, 2de compagnie , tot lsten luitenant W. Prins, thans 2de luitenant; tot 2den luitenant H. A. Artdré de la Porte; 5de compagnie, tot kapitein C. W. Brink, thans 1ste luitenant; tot lsten luitenant J. A. G. baron van Ittersum, thans 2de luitenant, tot 2den luitenant jhr. G. W. H. Mollerus; 11de bataillon, 3de compagnie, tot 2den luitenant A. Costerman, thans schutter; in de provincie Zuidholland, 10de bataillon , staf, tot lsten luitenantadjudant W. G. J. Verwey, thans 2de luitenant bij de 2de compagnie; 2de compagnie, tot 2den luitenant D. C. ter Veer, thans schutter; in de provincie Friesland, 7de bataillon, 2de compagnie, tot 2den luitenant W. Boersma. Bij Koninklijk besluit van 2 Mei 1871, n°. 16, zijn benoemd: tot lid van den geneeskundigen raad voor Gelderland en Utrecht, dr. P. Mazirel te Elburg, en tot plaatsvervangend lid van dien raad, N. van der Salm, apotheker van het ziekenhuis te Utrecht. MINISTERIE VAN MARINE. De Minister van Marine brengt ter kennis van belanghebbenden , dat te Amsterdam, in de maand Julij aanstaande, een vergelijkend examen zal worden gehouden tusschen jongelieden, die bij het garnizoenshospitaal te Amsterdam in verband met het onderwijs aldaar aan het Athenaeum Illustre gegeven wordende, wenschen te worden opgeleid tot Officieren van Gezondheid bij de Zeemagt. De toelating heeft slechts eenmaal in het jaar plaats en wel op den lsten October van elk jaar De aan te nemen jongelieden moeten op den dag der toelating den vollen ouderdom van zeventien jaren bereikt hebben, en niet ouder zijn dan twintig jaren; zij moeten vrij zijn van ligchaamsgebreken, welke hen ongeschikt maken voor de krijgsdienst, en van een onbesproken gedrag zijn. De ouders of voosden van hen die verlangen te worden toegelaten, moeten zich verbinden om naar behooren te zorgen voor woning, voeding, kleeding, boeken, instrumenten enz, van hunne zonen ofpupillen en wel overeenkomstig de voorschriften daaromtrent vastgesteld of lateivast te stellen. Ouders of voogden die verlangen dat liunne zonen of pupillen tot Officier van Gezondheid bij de Zeemagt worden opgeleid, moeten daartoe vóór of uiterlijk op den Sisten Mei aanstaande een verzoek indienen aan den Minister van Marine; indien deadspirant, hoewel niet ongenegen om ook hetzij voor de dienst hier to lande dan wel voor die in de koloniën in aanmerking te komen, niettemin aan de marine de voorkeur geeft, behoort dit duidelijk in het verzoekschrift vermeld te worden. Verzoeken na dat tijdstip gedaan, blijven buiten aanmerking. Het verzoekschrift moet inhouden den naam, de woon- en geboorteplaats van vader en moeder, of van den voogd. Dit verzoekschrift, op zegel geschreven, moet vergezeld gaan: 1°. van eene verklaring, waaruit blijkt dat de adspirant Nederlander is; 2°. van de geboorte-acte van den adspirant; 3°. van eene verklaring van een geneesheer, inhoudende dat de adspirant gevaccineerd is of de kinderpokken heeft gehad; 4°. van een certificaat van goed gedrag, af te geven door het bestuur der gemeente waar de adspirant het laatst heeft gewoond; 5°. van hen die door hunnen leeftijd in de termen der nationale militie mogten vallen, van een bewijs dat zij aan hunne verpligtingen op dat stuk hebben voldaan. Het getal plaatsen wordt bepaald op twaalf. Voor het examen tot toelating, dat tot betere vergelijking grootendeels schriftelijk zal worden afgenomen, wordt gevorderd: a. het schrijven eener goed leesbare hand:
b. de kennis van de Nederlandsche taal; c. het vlug lezen en voor de vuist vertalen uit het Latijn, Fransch, Hoogduitsch en Engelsch, in het Nederlandsch. De kennis van het Grieksch, hoewel niet bepaald vereischt, zal bij onderlinge vergelijking der adspiranten bijzonder in aanmerking komen; , d. de rekenkunde (vooral de kennis der gewone en tiendeelige breuken , leer der evenredigheden, reeksen en logarithmen enz ); e. stelkunde (tot en met de vierkants-vergelijkingen); f. de meetkunst, bijv. regte lijnen en cirkels, eigenschappen van vlakke figuren, inhouden der eenvoudigste ligchamen, de beginselen der goniometrie en der regtlijnige trigonometrie; g. de geschiedenis (de algemeene in groote trekken, die des vaderlands meer in bijzonderheden); h. de aardrijkskunde, in het bijzonder die van Nederland en zijne koloniën en bezittingen in andere werelddeelen. De jongelieden voor wie plaatsing is verzocht, worden door den Minister van Marine op den hiertoe vastgestelden tijd tot het examen opgeroepen. De adspiranten worden vóór het examen geneeskundig onderzocht door officieren van gezondheid, daartoe door den inspecteur van de geneeskundige dienst bij de landmagt te bestemmen, zullende zij, die voor de krijgsdienst niet geschikt bevonden worden, niet tot het examen worden toegelaten. De studenten voor de geneeskundige dienst bij de zeemagt genieten eene toelage van f 600 'sjaars. De studenten moeten zich aan de bepalingen bij het reglement van krijgstucht voor het krijgsvolk te lande en andere verordeningen te hunnen aanzien vastgesteld of nog vast te stellen, onderwerpen. Bij de komst aan het hospitaal worden aan de studenten de krijgsartikelen voorgelezen. Zij teekenen daarvan het bewijs. De geheele cursus duurt minstens vijf jaren voor de aanstaande officieren van gezondheid. De ouders of voogden van jongelieden , die voor eene plaatsing als student in aanmerking komen, zijn gehouden om vóór de benoeming hunner zonen of pupillen tot student, bij authentieke acte eenen voldoenden borgtogt te stellen, dat de sommen die door de zorg van het Departement van Marine ten behoeve der jongeliedon zijn verstrekt, geheel of ten deele worden terugbetaald, ingeval zich de student aan zijne bestemming onttrekt, of wegens traagheid of slecht gedrag wordt ontslagen. Na een verblijf van een jaar aan het hospitaal verbindt zich de student voor da geneeskundige dienst der zeemagt stilzwijgend om na zijne benoeming tot officier van gezondheid het Rijk in die betrekking tien jaren te dienen. De studenten die hun diploma als arts hebben verkregen , moeten voor eene Commissie van officieren van gezondheid een aanvullingsexamen afleggen, en worden naar gelang der daarbij door hen aan den dag gelegde bewijzen van bekwaamheid gerangschikt en in die rangorde ter benoeming tot Officier van Gezondheid der 2 de klasse voorgedragen. Ter voorkoming van misrekening en toleurstelling wordt reeds nu aan ouders en voogden berigt, dat voor de toelating in 1872 en volgende jaren wordt gevorderd: a. geschiktheid tot de militaire dienst: b. de overlegging van de door eene Staatscommissie, belast met het afnemen der natuurkundige examens, volgens art. 4 der wet van 1 Julij 1865 (Staatsblad n°. 59), afgegeven verklaring, dat de adspirant voldoende bewijzen heeft geleverd van kennis der Nederlandsche, Latijnsche en Hoogduitsch 2 talen, en van de wis-en stelkunst , als voorbereiding tot beoefening der natuurkundige wetenschappen. Ingeval zich een meer dan vereischt aantal adspiranten mogt aanmelden, zal een vergelijkend examen worden afgenomen in de Engelsche taal en de beginselen van de Grieksche taal , alsmede in de geschiedenis en aardrijkskunde , en zullen alsdan alleen zij in aanmerking komen tot eene plaatsing, die blijken hebben gegeven in die vakken de meeste kennis te bezitten. 'sGravenhage, den 18den Maart 1871. De Minister van Marine, Brocx.
---

BUITENLANDSCHE BERIGTEN. FRANKRIJK.
De uitvoerende commissie der Parysche Commune heeft bij een besluit van 30 April den burger Rossel voorloopig met de taak van gedelegeerde voor de krijgszaken belast. De oorzaak dezer verandering is aan het publiek nog niet bekend geworden. Het dagblad der Commune zegt eenvoudig : » De burger Cluseret is als gedelegeerde voor de krijgszaken afgezet; zijne arrestatie, bevolen door de uitvoerende commissie, is door de Commune goedgekeurd. Er is voorloopig in de
vervanging van den burger Cluseret voorzien ; de Commune neemt alle noodige veiligheidsmaatregelen." Verder behelst dat blad een schrijven van Rossel, zich noemende kolonel der genie, van 30 April, waarin hij aan de uitvoerende commissie zegt: «Door u voorloopig met de functien van gedelegeerde voor de krijgszaken belast zijnde, neem ik die moeijelijke taak op mij; doch ik behoef uwe volle en onvoorwaardelijke medewerking, zoo ik niet onder den zwaren last der tijdsomstandigheden zal bezwijken." Daarop volgen in het gemelde blad deze bekendmakingen van Hossel, alle gedagteekend den 30sten April: » Den burger Gaillard wordt het aanleggen der barricaden, welke eene tweede omwalling achter do vestingwerken uitmaken zullen, mits deze opgedragen. Bij het kiezen der plaatsen voor die barricaden en bij derzelver wapening zal hij bevelen van den gedelegeerde voor de krijgszaken vragen. i) Behalve de tweede omwalling, zoo even gemeld, zullen de barricaden drie gesloten omwallingen of citadellen bevatten, namelijk eene op het Trocadéro, eene op den heuvel van Montmartre, en eene bij het Panthéon. De omtrek dezer citadellen zal door den gedelegeerde voor de krijgszaken op het terrein worden afgebakend zoodra de ingenieurs voor het aanleggen dier werken benoemd zullen zijn. ■) De genoraal Wroblewski zal zijn bevel over den geheelen linkeroever der Seine uitstrekken, tot de troepen en de forten, liggende van Issy tot Ivry. De commandanten der forten, de bevelhebbers der troepen, alsmede de andere officieren en beambten der Commune moeten den genoemden generaal in die hoedanigheid erkennen en aan zijne bevelen gehoorzamen." De burger Rossel is een man van militaire opleiding en ervaring, i) Hij is aan de Polytechnische School opgeleid — zegt de Indépendance Beige — ; in Metz heeft hij als kapitein der genie onder het bevel van den maarschalk Bazaine gediend; toen Bazaine capituleerde, ontsnapte hy uit Metz, en begaf hij zich naar Tours, den zetel der Delegatie; hier werd hij door Gambetta bevorderd tot den rang van kolonel der genie. Sedert heeft hij zich bij de Parysche opstandelingen gevoegd, werd eerst adjudant van Cluseret, en is thans voorloopig in diens plaats getreden." — Blijkens onderscheiden berigten uit Versaiiles baart de trage voortgang der operatien tegen Parys en de langdurige wederstand der Commune bij vrienden des gouvernements aldaar bevreemding en bezorgdheid. Ophelderingen dienaangaande bevat een bij de Indépendance Beige ontvangen schrijven uit Versaiiles van 30 April. » De krijgsbedrijven worden voortgezet — zoo wordt daarin gezegd; — en hun loop bewijst telkens weder dat het gouvernement groote bezwaren te overwinnen heeft. De loop der gebeurtenissen laat zich aldus schetsen: alle dagen en allo nachten wordt er hier en daar met verbittering »evochten: het leger van Versaiiles vordert, maar langzaam; de lieden van de Commune, beseffende hoeveel er voor hen op het spel staat, blijven onwrikbaar in het besluit om den strijd vol te houden. i) Twee dingen hebben de lieden der Commune in hun voordeel: 1°. het bondgenootschap van het revolutionaire Europa, hetwelk hun zijne bekwaamste en koenste mannen zendt; 2°. eene artillerie van geduchte sterkte; de zedelijke kracht der Commune ligt vooral in het eerste punt, hare stoffelijke kracht in het tweede. Daar eene zijde van Parys door de linie der Pruissische posten en door eene onzijdige tusschenruimto voor aanvallen veilig is, behoeft de Commune enkel de andere zijde der stad te verdedigen, en voor dat dool bezit zij twee malen zoo veel kanonnen , mitrailleuses, kanonneerbooten , geblindeerde locomotiven enz., als er voor de verdediging van Parys tegen de Pruissen beschikbaar waren. Buitendien hebben de leden der Commune eenen schier onuitputtelijken voorraad buskruid, en grooten overvloed van geweren. Ieder warm aanhanger des opstands heeft verscheiden geweren in bezit, waarvan hij zich gedurende de belegering der stad door de Pruissen heeft weten te voorzien met het oog op de uitvoering van het plan hetwelk toen reeds door de roode partij heimelijk gekoesterd en op 18 Maart ten uitvoer gelegd werd. Het krijgsvolk der Commune, de kern van strijders waarop zij staat kan maken, is niet alleen goed uitgerust, maar heeft ook eene sterke organisatie. Parys zal dus niet anders dan door een vergelijk, of door overrompeling, of ten koste eener ontzettend »roote bloedvergieting in de magt des gouvernements geraken. Hier wordt door velen aan het gouvernement verweten dat het niet voortvarend genoeg is: doch het is begrijpelijk dat de bewindslieden in eenen strijd tegen landgenooten, en gedachtig aan hunne verantwoordelijkheid voor de Historie, aarzelen tot het uiterste over te gaan." In (Je zitting der Nationale Vergadering van verleden Zaturdag zeide een lid, dat sommige officieren van het Fransche leger, uit de Duitsche krijgsgevangenschap ontslagen zijnde onder beding van niet weder de wapenen in den oorlog tegen Duitschland te voeren, door de Duitschers van woordbreuk beschuldigd werden; hij meende dat het Fransche leger van die blaam gezuiverd moest worden, en wenschte do inzigten des gouvernements daaromtrent te vernemen. De minister van oorlog antwoordde dat do eer van het leger, ja van de Fransche natie in de daad met die zaak was gemoeid; dat er werkelijk eenige, doch zeer weinige officieren waren, welke die beschuldiging schenen te verdienen, on dat eene jury van officieren geroepen zou worden om uitspraak daaromtrent te doen. Eene petitie uit Corsica, houdende verzoek om afscheiding des eilands van Frankrijk, en eene uit het departement der Yonne, waarin een vergelijk met de Parysche Commune werd aanbevolen, verwekten in die zitting opschudding, ja verontwaardiging. De Vergadering besloot ze niet eens in overweging te nemen, maar als niet ontvangen te beschouwen.
DUITSCHLAND. De Berlynselio Spenersche Zeitung van 1 Mei bevat de volgende oflïcieuse mededeoling: » De voldoening der tot den 15den April verschuldigde gelden voor het onderhoud van onze in Frankrijk geblevene troepen is wel is waar van de zijde der Fransche regering den 25sten April eindelijk geschied. Maar wanneer de Fransche minister van finantien in de Nationale Vergadering verklaard heeft dat de regering te Versaiiles m » hare aangegane verpligtingen regelmatig en met do moeste naauwgezetheid overeenkomstig de bepalingen der <re?lotene conventie vervult,""
dan stemt dit niet met de waarheid overeen. Zij heeft die verpligtingen tot nog toe alles behalve regelmatig vervuld; en van hare nalatigheid is zij ten laatste alleen ten gevolge van zeer ernstige bedreigingen (men heeft moeten eindigen met den terugkeer tot het stelsel der requisitien aan te kondigen) terug gekomen. Wij willen hopen dat het met de weldra vervallende verdere gelden voor het onderhoud der troepen , en met name ook met de renten voor de nog te betalen milliarden , beter zal gaan." De half officiële Provimial Currespondenz bevestigt het feit der betaling van het verschuldigde tot omstreeks het laatst van April, en meent dat dit als een gevolg te beschouwen is van den indruk, dien de jongste door den Vorst von Bismarck te dier zake in den rijksdag gedane verklaringen te Versaiiles gemaakt hebben. Hetzelfde blad herhaalt nogmaals dat volgens de praeliminairen de betaling van het eerste halve milliard der oorlogs-contributie nog geenszins de ontruiming der omstreken van Parys ten gevolge moet hobben , maar dat die ontruiming mede afhankelijk is van het tot stand komen van het definitive vredesverdrag. » Zoo lang dit niet gesloten is , zegt het halfofliciele orgaan , zou dus de betaling van hot halve milliard aan Frankrijk niet baten. Voor de Fransche regering moet derhalve tegenover ons het meest dringende zijn , dat zij de onderhandelingen te Brussel bespoedige." Nog zegt dit blad dat de werkzaamheden van den rijksdag vermoedel'jk tot in de derde week van Mei zullen duren ; dat daarna de provinciale landdagen zullen vergaderen , en dat in deze omstandigheden eene buitengowone bijeenroeping van den Pruissischen landdag, waarvan vroeger sprake was , niet wel uitvoerbaar zal wezen. ENGELAND. Verleden Maandag is te Londen de eerste van eene reeks van internationale tentoonstellingen van gewrochten der nijverheid en schoone kunsten door den Kroonprins van Groot-Britannie in den naam der Koningin plegstatig geopend. De katalogus der nu geopende tentoonstelling vermeldt ruim acht duizend voorwerpen of groepen van voorwerpen. — De verhooging der incometax van vier tot zes pence per pond sterling belastbaar inkomen was door het besluit van het ministerie om geene verdere veranderingen in de voorgedragen en reeds zoo veol gewijzigde begrooting der middelen te brengen, eene kabinetsquaestie geworden; de vraag werd alzoo of het bewind in de handen der liberale partij blijven of wel aan de conservative partij overgaan zou. Het terrein waarop de strijd gevoerd en beslist is, was deze motie van den heer Smith: »Het is niet dienstig dat de incometax worde verhoogd in zulk eene mate als de finantiele voorstellen des gouvernements medebrengen." Deze motie is in de zitting van verleden Maandag door het Lagerhuis behandeld en met eene meerderheid van 35 stemmen (335 tegen 250) verworpen. Bij zijne optreding had het ministerie Gladstone eene vaste meerderheid van 115 stemmen. In den loop der discussie welke aan de stemnitbrenging voorafging, werd door sommige liberale leden erkend dat zij de verhooging der incometax afkeurden, maar ze enkel aannamen ten einde den val des kabinets te verhoeden; door sommige conservative leden, dat zij, de nieuwe uitgaven voor het krijgswezen bewilligd, ja dringend aanbevolen hebbende, nu geene vrijheid meer hadden om het goedmaken dier uitgaven moeijelijk te maken. De heer Gladstone erkende dat eene belasting-verhooging over de directe en de indirecte middelen verdeeld behoorde te wordon, wanneer zij den aard eener blijvende verhooging had; doch hij hield staande dat de behoefte aan vermeerdering van de inkomsten der schatkist, welke hem thans eene incometax van zes pence deed voorslaan, slechts van tijdelijken aard was: hetgeen door den heer Disraeli, den leider der oppositie, ten stelligste ontkend werd. De heer Disraeli verklaarde den strijd tegen de begrooting van middelen tot het laatste toe te willen voortzetten. De sedert eenige jaren bewerkstelligde maatregelen tot langzame vermindering van het kapitaal der staatsschuld door de uitgifte van losrenten, werden door den heer Gladstone als zeer doelmatig geprezen, ja als het eenige middel om op den duur wezenlijke vermindering van den last der schuld te verkrijgen. De uitvoering dier maatregelen voor een of tweo jaren, ter vermijding eener tijdelijke belastingverhooging , te schorsen, was wel niet onmogelijk, maar werd door den heer Gladstone als onzedelijk en onstaatkundig beschouwd en dringend ontraden. Daartoe zal evenwel een bepaald voorstel worden gedaan, en wel door den heer Torrens in de zitting van 4 Mei. TURKYE. In do laatste helft der vorige maand is mgr. Franchi te Konstantinopel aangekomen, belast met eene buitengewone zending van den Paus. Naar hetgeen uit die stad wordt geschreven zou hij in last hebben, regtstreeksche betrekkingen tusschen den Roomschen Stoel en het Turksche gouvernement aan te knoopen, den weg voor de vestiging eener Pauselijke nuntiatuur in Konstantinopel te banen, en met de Porte een concordaat tot regeling van de belangen der Roomschkatholijke kerk in het Turksche rijk aan te gaan. Dat hij in z'y'ne zending zou slagen werd betwijfeld, vooral omdat de Porte het onbeperkte oppergezag van den Roomschen Stoel over al de Roomschkatholijke kerkgemeenten van het Oosten niet gaarne zou willen erkennen. BELGIE. De gemeenteraad van Seraing, eene stad die een groot aantal fabriekarbeiders onder hare ingezetenen telt, heeft verleden Donderdag eenstemmig geoordeeld dat de door het gouvernement voorgedragene verlaging van den census voor het gemeentelijke stemregt gevaarlijk voor de rust en welvaart van zulke plaatsen als Seraing zijn zou, en hij heeft besloten zich tot de Kamer van Vertegenwoordigers te wenden met verzoek om de afdoening van het betrekkelijke wets-ontworp voor onbepaalden tijd uit te stellen. Dat het bedoelde wetsontwerp door de Kamer van Vertegenwoordigers zal worden aangenomen, houdt de Indépendance Beige voorzeker; maar zij wil de aanneming daarvan niet hebben beschouwd als een gevolg van de verdeeldheid der liberale partij; immers de regter zijde heeft in getalsterkte zoo zeer hot overwigt dat zij de voordragt ook zou kunnen doordrijven wanneer de linker zijdo eendra'gtig ware. De twee-
spalt der linker zijde wordt door het genoemde blad geweten aan de gematigd liberalen, wier leiders het voorstel der progressisten om de uitoefening van het stemregt te ontzeggen aan degenen die niet kunnen lezen en schrijven, enkel uit heerschzucht zouden verwerpen. Van de zijde der gematigd liberalen wordt met wederkeerige verwijten geantwoord, doch de aanstaande aanneming van het wetsontwerp bij de Kamer insgelijks voor zeker gehouden. — In de gisteren gehouden zitting der Kamer is de door het gouvernement voorgedragene kiesliervorming door den minister van justitie verdedigd; hij betoogde dat de Belgische constitutie te regt den census tot grondslag voor de stemgeregtigdheid had gesteld, dewijl alzoo de stembus enkel toegankelijk was voor personen welko tastbaar belang bij het algemeene welzijn hadden; dat de constitutie, den census uitdrukkelijk vastgesteld hebbende voor de verkiezing van de leden der wetgevende kamers , dien daarmede ook voor het gewestelijke en het gemeentelijke stemregt aanbevolen, ja stilzwijgend voorgeschreven had; maar dat het bedrag van den census steeds van de tijdsomstandigheden afhankelijk moest zyn, en dat het thans tijd was om tot de voorgedragen verlaging van den census voor het gewestelijke en het gemeentelijke stemregt over te gaan. Daarna voerde de heer Couvreur het woord tot aanbeveling van het door hem en de andere progressisten gedane voorstel om het gemeentelijke en het gewestelijke stemregt toe te kennen aan een ieder die eene eigene huishouding had, zijn aandeel in do plaatselijke lasten opbragt en kon lezen en schrijven, onverschillig of' hij veel of' weinig of niets in den vorm van directe belasting aan de schatkist betaalde. Dit stelsel werd door hem ook aanbevolen met te wijzen op Engeland, alwaar het sedert eenige jaren aangenomen is. — Gisteren is de stad Verviers in opschudding en ongerustheid gebragt door de komst van een vijfhonderdtal werklieden, die in de nabijheid worden gebezigd tot het aanleggen eener waterleiding, waardoor die stad toevoer van water moet verkrijgen. Daar zij sedert eenige weken hun arbeidsloon niet hadden ontvangen, kwamen zij eischen dat het stedelijke bestuur, in plaats van de aanremers van het werk, het betalen zou. De gemeenteraad heeft dien eisch ingewilligd, en volgens de jongste berigten schoen het gevaar van wanordelijkheden in de stad geweken te zijn. — Te Gent was van wege de Internationale eene meeting op verleden Zondag belegd en met roode placaten aangekondigd ; er zijn evenwel slechts een tweehonderdtal personen, ten deele enkel uit nieuwsgierigheid, opgekomen. De voorzitter, zekere kroeghouder de Boos, hield eene lofrede op de Internationale en op de Parysche Commune , sprak minachtend van den Koning en van de geestelijkheid, en besloot met eene uitnoodiging om lid van de Internationale te worden. Een handwerksman antwoordde dat de lieden van de Internationale de arbeiders bedrogen, hunne geldelijke bijdragen verdonkerden , en enkel eigen voordeel beoogden. De meeting liep uiteen zonder dat er een enkel lid voor de Internationale gewonnen was; maar zij heeft getoond, zegt het Journal de Gand, dat do Gentsche handwerksman weinig overhelling tot de Internationale heeft.
TELEGRAP1IISCHE BERIGTEN Versailles , 2 Mei (des avonds). De kanonnade duurt steeds voort. Onz6 artillerie heeft het vuur van eene bresbatterij tegen het fort van Issy geopend. In de Nationale Vergadering heeft de minister Picard medegedeeld dat er in den afgeloopen nacht en dezen ochtend zeer belangrijke operation uitgevoerd zijn. Hij bevestigde dat het spoorwegstation van Clamart en het kasteel van Issy ingenomen waren , en zeide dat dit gewigtige resultaten had gehad en dat de operatien voortgezet werden. Pahys, 1 Mei (des avonds). Heden avond is het bijzonder rustig en wordt geen kanonvuur gehoord. De Commune heeft eene geheime zitting gehouden, waarin gehandeld is over een voorstel om Cluseret en Mégy te fusilleren. Da spoorwegmaatschappijen hebben de haar opgelegde contributien betaald. Parys , 2 Mei (des morgens). De Commune heeft bepaald dat er onverwijld een uit vijf door haar te benoomen leden bestaand comité voor het openbare welzijn zal ingesteld worden. Zij heeft voorts een besluit genomen. volgens hetwelk hare leden voor geene andere regtbank dan de Commune zelve kunnon vervolgd worden. Het officiele blad der Commune zegt dat de te Asnières staande troepen van Versailles de gefoedereerden gisteren avond ten 8 uro aangetast hebben, en dat zij na een gevecht, hetwelk tot heden morgen ten 11 ure duurde, met groot verlies teruggeslagen zijn. De vrijmetselaars zijn opgeroepen om hunne banieren van de wallen terug te halen. De Vengeur wederspreekt de opgaven van den Moniteur aangaande de gevechten bij Issy en zegt dat de gefoedereerden het fort van Issy weder bezet hebben en ook in het bezit van Moulineaux zijn. Pauys , 2 Mei (des middags). Het berigt van de gevangenneming van Dombrowski en zijnen staf wordt tegengesproken; ook de verhalen van den Moniteur en de Patrie omtrent het gebeurde te Issy zijn onjuist. De troepen van Versailles hebben het fort geen oogenblik in hunne magt gehad. Na de paniek op 29 April hebben de gefoedereerden het fort bezet, zich van de loopgraven en eene barricade des vyands meester gemaakt en dezen tot Moulineaux teruggedreven. De gefoedereerden hebben eenen aanval op dat dorp gedaan, doch werden met verlies teruggeslagen. Op dit oogenblik wordt krachtig gearbeid om het fort Issy tot langdurigen tegenweer in staat te stellen; voor het geval van nood is alles voorbereid om het in de lucht te doen springen. Parys , 2 Mei (des avonds). Volgens mededeelingen van den kant der Commune zouden de gefoedereerden den vijand uit zijne stellingen in het park en op de begraafplaats van Issy verdreven, en er nieuwe werken aangelegd hebbon , die de positie nog sterker maken dan zij vroeger was. Dombrowski is heden namiddag in Parys aangekomen. Dezen morgen zijn veel troepen naar Neuilly gezonden ; men verwacht eenen nieuwen aanval van de troepen van Versailles. Heden werd aan dien kant weinig gevochten ; het gerucht wil dat de vijand er eenige meters terrein gewonnen heeft. In Parys worden do barricaden door geduchte aardwerken vervangen.
Berlyn, 2 Mei. De Kreuzzeitung zegt dat de Engelsche bladen, die gemeld hebben dat de thans in Brussel plaats hebbende onderhandelingen over het definitive vredesverdrag verder te Berlyn gevoerd zonden worden, verkeerd onderrigt zijn geweest. De Norddeutsche Altgemeine Zeitung zegt dat bij de onderhandelingen te Brussel de Duitsche gevolmagtigden overeenkomstig de vredespraeliminairen voorgesteld hebben dat Frankrijk in driemaandelijksche termijnen van 2 Junij 1871 tot 2 Maart 1874 vijf milliarden in goud of in papier van gelijke waarde zou betalen. Van de Fransche zijde werd een tegenvoorstel gedaan, volgens hetwelk Frankrijk gedurende drie jaren, te rekenen van l Julij 1871, jaarlijks een derde van een milliard betalen en de overblijvende vier milliarden met later te converteren 5 per cents schuldbrieven voldoen zou. Dit voorstel, zegt genoemd blad, bedreigt Duitschland met koersvariatien en zelfs depreciatie van de fondsen, en is strijdig met het voorloopige vredesverdrag. Gelukkig heeft Duitschland voor de uitvoering van dat verdrag een voldoend onderpand in de nog door Duitsche troepen bezette gedeelten van het Fransche grondgebied. Weenen, 1 Mei. De minister van onderwijs heeft in eene commissie van den rijksraad verklaard dat hij op het standpunt der opzegging van het concordaat stond, en dat de staat met opzigt tot de praktische gevolgen van het leerstuk der onfeilbaarheid zyn regt in deszelfs geheelen omvang behoorde te handhaven. Weeven, 1 Mei Van de Badensche regering is hier de ofïiciele kennisgeving ontvangen, dat zij haar gezantschap te Weenen met den lsten November dezes jaars zal opheffen. Florence , 2 Mei. De Senaat heeft hedon de wet betreffende de aan den Paus te verleenen waarborgen mot 105 tegen 20 stemmen aangenomen , met eenige amendementen waarmede de regering zich vereenigd had. In den loop der discussie heeft de minister van onderwijs de indiening van een wets-ontwerp toegezegd waarbij de vrijheid van onderwijs ingevoerd wordt. Madrid , 2 Mei. Heden is het feest ter herinnering aan den opstand van 1808 tegen de Fransche overheersching gevierd. De Koning en de Koningin waren daarbij tegenwoordig. Er heerschte rust, met uitzondering van de omstreken van een koffijhuis waar eene bijeenkomst van republikeinen plaats had en hetwelk de volksmenigte wilde bestormen. Eenige personen werden in hechtenis genomen. Madrid, 2 Mei. De raad van ministers heeft eenstemmig zijne goedkeuring gehecht aan het door den minister van finantien voorgestelde finantiele plan. Konstantinopel, 2 Mei. De kamerheer des Sultans is uit Egypte teruggekomen met eenen brief van den Onderkoning, de verzekering inhoudende «lat hij het aanleggen van fortificatiën aan het Suez-kanaal heeft doen staken. Bucharest , 1 Mei. De gemeentelijke verkiezingen zijn gisteren ten gunste van het gouvernement uitgevallen. Er is een complot ontdekt om de Joden te berooven en te vermoorden. De belhamels waren eenige ontslagen officieren van het liumanische leger. De regering heeft krachtige maatregelen genomen om wanordelijkheden te voorkomen. Bombay , 3 Mei. Livingstone, die in Afrika's binnenland om het leven gekomen scheen , is in leven en welvarend. New York, 2 Mei. Goud-agio 11 ','g.
---

