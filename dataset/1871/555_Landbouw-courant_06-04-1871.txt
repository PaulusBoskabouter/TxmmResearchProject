De wet op de veeartsenijkundige politie en de longziekte.
Een deskundige in Zeeland doet in uwe courant van 16 Maart 1.1. de vraag: of het niet wenschelijk was dat deskundigen uitspraak deden, wat tot uitroeijing der longziekte, met het oog Op de wet, die de veeartsenijkundige politie in Nederland regelt, dient gedaan te worden? en met al den ernst, die de zaak zoozeer verdient, zeg ik volmondig, Ja! Ik gevoel zeer goed dat ook gij, Collega, teleurgesteld zijt in uwe verwachtingen; ge hadt meer en beter gewacht van de Pleïaden die het inwendig bestuur moesten regelei, maar een blik op de waarde dier sterren toonde ons al dadelijk aan, wat daarvan te Wachten was, want de wetenschap was slechts door twéé harer beoefenaren vertegenwoordigd! Dat is- dan ook wel de reden waarom ge, zoo ik mij niet bedrieg, bij al de moeite die ge voor de zaak steeds over hadt, een weinig bitter zijt, maar ik zeg u met bescheidenheid en ernst, wees bedaard, zoowel in het belang van onzen veestapel, als schatkist, want wij staan voor een fait accompli. Naar mijne meening is op dit oogenblik van de wet op de veeartsenijkundige politie, om Nederland van de longziekte te verlossen, weinig heil te wachten; de geschiedenis der longziekte in Zeeland en elders heeft dit volkomen bewezen, en voor Zeeland is die wet zeer mogelijk een ramp. Er is, dunkt mij, op dit oogenblik maar één weg open, die tot eene goede uitkomst leiden kan, en dat is : dat alle veehouders de regering ondersteunen door bij het uitbreken der ziekte, de gezonde en schijnbaar gezonde in te enten; de wet regelt het overige.
---

Geen verdacht longziek vee.
»Geen longziekte meer", zooals een schrijver in dit blad, van 16 Maart 1871, presumeert, Wil ik hier nog niet bevestigen, omdat wat mij is gebleken ook alleen van den deskundige kan Uitgaan, die voor deze zaak geroepen is, en niet van den Minister behoeft uit te gaan. Ik zeg „geen verdacht longziek vee", ja, omdat de Hr. J. A. Alers twee patienten van mij maar in eens als catarrhaal beschouwt, niettegenstaande ze op besmette stallen stonden en aan eene koortsachtige longaandoening leden, zooals ik het hier maar noemen zal, en daar hij bovendien nog zegt, in een der gevallen, „wat het Worden kan, weet ik niet", en in dit geval ook wel degelijk met de verdachtheid van den stal bekend was. Dit gezegde „ik weet niet, Wat het worden kan" is alléén voldoende om de laatste zinsnede van art. 16 der wet van 20 Julij 1870 toe te passen en den eigenaar geen vrijdom te geven in alles, nog eens terug te komen om nader onderzoek in te stellen en den Minister als zoodanig er kennis van te geven. Maar buiten dit koortsachtige geval, zijn longaandoeningen op een besmetten stal bij mij altijd verdacht.
Wie daarover ligter denkt, doet de maatregelen te kort; dit is mij gebleken, en zal soms door anders te handelen, veel kwaad aan de uitroeijing der longziekte te weeg brengen. Want ligte gevallen, 't is ieder bekend, laten zich door auscultatie en percussie maar zoo niet uitmaken (al is men daarin ver gevorderd) tot de onderkenning der verschillende longgebreken. Nieuwerhoorn. A. DE HEER.
---

Kali-bemesting.
Mijnkeer de Redakteur ! Attent gemaakt door de veelvuldige berigten van proefnemingen omtrent kalibemesting , sedert eenige jaren voorkomende in iedere Landbouw-Courant of Landwirthsch. Zeitung, en genoodzaakt, om bij het tegenwoordig meer en meer in zwang komend intensief bouwstelsel, uit te zien naar goedkoope en doelmatige meststoffen, heb ik het niet overbodig geacht ook eenige proeven met de veelgenoemde kali h nemen en de uitkomst daarvan publiek te maken. Dat mijne en gelijksoortige proefnemingen elke wetenschappelijke waarde ontberen, en volstrekt geen aanspraak kunnen maken om als bijdrage te dienen tot oplossing van het groote vraagstuk der planten-physiologie spreekt van zelf, maar toch kon het praktische resultaat wel eenige praktische waarde hebben voor dezen of genen landbouwer en hem tot verdere proefnemingen aansporen. Proefveld N°. 1. Een half bunder in 1857 gecultiveerde veengrond, sedert dien tijd afwisselend groen, en bebouwd met aardappelen en rogge, en om 't tweede jaar bemest met stalmest of zoogenaamd Groninger straatvuil, in den herfst van 1869 verdeeld in drie gelijk groote perceelen, na voorafgaande gewone bemesting met straatvuil; vervolgens daaraan gezuiverde zwavelzure kali gegeven als volgt: Perceel N°. 1, 70 kilo; N°. 2, 40 kilo; N°. 3, niets, en daarop bezaaid met rogge. In de opbrengst der verschillende perceelen was geen noemenswaardig onderscheid, zoodat ik veronderstel dat de resp. perceelen geen gebrek hadden aan kali, 'of mijne manier van bemesting niet goed was. Proefveld N°. 2. Gelijk N°. 1, slechts eenige jaren langer in cultuur, groot één bunder, verdeeld in twee gelijk groote velden, daarvan N°. 1 den 25 Maart 1870 bemest met 120 kilo gezuiverde zwavelzure kali, N°. 2 onbemest begin April ferm doorgewerkt met ploeg en egge en vervolgens den 27 April bezet met aardappelen. De opbrengst was als volgt: N°. 1, 1051 mud aardappelen, N°. 2, 85 3) P> verkocht per mud voor f 1.00, blijft dus een bruto winst van f 20.50 Daarvan af voor 120 kilo kali „ 19.50 transport, werkloon enz. „ 1.00 nette opbrengst „ 0. en zal de volgende oogst (rogge) eerst moeten uitwijzen, in hoeverre kali voor deze soort van gronden doelmatig en voordeelig is, in zooverre namelijk ééne proefneming dit kan. U ten slotte verzoekende bovenstaande regelen een plaatsje te gunnen in uw geacht blad, en, ingeval u er prijs op stelt, gaarne de resultaten mijner verdere proefnemingen belovende (1), ben ik enz. Meeden, Februarij 1871. 1). MANSHOLT. (1) Wij honden ons daarvoor bij den geëerden inzender beleefdelijk aanbevolen. Bed.
---

Aan de Nederlandsche Boerin.
(De vrouw in den Nederlandschen Landbouw.) Ik werd door uw schrijven in de Landb. Cour. N° 10 onlangs verblijd door 't blijkbaar bewijs dat gij nog leeft en u mijner nog wilt herinneren, ja dat gij u zelfs wel hebt willen verledigen , om mij in gedachten op vele mijner laatste belangrijke reizen te vergezellen. Het blijkt toch uit uw schrijven dat gij den franschen ex-Minister van 't Onderwijs .Durny, die even als de tegenwoordige Jules Simon zooveel tot eene betere ontwikkeling der vrouw in Frankrijk bijdroeg, zij het dan ook slechts bij name kent, en dat gij onze periodieke pers, nog te midden uwer veelvuldige landbouwbezigheden bijhoudt, al is het dat u eenige jaren later de verslagen onzer Landhuishoudkundige Congressen in handen schijnen te komen, zooals dat, waarin een door mij te Roermond gehouden voordracht voorkomt, die uwe kritiek nog bijna 3 jaren later heeft opgewekt. Kan ik vermoeden dat hier een man, dien de moed ontbreekt zich tegenover eene vrouw bekend te maken, achter de phseudoniem van: „de Nederlandse/ze boerin" zich wilde verbergen, die gissing zou immers onmiddellijk worden opgelost door de zekerheid: dat mannen nimmer jaloers noch ijdel zijn, en dat deze zwakheden helaas! wel uitsluitend onze vrouwelijke sekse aankleven? En dat gy er geene ijdelheid in vindt om gebruik van uwe stem te maken, niet om die op concerten of oratoriums, in blij- of treurspel te doen hooren (waar ze toch zoo ongaarne door den man gemist wordt), maar om ze te gebruiken in een openbare bijeenkomst, waar gij er iets goeds en nuttigs door kenbaar wenscht te maken, blijkt mij uit uwe mededeeling, dat gij voornemens zijt om op het aanstaande Landhuishoudkundige Congres te Groningen eene redevoering te houden, ter verdediging der Nederl. boerinnen, die gij door mij miskend acht, omdat gij blijkbaar het door mij voor 3 jaren te Roermond gesprokene niet goed begrepen en dat uit zijn verband hebt gerukt. Ik zal geen misbruik der weinige plaatsruimte in dit geachte blad maken, om u dit te bewijzen, maar u slechts verzoeken, mij de namen der Zuid-Hollandsche boerinnen op te geven, die volgens uwe mededeeling zoo verlicht en veelzijdig ontwikkeld zijn. Mijne ervaring toch leerde mij, tijdens een bezoek in onze Noord-Nederlandsche gewesten, dat vooral in Groningen de ontwikkeling van den landbouwenden stand in 't algemeen verre die van den onzen in Zuid-Holland overtreft. Tijdens het heerschen van de runderpest, die ons zooveel schatten kostte, mocht het mij toch niet gelukken, om niettegenstaande de dringendste aanbeveling, het uitstekend nuttige blad „De Runderpest" , door die bekrompen menschen in mijne omgeving, te hebben kunnen doen lezen, en nog veel minder om ze naar de daarin gegeven voorschriften te hebben kunnen doen handelen. Had ik op 't XXP • Landhuishoudkundig Congres te Breda, waar onze geachte prins Frederik mij in 't openbaar met een toespraak vereerde, 't voorrecht op dé bestuurstafel eenige van inlandsche grondstof in Nederland vervaardigde landbouw- en damesmandjes te laten zien, 't verheugt mij dat ook gij, bij gelegenheid van 't aanstaande Groninger Congres, voornemens zijt daar producten te laten zien: „die getuige zullen zijn van onze ontwikkeling „en van den nieuwen rijkdom die er voortgebracht „wordt door de Nederlandsche boerin". Ik meen voortdurend mijne warme belangstelling in den bloei van onzen landbouw, zoowel als in 't welvaren van mijn geboortegrond in- en buiten 's lands voldoende, bewezen te hebben, en had mij daarom gevleid, van zeer onjuiste aanmerkingen, zij het ook van eene zich noemende Nederlandsche boerin, in een hoog geacht blad verschoond te zullen worden. Zeker zou ik die aanmerkingen onmiddellijk hebben beantwoord, indien de Landb. Cour. waarin ze voorkomen, mij niet door afwezigheid later ware ter hand gekomen, waardoor ik deze regelen aan hare geachte redactie, van een andere dan de plaats mijner inwoning, met verzoek tot plaatsing toezende. Me.ppel , 20 Maart 1871. Wed. W. STORM. A. M. M. VAN DER CHIJ S.
---

