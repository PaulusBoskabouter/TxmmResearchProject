NEDERLANDEN. 's GRAVENHAGE, den 9den November 1871.
Bij Koninklijk besluit van 7 November 1871, n 13 . 2G , is aan den heer W. C. van Rhijn eervol ontslag verleend uit zijne betrekking van controleur der directe belastingen , in- en uitgaando regten en accijnsen te Bergen op Zoom , met vrijlating om zijne aanspraak op pensioen te doen gelden. Bij Koninklijk besluit van 7 November 1871, n°, 27, is de heer E. L. Bogaert, controleur der directe belastingen, in- en uitgaande regten en accijnsen, verplaatst van Heerenveen naar Bergen op Zoom; en is de waarneming van de controle te Heerenveen opgedragen aan den heer G. C. Antink , commies ter inspectie van de directe belastingen , in- en uitgaande regten en accijnsen te Zwolle. MINISTERIE VAN F I N A N T I E N. Telegrafie. Met ingang van den 12den dezer zal het Rijkstelegraafkantoor te Boskoop open zijn : op Zon- en feestdagen van 8 tot 9 ure voor- en van 2'/ 2 tot 51/ 2 ure namiddags ; op werkdagen van 9 tot 12 ure vooren van 21 2 tot 51/2 en 8 tot 9 ure namiddags. 's Gravenhage , den 9den November 1871. Namens den Minister, De Secretaris-Generaal, Bartstra. MINISTERIE VAN KOLONIËN. Bij beschikking van den Minister van Koloniën van den 8sten November 1871, lit. A^., n°. 14, zijn J. Hardeman, W. A van Sliedregt en P. Bommel, gesteld ter beschikking van den Gouverneur-Generaal van Nederlandsch Indie, om te worden benoemd tot opzigter der derde klasse bij den waterstaat en de burgerlijke openbare werken daar te lande. MINISTERIE VAN BI NNE NL A N DSC II E ZAKEN. Bij beschikking van 8 November 1871, n". 197, is de vergunning voor eene stoombootdienst tot vervoer van personen, goederen en vee en het slepen van schepen tusschen Rotterdam en Drongelen, bij vroegere beschikkingen verleend aan J. van den Hoek, te Waalwijk, overgeschreven ten name van J. van Alphen en A. Hagoort, te Capelle, met vrijlating om voortaan te varen van Rotterdam tot boven in de haven van Capelle, zoowel als tot aan het Capelsche veer.
---

BUITENLANDSCHE BERIGTEN. OOSTENRIJK.
De aftreding van den graaf von Beust als rijkskanselier en minister van bnitenlandsche zaken, welke nog niet officieel bevestigd is, wordt door do Neue Freie Presse van 6 November op de volgende wijze verkondigd: » De eene krisis volgt op de andere! n Naauwlijks zijn wij de noodlottige krisis, die door den graaf Hohenwart veroorzaakt was, doorgekomen; nog is het ministerie Kellersperg, hetwelk geroepen werd om den geschokten regtstoestand te herstellen, niet gevormd; nog bevinden wij ons in een hagchelijken voorloopigen toestand; en andermaal is eeue nieuwe krisis, waarvan de politieke gevolgen niet te berekenen zijn, uitgebroken, daar de graaf von Beust heden zijn ontslag gevraagd heeft, » Voor het oogenblik zijn slechts weinige, maar toch de situatie op toereikende wijze kenschetsende, bijzonderheden omtrent deze gebeurtenis bekend. In den strijd tegen de Czechisclie fundamentele artikelen had de coalitie der graven Beust en Andrassy de zege behaald; het door Hohenwart voorgestelde, de Czechische vorderingen bewilligende rescript was verworpen; het ministerie Hohenwart werd ontslagen ; de baron von Kellersperg werd met de vorming van een nieuw ministerie belast; een rescript, zoo als Beust en Andrassy het hadden voorgesteld, werd naar Prag gezonden en eergisteren aldaar openbaar gemaakt; de baron von Kellersperg trad met den rijkskanselier in overleg omtrent het regeriDgs -programma; de beide staatsmannen waren het met elkander eens. En heden heeft de graaf von Beust, den geschokten toestand zijner gezondheid tot voorwendsel nemend, van den Keizer zijn ontslag gevraagd. De graaf Lonyay werd naar Pesth gezonden om den graaf Andrassy, die tot rijkskanselier bestemd is, op zijnen post als Hongaarsch president-minister te vervangen. • » Dit is voor zoo ver wij onderrigt zijn de geschiedenis der jongste krisis, — eene krisis zoo als er alleen in het rijk der onwaarschijnlijkheid
mogelijk is. Op hetzelfde oogenblik, waarop de politiek des graven Beust in de grondwetsquaestie gezegevierd heeft, valt de graaf Beust zonder eenige zigtbare aanleiding. Feitelijke gronden daarvoor ontbreken zoo zeer, dat de rijkskanselier, om zijn verzoek om ontslag te motiveren , den meest afgesleten grond , eenen geschokten gezondheidstoestand, als voorwendsel moet bezigen. Het is als of men een zoenoffer voor den met zoo veel moeite verkregenen val van Hohenwart gezocht had, en als of juist de graaf Beust uitverkoren was om dat zoenoffer te zijn, hij die zoo even de verderfelijke plannen van Hohenwart verijdeld had. »Wat men ook zeggen moge, deze laatste zege, die de zaak der constitutie door de verwijdering van Hohenwart heeft behaald, heeft men hoofdzakelijk aan den rijkskanselier te danken; om het rescript, hetwelk de Czechische plannen moest bezegelen, te verijdelen, heeft hij zich in de bres gesteld gelijk nooit te voren. Maar daarmede schijnt hij ook zijnen invloed verspeeld te hebben; en haast zou men zeggen dat het ontslag van den graaf von Beust de voldoening moet zijn, die aan den graaf Hohenwart voor het mislukken van zijnen toeleg ten deel valt » . ... Terwijl wij deze regels onder den eersten indruk van het berigt schrijven, is het ons nog niet mogelijk in allen deele na te gaan, welke regtstreeksche gevolgen de aftreding van den heer von Beust voor Oostenrijk hebben zal. Op het gebied der bnitenlandsche politiek, zoowel als ten aanzien der binnenlandsche aangelegenheden, zal men, hoe veel lof ook aan de politieke begaafdheid van den graaf Andrassy toegezwaaid moet worden , waarschijnlijk spoedig ontwaren dat voortaan een Hongaar, en niet langer een Duitscher aan het hoofd, der regering staat. Zelfs op de vorming van het ministerie Kellersperg, welke thans onder sombere voorteekenen plaats heeft, zal dit invloed uitoefenen, en wij kunnen niet anders dan herhalen, wat wij in de laatste weken meermalen verkondigden : de krisis wordt permanent. ii Wij vreezen dat van dag tot dag het getal zal aangroeijen van hen, die met ons zullen beseffen dat Oostenrijk in den graaf von Beust eenen niet gemakkelijk te vervangen staatsman bezat. Wie weet hoe spoedig het oogenblik komt, waarop de nood hem terug roept, in weêrwil van den geschokten gezondheidstoestand, om welken hij heden zijn ontslag moest nemen!" T U R K Y E De Times van gisteren geeft een schrijven uit Konstantinopel van 31 October, waarin de correspondent van dat Londensche dagblad zegt: ii Tunis is thans regtens en feitelijk een deel van het Turksche rijk. Wel is waar, de Porte had nooit des Sultans souvereine regten over die landstreek vervreemd of laten varen; doch sedert vele jaren had de regering van Tunis, alsmede al de mogendheden waarmede ^ij in aanraking kwam, eveneens gehandeld als of zij niet de minste kennis van die regten hadden ii Thans is het anders gesteld. Tunis heeft zijne onderdanigheid aan den Sultan en zijne afhankelijkheid van het Turksche rijk uitdrukkelijk t ja plegtig erkend. Deze verandering is des te meer vereerend en verblijdend voor de Porte, daar zij niet is te weeggebragt door eenigerlei aanmoediging of aandrang van hare zijde. Immers het moet worden erkend dat de Porte niet naar het afgedwaalde schaap is gaan zoeken, maar zich heeft bepaald tot bereidwillige toelating van het schaap toen het uit eigen beweging weder aan de deur van den stal kwam. ii Het is de bevolking van Tunis, die de vernieuwing van den ouden band tusschen haar land en het Turksche rijk heeft verlangd. Het is Mohammed-Sadyk-pascha, de Bey van Tunis, zelf, die, verschooning voor zijn vroeger gehouden gedrag vragend, den Sultan nederig heeft verzocht om hem in het bestuur der provincie Tunis te bevestigen met magtiging om dat bestuur by zijn overlijden aan het oudste lid zijner familie over te dragen. »De Bey had reeds sedert eenige jaren het gevaarlijke van zijne positie ingezien. In het jaar 1864, na de oproerige beweging der bevolking van het hem toevertrouwde regentschap, kwam hij tot de overtuiging dat hij zijne betrekking tot het hof des Opperheers op den behoorlijken voet moest brengen zoo hij zich het behoud van het bestuur over Tunis verzekeren en zijn land tegen aanvallen van buitenlandsche vijanden beveiligen wilde »Uit dien hoofde haastte de Bey zich Haïreddin-pascha naar Konstantinopel te zenden, oogenschijnlijk enkel om dankbetuigingen voor den zedelijken bijstand van de Porte tot het stuiten des opstands over te brengen, maar in de daad met de bedoeling om zijn land met het Turksche rijk te hereenigen en onder de bestendige zorg van des Sultans gouvernement te stellen. ii Haïreddin-pascha ontving destijds de verzekering van de Porte, dat zij geen voornemen noch wensch had om de door Tunis van ouds her genotene voorregten te verminderen of ter zijde te stellen, eu dat, de Bey, Sadyk-pascha, eenen firman of decreet tot erfelijk-verklaring van het bestuur over Tunis in zijn geslacht zou ontvangen, mits hij zich met een schriftelijk aanzoek om zoodanig decreet tot den Sultan wendde.
ii Dat was de inhoud van een schrijven van den toen maligen grootvesier, waarmede Haïreddin uit Konstantinopel naar Tunis terug keerde. Sedert werd hier niets meer van die zaak gehoord tot nu eene maand geleden; toen kwam Haïreddin onverwachts te Konstantinopel; onder overhandiging van eene in vollen vorm uitgedrukte bede van Sadykpascha alsmede van eene door al de stamhoofden van Tunis onderteekende petitie , deed hij aanzoek om den in 1864 aan zijnen gebieder toegozegdon firman ; dien ten gevolge is de firman op den 23sten dezer uitgevaardigd. n De alzoo verleende beschikking des Sultans is zoo vrijgevig als zij behoudens de souvereine regten des Opperheers maar konde zijn; zij brengt weinig verandering in de tegenwoordige gesteldheid van Tunis, maar bepaalt zich tot regtelijke bekrachtiging van het feitelijk bestaande. Tunis behoudt een zelfstandig bestuur voor zijne inwendige aangeleheden ; de gouverneur-generaal der provincie , dat is de Bey Sadykpascha. ontvangt onbeperkte volmagt tot het benoemen en ontslaan van ambtenaren en staatsdienaren van elke klasse en rang. Buitendien wordt hij gemagtigd om geld met des Sultans naam te doen slaan en uit te geven, en om bij voortduring regtstreeksche betrekkingen met vreemde mogendheden aan te houden. Doch natuurlijk wordt hem de bevoegdheid onthouden om met vreemde mogendheden onderhandelingen over politieke zaken te voeren, om oorlog te verklaren en vrede te sluiten, om over het grondgebied te beschikken en het te vervreemden, of om eenigen anderen stap te doen waartoe uitsluitend de Sultan magt heeft. ii Verder verklaart de firman dat, dewijl Tunis een arm land is, Z. Keiz. M. de Sultan genadig goedgevonden heeft geenerlei schatting of cijns van de bevolking dier provincie te eischen. n Ten slotte wordt in den firman aan Z. H. Mohammed-Sadyk-pascha voorgehouden dat het behoud van het voorregt van het erfelijke landvoogdschap over de provincie Tunis afhankelijk is en blijft van eene voorwaarde, namelijk dat de provincie goed worde bestuurd en dat des Sultans regt van souvereiniteit over dezelve steeds erkend worde." FRANKRIJK De herziening der kieswet, waartoe het gouvernement ongezind schijnt eene voordragt te doen , zal in de Nationale Vergadering spoedig na de hervatting der zittingen door voorstellen van conservative leden tot een onderwerp van beraadslaging worden gemaakt. De strekking dier voorstellen zal, naar te Versailles verzekerd wordt, zijn: 1°. 25jarigon ouderdom in plaats van '21jarigen , en driejarige inwoning in de gemeente in plaats van eenjarige te stellen tot vereischten voor de uitoefening van het stemregt; 2°. de Nationale Vergadering allengs te vernieuwen, en wel door jaarlijksche aftreding van een vierde van het aantal harer leden ; 3°. aan de Nationale Vergadering eene tweede en op andere wijze gekozene vergadering ter zijde te stellen en alzoo de wetgevende en de souvereine magt tusschen twee kamers te verdeelen ; de verkiezing van de leden dier andere kamer zou aan de departementsraden worden opgedragen. Daar al deze veranderingen eene bepaald conservative strekking hebben , zou het voornemen zijn ze met een besluit tot definitive bekrachtiging van den republikainschen regeringsvorm gepaard te doen gaan . ten einde door die bewilliging do toestemming van het gematigde deel der republikeinsche partij te verkrijgen. — De militairen in Frankrijk, te beginnen met die van den hoogsten rar.g, worden thans strikt onder de krijgstucht gehouden. Zoo is de generaal de Bellemare door den minister van oorlog tot dertig dagen arrest verwezen omdat hij dezer dagen eene openbare plegtigheid tot aandenken aan gesneuvelde krijgsmakkers in uniform bijgewoond, daarbij eene redevoering gehouden en deze redevoering aan een dagblad medegedeeld had , het een en het ander zonder uitnoodiging of magtiging van wege den minister. In het begin dezer week is het te koop bieden en het verkoopen van afzonderlijke nommers van dagbladen in de kazernen en in de legerkampen door den minister van oorlog zonder eenige uitzondering verboden Deze maatregel is vooral tegen de organen der Bonapartisten-partij gerigt. — Onder de moeijelijkheden in Frankrijk voortkomende uit de gesteldheid der algemeene ruilmiddelen en der geldmarkt, behoort de schaarschheid van pasmunt. Ter voorziening daarin hebben acht Parysche crediet-inrigtingen (waarvan de Banque de Paris et des PaysBas eene is) zich vereenigd cm onder gezamenlijke waarborging papiergeld in stukjes van vijf francs, op zigt verwisselbaar tegen biljetten der Bank van Frankrijk, tot een bepaald maximum uit te geven en in omloop te houden. De Bank van Frankrijk kan niet besluiten om zelve biljetten van vijf of van tien francs uit te geven; doch zij heeft beloofd het papiergeld der Union Financiere (dat is- de naam der gemelde vereeniging van crediet-inrigtingen) in betalingen te zullen aannemon. ENGELAND. De regering van Ierland wordt door het voorvallen van moordaanslagen en andere gewelddadigheden gedurig weder in de noodzakelijkheid gebragt om exceptionele maatregelen tot betere verzekering deiveiligheid van persoon en have te nemen. Zoo is eergisteren te Dublin een besluit des Onderkonings uitgevaardigd, waardoor twee oorden der provincie Meath worden gesteld onder de bijzondere bepalingen der veiligheidswet van het jaar 1871, dat is nagenoeg in denzelfden toestand als die op het vaste land van Europa de staat van beleg wordt genoemd. — De officiele handelsstatistiek over de afgeloopen maand October getuigt weder van den ongemeenen bloei van den Britschen handel. De uitvoer van producten en fabrikaten van het Vereenigd Koningrijk heeft gedurende de vorige maand eene totale waarde van 19,947,873 pond sterling bedragen, dat is nagenoeg veertien percent meer dan in October 1870, en ruim een en twintig percent meer dan in October 1869. Al de belangrijke uitvoer-artikelen , behalve katoenen garens, hebben deel aan die toeneming van den uitvoer gehad. Van 1 Januarij dezes jaars af tot 31 October heeft de Britsche uitvoerhandel eene waarde bedragen van 183,538,265 pond sterling, dat is ruim tien percent meer en ruim vijftien percent meer dan in hetzelfde tijdvak van 1870 en van 1869. B E L G I E. De leden der wetgevende kamers zijn opgeroepen om den 14den dezer, ter voldoening aan het voorschrift der Belgische constitutie, zamen te
komen, elke kamer in hare vergaderzaal, en alsdan de zitting van 1871—1872 aan te vangen. Uit deze oproeping blijkt dat het gouvernement het openen der zitting met eene troonrede niet dienstig acht. — Bij een gisteren in den Moniteur Beige afgekondigd besluit des Konings van 31 October jl zijn eenige maatregelen voorgeschreven tot betere regeling van de spoorweg-, de post- en de telegraaph-dienst, welke diensten in Belgie thans aan vele lieden en inzonderheid aan liberale dagbladen stof tot klagten geven. Onder die maatregelen behoort de oprigting eener nieuwe afdeeling aan het ministerie van openbare werken , tot wier taak behooren zal te berekenen wat het vervoer van personen, van koopwaren, enz. don lande kost. VEREENIGDE STATEN. In deze maand moesten in een aantal van de Staten der Unie verkiezingen worden gehouden tot het vervullen der plaatsen die in de wetgovende magt des Staats en in het corps zijner ambtenaren door de gewone aftreding of door toevallige omstandigheden open kwamen. De uitkomst dier verkiezingen werd met belangstelling te gemoet gezien, dewijl daaruit eenigermate zou kunnen worden opgemaakt, of de republikeinsche partij sterk genoeg zou zijn om in het jaar 1872 den President Grant te doen herkiezen, en of de demokratische partij nog in staat was om haren invloed niettegenstaande zekere voor haar ongunstige omstandigheden te doen gelden; die or»standigheden zijn: 1". de aanvankelijke mislukking der pogingen om na den val der slavernij, wier instandhouding en uitbreiding vroeger steeds het streven der demokratische partij was, eene nieuwe leuze en een ander doel voor haar te vinden ; en 2°. de indruk dien de te New York en elders ontdekte en meestal van de zijde der demokratische partij komende schendingen der publieke zedelijkheid alom in den lande bij het publiek hebben te weeg gebragt. Voor zoo ver uit de tot nu toe ontvangen berigten blijkt, is de uitkomst der boven bedoelde verkiezingen gunstiger voor de republikeinen dan voor hunne tegenpartij. In den staat New York zijn de republikeinsche candidaten voor de staatsambten gekozen , met eene meerderheid ieder van omstreeks 18,000 stemmen. De uitsla»: der verkiezingen voor de wetgevende magt van den staat New York is niet zoo geheel naar den wensch der republikeinsche partij ; er zijn nog eenige weinige candidaten van de demokratische cöterie die de stedelijke kas geplunderd heeft gekozen , onder anderen de heer Tweed, welke medepligtig aan die plundering geacht wordt; doch deze zijn verkozen met eene geringe meerderheid van stemmen , gering althans in vergelijking met het aantal stemmen hetwelk de demokratische partij in den staat New York tot nu toe gewoon was op hare candidaten te vereenigen. Kortom, in dien Staat schijnt de reactie tegen de demokratische partij, tegen hare schaamtelooze inbreuken op de wetten der publieke zedelijkheid, en tegen de gewelddadige handelwijze harer Iersche aanhangers, beslist de bovenhand te hebben. Belangrijke doch niet zoo beslissende voordeelen heeft de republikeinsche partij in den staat Massachusetts behaald. Daarentegen heeft de demokratische party bij de verkiezingen in New Jersey en in Maryland iels gewonnen. — Volgens de berigten der New-Yorksche dagbladen van 25 October zou het regtsgeding tegen den heer Tweed den volgenden dag aangevangen v/orden. Er was eene aanklagte in vollen vorm tegen hem ingebragt door het Zeventiger-comité, of de gelastigden der gegoede burgerij van New York. TELEGRAPH1SCHE BERIGTEN L onden, 9 November. De Times maakt eenen brief openbaar, met de onderteekening »een balling", waarin gezegd wordt dat de Benapartisten om geene andere reden een beroep op eene volksstemming doen, dan omdat zij vertrouwen op de sympathie der natie. Al mogten zij langs dien weg hun doel niet bereiken, dan nog hechten zij meer waarde aan de zegepraal van een beginsel, hetwelk alle'én het land kan redden, dan aan hun eigen belang. De Morning Post geeft een berigt uit Maiamoros van 21 October, volgens hetwelk Martinez in een gevecht met de troepen van het Mexicaansche gouvernement geslagen was. Parys, 9 November. Het Journal Ofpciel bevat onderscheiden decreten tot vernietiging van besluiten der arrondissementsraden van Villefranche, Toulouse en Bordeaux. Volgens hetzelfde blad zijn van den lsten tot den öden dezer dooide krijgsraden 43 vonnissen geslagen en 210 bevelen tot vrijlating uitgevaardigd. De minister van oorlog heeft gelast dat de in Metz bestaande Fransche commissie met den laatsten dezer maand ontbonden zal worden. Versailles, 9 November. Het gouvernement houdt zich bezig met het opmaken der staatsbegrooting; men gelooft dat het eindcijfer deiuitgaven, ten gevolge der nieuwe schulden, 2800 millioen zal zijn. De permanente commissie zal zich heden met finantiele quaestien bezig houden. Naar men gelooft zal het onnoodig zijn het maximum der omloopende bankbiljetten te verhoogen voor dat de Nationale Vergadering weder bijeen komt. Berlyn, 8 November. De rijksdag hoeft heden het voorstel van den heer Buesing c. s., tot invoering van het vertegenwoordigende regeringsstelsel in al de bondsstaten , bij derde lezing met eene groote meerderheid van stemmen aangenomen. Weenen, 8 November. Volgens de heden avond verschenen Neue Freie Presse heeft de graaf Andrassy het rijksministerie van buitenlandsche zaken aangenomen. Weenen, 9 November. De meeste Weener ochtendbladen en de berigten uit Pesth bevestigen dat de graaf Andrassy gisteren de portefeuille van buitenlandsche zaken aangenomen heeft. Weenen, 9 November. De Neue Freie Presse , sprekend over de aftreding van den graaf von Beust, zegt dat de opdragt van de leiding der buitenlandsche aangelegenheden aan den graaf Andrassy geenszins de "beduidenis heeft van eene verandering in de beginselen, waarop de buitenlandsche politiek door den heer von Beust gevestigd was.
Prag, 8 November De Boheemsche landdag is heden gesloten, na eenstemmig het verkiezen van afgevaardigden voor den rijksraad geweigerd te hebben. Madrid, 8 November. In het Congres heeft de heer Zorilla heden verklaard dat hij zich niet tegen de vestiging der Internationale verzet had, dewijl hare statuten niets inhielden van hetgeen daartegen ingebragt was, en dewijl de gewone wetgeving zijns inziens voldoende wapenen tegen buitensporigheden van haren kant opleverde. Hij bestreed voorts het votum van vertrouwen, dewijl het tegenwoordige kabinet naar zijne schatting geene voldoende kracht betoonde. Hij verklaarde overigens dat hij en zijne vrienden zich van deelneming aan de stemming zouden onthouden. In Madridsche bladen is een manifest openbaargemaakt, waarin verlangd wordt dat men eene vereeniging vorme tot bestrijding der Internationale en der voorstanders van Cuba's onafhankelijkheid, en dat men van het gouvernement het nemen van maatregelen vordere om de maatschappij tegen die beide vijanden te beschermen, tegen welken de vereeniging eenen rusteloozen strijd zal voeren. Vele dagbladen schenken hunnen bijval aan dit manifest. Rome, 8 November. Naar verzekerd wordt zullen de Koning en prins Humbert den 15den dezer alhier aankomen. New York, 8 November. Naar men verzekert heeft de heer Tweed, die tot lid van den Senaat van den Staat verkozen was, zijn ontslag genomen. Goud-agio 117/g.
---

