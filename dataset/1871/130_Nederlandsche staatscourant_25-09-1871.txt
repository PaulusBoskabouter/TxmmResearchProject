NEDERLANDEN. 's GRAVENHAGE, den 23sten September 1871.
Gisteren namiddag is door eene commissie uit de Eerste Kamer der Staten-Generaal het navolgende adres dier Kamer, ter beantwoording van de Troonrede, aan Zijne Majesteit den Koning aangeboden: Sire ! De Eerste Kamer der Staten-Generaal vernam met dankbaarheid, dat Uwe Majesteit gunstige mededeelingen omtrent de aangelegenheden van het Vaderland geven kan. Aangenaam was het Ons, dat, gelijk Uwe Majesteit ten vorige jare de welwillende medewerking der oorlogvoerende Staten tot handhaving onzer onzijdigheid ondervond , ook sedert dien tijd de betrekking met alle Mogendheden op den meest gewensehten voet bleef. Ook de Eerste Kamer heeft met erkentelijkheid de hartelijke deelneming van een naburig land ontwaard bij de plegtige hulde, welke onlangs aan de nagedachtenis van roemrijk gevallen Nederlandsche krijgslieden is gebragt. Wij verheugen ons, Sire, dat de wijze, waarop zee- en landmagt, zoo in het moederland als in de overzeesche gewesten , zich van hare taak kwijt, steeds reden tot tevredenheid geeft. Met belangstelling vernamen wij dat Uwe Mnjesteit op grond van gebleken behoefte, Zijne zorgen wijdt aan de verbetering van 'slands defensie. Wij stellen Uwer Majesteits mededeeling omtrent onze instellingen van onderwijs op prijs en verheugen er ons over, dat aanvulling of nieuwe regeling wordt voorbereid van sommige takken, welke daaraan behoefte hebben. De bevredigende mededeelingen van Uwe Majesteit omtrent landbouw, visscherij , handel en nijverheid ontvingen wij met voldoening. Met genoegen ontving de Eerste Kamer de verklaring, dat voor werken van algemeen nut met ijver wordt gezorgd en de betuiging van Uwer Majesteits tevredenheid over de diensten der ambtenaren van den Waterstaat. Met de overbrugging van het Hollandsch Diep en de weldra te verwachten aansluiting van Vlissingen aan het spoorwegnet zal een, voor handel en verkeer, hoogst belangrijk werk zijn tot stand gebragt. Het was ons aangenaam te vernemen , dat de toestand onzer Overzeesche bezittingen . hoewel gewigtige belangen aldaar nog voorziening vorderen , in het algemeen bevredigend is , de rust aldaar nagenoeg ongestoord bleef, een ruime oogst der voedingsmiddelen vergoeding voor andere min gunstige uitzigten van den kolonialen landbouw belooft , dat in den handel sporen van verbetering zijn waar te nemen en eene regtstreeksche stoomvaartverbinding met Java is tot stand gekomen. De Eerste Kamer zal steeds bereid gevonden worden, hare onverdeelde aandacht te wijden, zoowel aan de belangrijke wets-ontwerpen , betreffende ons regts- en finantiewezen door LJwe Majesteit toegezegd , als aan alle andere ontwerpen, welke aan hare beraadslaging mogten worden voorgelegd. Sire! De bevordering der belangen van ons dierbaar Vaderland zal steeds ons aller doel zijn ; moge op onze pogingen daartoe, Gods onmisbare zegen rusten. Zijne Majesteit heeft daarop het volgende geantwoord: Mijne Heeuen! Ik verzoek U aan de Eerste Kamer Mijnen dank over te brengen voor het Mij aangeboden adres, en Ik voeg daarbij de verzekering dat het Mij ook nu wederom aangenaam was de betuiging te ontvangen van hare belangstelling in 's lands zaken en van hare bereidwilligheid tot hervatting van hare werkzaamheden. Bij Koninklijk besluit van 23 September 1871, n°. 10, is dr. J. Lunsingh Tonckens herbenoemd als burgemeester der gemeente Opsterland. Bij Koninklijk besluit van 23 September 1871, n°. 12 , is aan H. H. M. Janssen , op zijn verzoek , eervol ontslag verleend als lston luitenant bij de 2de compagnie van het 2de bataillon rustende schutterij in Limburg. En zijn voorts bij'de rustende schutterijen benoemd: in de provincie Noordholland, 1ste bataillon, 1ste compagnie, tot 2den luitenant G. Munnikhuizen, thans schutter; in het hertogdom Limburg, 2de bataillon, 2de compagnie, tot lsten luitenant M. Kerp, thans 2de luitenant; tot 2den luitenant J. van Bergen, thans korporaal. Bij Koninklijk besluit van 23 September 1871, n°. 13, is aan de na te melden officieren bij de dienstdoende schutterijen , op hun verzoek, eervol ontslag verleend, als:
bij die te Amsterdam, aan E. C. Bundten, als lsten luitenant, «nder gehoudenheid tot het volbrengen van de op hem nog rustende schutterlijke verpligtingen als gewoon lid der schutterij bij de reserve, met al de gevolgen daaraan bij de wet gehecht; bij die te Stad Almelo, aan mr. W. C. Uyttenboogaart, als 2den luitenant. Voorts zijn bij de dienstdoende schutterij te Deventer benoemd: tot kapitein a la suite G. A. H. Bakhoven, thans 1ste luitenant; tot lsten luitenant N. van Schooten, thans 2de luitenant; | l' ; _' _ tot 2den luitenant L. J. A. Paul, thans sergeant-majoor, en J. W. D. Jonker, thaDS schutter; en aan den kapelmeester van het corps muzikanten der dienstdoende schutterij te Deventer, E. Grefe, als zoodanig den personelen rang van 2den luitenant bij die schutterij verleend. Bij Zijner Majesteits besluit van den 23sten September 1871 , n°. 3, zijn benoemd: tot regter in de arrondissements-regtbank te Alkmaar mr. W. A. L. Domis , thans griffier bij het kantongeregt te Zwolle; tot griffier bij het kantongeregt te Zwolle mr. G. J. Storm Buysing, advocaat aldaar. Bij Zijner Majesteits besluit van den 23sten September 1871, n°. 4, zijn benoemd: tot officier van justitie bij de arrondissements-regtbank te Amsterdam mr. M. J. van Lennep, thans substituut-officier van justitie bij dieregtbank; tot substituut-officier van justitie bij de arrondissements-regtbank te Amsterdam mr. W. R. Op ten Noort, thans substituut-officier van justitie bij de arrondissments-regtbank te Hoorn ; tot substituut-officier van justitie bij de arrondissements-regtbank te Hoorn jhr. mr. S. Laman Trip, thans commies bij het Departement van Binnenlandsche Zaken. Bij Zijner Majesteits besluit van den 23sten September 1871, n°. 5, is aan mr. G. J. D. Hondius, op zijn daartoe gedaan verzoek, eervol ontslag verleend als plaatsvervangend kantonregter te Naaldwijk. Bij Zijner Majesteits besluit van den 23sten September 1871, n°. 7 , is benoemd tot kantonregter te Tilburg mr. A. H. Verster, thans kantonregter te Boxtel. Bij Zijner Majesteits besluit van den 23sten September 1871 , n°. 8, is benoemd tot regter in de arrondissements-regtbank te Leiden mr. F. Canter Alta, thans kantonregter te Noordwijk. Bij besluit van den 20sten September 1871 , n°. 17, heeft Zijne Majesteit goedgevonden bij den plaatselijken staf te benoemen , tot plaatselijken commandant der 1ste klasse, den kolonel N. C. Vinkhuizen , plaatselijken kommandant der 2de klasse te 's Hage.
MINISTERIE VAN BINNENLANDSCHE ZAKEN. De Minister van Binnenlandsche Zaken brengt ter algemeene kennis, dat ter uitvoering van art. 4 der wet van 19 Junij 1871 (Staatsblad n°. 62), op 2 November van dit jaar, in het gebouw der Polytechnische school te Delft, vergelijkend examen zal worden afgenomen van hen, die voor de betrekking van adjunct-ijker in aanmorking wenschen te komen. Aan die betrekking is verbonden eene jaarwedde van negen honderd gulden. Zij, die aan dit examen wenschen deel te nemen , moeten zich vóór 8 October 1871 schriftelijk bij het Departement van Binnenlandsche Zaken aanmelden, met naauwkeurige opgaaf van naam, voornamen en woonplaats, en overlegging van eene geboorte-acte, waaruit blijkt, dat de candidaat op 2 November 1871 den ouderdom van achttien jaren heeft bereikt. Het examen omvat: a. de wis- en natuur- en scheikunde, de theoretische en toegepaste mechanica, voor zoo ver de konnis dier wetenschappen gevorderd wordt bij het eind-examen in art. 57 of 59 der wet yan 2 Mei 1863 ( Staatsblad n°. 50) omschreven; b. kennis van den oorsprong en de geschiedenis van het metriek stelsel van maten en gewigten; c. eenige bekendheid met de stelsels van maten en gewigten in vreemde landen; d. kennis van de theorie en het gebruik van den comparateur tot vergelijking en verificatie van lengtematen, waaronder ook de meetinstrumenten voor de opmeting van inhoudsmaten; e. kennis van de theorie, de zamenstelling en het gebruik der weegwerktuigen ; f. bekendheid met de meetkundige inhoudsvinding van maten, voor drooge en natte waren, de inhoudsvinding door waterweging en water-
meting en van de daartoe bestemde hulpmiddelen en daarbij noodige berekeningen ; g. kennis van hetgeen bij verificatie met standaardsnaauwkeurigheid moet in acht genomen worden en met de berekeningen en herleidingen welke daarbij voorkomen : h. kennis van de inrigting van gasmeters en de wijze van verificatie ; i. kennis van de eigenschappen, de bewerking en het onderzoek der stoffen, die gebruikt worden tot de vervaardiging der maten, gewigten en weegwerktuigen, voor zoo veel noodig ter beoordeeling van hunne deugdelijkheid: k. eenige geoefendheid in de behandeling van de gereedschappen , die bij den ijk te pas komen; l. kennis van de wet betreffende de maten, gewigten en weegwerktuigen en van verordeningen tot uitvoering daarvan; m. eenige bekendheid met de praktische en theoretische roei- en peilkunde. 's Gravenhage, 23 September 1871. Voor den Minister, De Secretaris-Generaal, Hubrecht. De Minister van Staat en van Binnenlandsche Zaken, Brengt ter kennis van gezagvoerders van stoombooten die de Oude Maas bevaren, dat, wegens werkzaamheden aan de brug over die rivier beneden Dordrecht, bij het doorvaren groote omzigtigheid moet worden in acht genomen en binnen de afstanden van 100 meter boven en beneden de brug met niet meer dan halve stoomkracht mag gevaren worden. 's Gravenhage, 23 Septembar 1871. Voor den Minister, De Secretaris-Generaal, Hubrecht.
---

