BUITENLANDSCHE BERIGTEN. DUITSCHLAND.
De Berlynsclie Provinzicd-Correspondenz bevestigt het berigt van Fransche bladen , dat met de ontruiming der Parysche forten en der vier nabij Parys gelegene departementen ein begin gemaakt is. » Volgens art. 71 van het Frankfurter vredesverdrag, zegt genoemd half officieel orgaan, moet de ontruiming van de nog door Duitsche troepen bezette Parysche forten en van de departementen der Oise, Seine et Oise, Seine et Marne en Seine plaats hebben bij de betaling van eon derde half milliard van de oorlogskosten. Daar de door het Fransche gouvornement gedane betalingen bijna het bedrag van 1500 millioen franken bereiken, heeft de Keizer, schoon de overname der gelden nog niet geheel is afgeloopen , toch bevel gegeven om met de ontruiming een begin te maken. Vooreerst zullen dus de Duitsche troepen uit de nog bezette Parysche forten en de departementen Seine et Oise, Seine et Marne en Seine aftrekken. Het departement der Oise blijft nog bezet, tot dat het derde halve milliard geheel afgeleverd is. De 2de en de 22ste divisie zijn aangewezen om naar Duitschland terug te keeren, zoodat voortaan nog 6 divisien ter sterkte van 80,000 man op Fransch grondgebied zullen blijven. Dat cijfer beantwoordt ook aan de bepalingen der overeenkomst, welke den llden Maart jl. te Ferrières omtrent de uitvoering der vredespraeliminairen gesloten is. Daarin is de afspraak gemaakt dat, naar mate de afbetaling der oorlogskosten vordert, ook het getal der rantsoenen, waarvoor vergoeding betaald moet worden, zal afnemen en wel in dier voege, dat 14 dagen na betaling der eerste helft van het tweede milliard slechts voor 80,000 rantsoenen levensmiddelen en voor 30,000 rantsoenen fourrage schadevergoeding moet worden betaald. De uitvoering van den maatregel hangt natuurlijk af van de voorwaarde dat (le betaling geregeld afloope." — Over de houding, welke de afgevaardigden der partij van vooruitgang in de aanstaande zitting van den Beyerschen Landdag ten aanzien van het kerkelijke vraagstuk zullen aannemen, zegt een voornaam orgaan van die partij , dat zij met den meesten nadruk de regten van den staat in den geest van onzen tijd tegen zijne middeneeuwsche tegenstanders, van welken stand of rang ook, zullen verdedigen, maar niet in een bekrompen confessionelen geest noch als kerkelijke partij. «Reeds meermalen, zoo drukt dat blad zich uit, is gezegd, en het mag j uist thans nogmaals gezegd worden : de partij van vooruitgang is geen kerkelijk genootschap : wat haar vereenigt is het beginsel: dat men aan de staatswetten, welke op regtmatige wijze totstandgekomen zijn, gehoorzaamheid verschuldigd is, en dat geenerlei kerkelijk leerstuk noch eenige persoonlijke overtuiging iemand van dien pligt kan ontslaan. Zij wil, naast handhaving van het gezag des staats, vrijheid van geweten zoowel als van de kerken, en juist daarom zal zij haren steun alleen aan zulk een ministerie verleenen, hetwelk vast besloten heeft in dit opzigt de heerschappij der wetten tot eiken prijs, al ware het de hoogste , te handhaven." — Naar men uit Bremen meldt heeft de Westindisch-Zuidamerikaansche stoomboot-dienst van den Noord-Duitschen Lloyd tot dus ver zulke slechte resultaten opgeleverd, dat in den raad van administratie het voorstel gedaan is om die dienst althans voorloopig weder te staken. De meerderheid heeft zich wel is waar tegen dat voorstel verklaard en er is ook met het rijkspostbostuur eene nieuwe overeenkomst omtrent het vervoer der West-Indische post gesloten , volgens welke de stoombooten van den Lloyd voortaan St. Thomas moeten aandoen. Maar noch de minderheid van den raad van administratie, noch een deel der aandeelhouders schenen zich daarbij te willen nederleggen en
drongen aan op het bijeen roepen van eene algemeeue vergadering ten einde over de zaak te beslissen. Als voorname reden van de min gunstige uitkomsten der dienst op deze linie wordt de betrekkelijk slechte toestand der daarvoor gebouwde stoomschepen opgegeven. OOSTENRIJK. Uit Weenen wordt aan een Beyersch blad gemeld dat de vertegenwoordigers van Duitschland en Oostenrijk den last hebben ontvangen om onderzoek te doen naar de geneigdheid der regeringen, bij welke zij geaccrediteerd zijn, om deel te nemen aan de maatregelen tot oplossing van hel sociale vraagstuk, ten einde aan die regeringen eventueel eene formele uitnoodiging tot zoodanige deelneming gezonden zou kunnen worden. Volgens hetzelfde blad zou de Duitsche Keizer den Keizer van Oostenrijk uitgenoodigd hebben tot een bezoek te Coblenz omstreeks het midden der maand October. F R A N K R IJ K. In de zitting der Nationale Vergadering van den 12den werd de regering ondervraagd omtrent Frankrijks handelsbetrekkingen met den Elsas en Lotharingen , en omtrent den gang der onderhandelingen dienaangaande met Duitschland. Het antwoord was: dat die onderhandelingen nog voortduurden, dat haar loop op dit oogenblik dus nog niet kon worden bekend gemaakt, maar dat hare uitkomst ten spoedigste aan de Nationale Vergadering medegedeeld en ter bekrachtiging voorgelegd zou worden. De minister van finantien voegde daarbij, blijkens het oflficiele zittingverslag, deze verklaring: »Hoe gaarne wij ook de regten der Fransche industrie ontzien , is het ons toch onmogelijk den Elsas en Lotharingen zóó te behandelen als of zij nooit tot Frankrijk behoord hadden. Wij trachten voor die ongelukkige landstreken den overgang tot haren nieuwen toestand minder hard te maken " Deze verklaring werd in de Vergadering levendig toegejuicht. De minister van koophandel gaf insgelijks de verzekering dat, wat ook de uitkomst der onderhandeling met Duitschland mogt zijn,geene overeenkomst in uitvoering zou worden gebragt alvorens door de Vergadering te zijn bekrachtigd. De minister van buitenlandsche zaken zaide: »Het is niet te doen om eene louter commerciele ovoreenkomst, aan te gaan met of over den Elsas en Lotharingen. Neen, er wordt onderhandeld over een verdrag van in de daad politieken aard; juist hierom moet ik nog over den gang der onderhandeling zwijgen. De onderhandeling is door het Pruissische gouvernement zelf geopend, en kreeg daardoor een bovenal politiek karakter, hoewel het in zekere opzigten eene commerciele onderhandeling is." In antwoord op eene redevoering vol hartstogtelijke maar onbepaalde verwijten, door een lid van de regter zijde tegen het gouvernement gerigt, zeide de minister van binnenlandsche zaken in de zitting van verleden Dingsdag, volgens het verslag van het of ficiele dagblad: «Er is gezegd dat wij niet naar den wil der Vergadering regeren en dat onze staatkunde niet de uitdrukking van den geest der meerderheid is; doch wat zijn wij zonder u? Wij vermogen iets omdat gij het wilt en zoolang gij het wilt; onze staatkunde is dus voor de uitdrukking van den geest der meerderheid te houden. » In plaats der door ons gevolgde staatkunde, die bedaring, bevrediging der gemoederen beoogt, werd ons eene andere, eene hartstogtelijke, eene driftige staatkunde aanbevolen. Dien raad zullen wij nooit volgen. Het gouvernement zal altijd zijnen pligt doen en eene conser • vative maar tevens gematigde staatkunde volgen. » Vindt gij ons te toegeeflijk jegens de drukpers, zijt gij met den zoo even gehoorden spreker van meening dat wij zekere, voorwaar laakbare, dagblad-artikelen zouden behooren te vervolgen — welnu, geeft ons dan de wapenen die het Keizerrijk had; maakt het drukpers-decreet van 1852 weder van kracht — dan zullen wij zien of wij die harde bepalingen kunnen toepassen ; doch zulke wapenen tegen de drukpers wenschen wij geenszins. « Aangaande de nationale garde zijn wij bezig de door u gemaakte wet uit te voeren. In een zeker aantal plaatsen zal de nationale garde onverwijld worden ontbonden; er zijn bevelen daartoe uitgevaardigd. Wij zullen voortgaan die wet ten uitvoer te leggen op zulk eene wijze en op zulke tijdstippen, als wij op onze verantwoordelijkheid dienstig zullen achten; immers de tijd en wijze van uitvoering zijn door u aan ons oordeel overgelaten. >> Kortom, de hier zoo even aanbevolen staatkunde van hartstogt en drift zal nooit door ons worden gevolgd. Wij hebben eene conservative en tevens gematigde staatkunde; deze heeft tot nu toe uwe goedkeuring weggedragen; indien uweinzigten veranderden en uw vertrouwen ons ontviel, zouden wij terstond het van u ontvangen gezag in uwe handen nederleggen." Deze rede vond, volgens het offlciele verslag, veel bijval.
— De Siècle berigtte eergisteren , dat de prefect van het departement der Rhóne per telegraaph naar Parys ontboden en aldaar aangekomen was, om het gouvernement mondelinge inlichtingen omtrent de gesteldheid der stad Lyon te geven. Dit berigt overnemend zegt het Journal des Débats in zijn nommer van gisteren: » Wij hopen dat het gouvernement eindelijk ernstig bedacht zal zijn op het herstellen der orde in Lyon. In die ongelukkige stad is, zonder dat het juist tot wanordelijkheden op de straten komt, de zedelijke orde , de orde in de gemoederen diep gestoord , en die wanorde wordt er door de revolutionaire partij gaande gehouden. De volksmenners zijn nu reeds ruim een jaar meester daar ter stede, en hebben er veel kwaad aangerigt, aanvankelijk onder de roode vlag, en later nagenoeg even veel onder de driekleurige vlag." —■ De reorganisatie der Fransche landmagt op den voet der bestaande wetgeving wordt, volgens de Patrie , ijverig voortgezet en vordert naar wensch. Naar eene opgave van de Indépetidance Beige zal die reorganisatie omstreeks het midden der maand November aanstaande volbragt zijn, en zal Frankrijk alsdan een leger van 430,000 man op de been hebben. Volgens VAvenir Militaire , een aan het krijgswezen gewijd blad van gezag, is de heer Thiers voornemens zich de parlementaire vacantie ten nutte te maken om de reorganisatie des legers te voltooijen en bepaaldelijk om de Pruissische indeeling der soldaten in afdeelingen, ieder gelegerd in de landstreek alwaar de soldaten te huis behooren, in Frankrijk in te voeren. — Het Journal des Débats zegt in zijn nommer van gisteren: » Het vijfde congres van het zoogenaamde » Verbond des Vredes en der Vrijheid" zal op den 25sten dezer in Zwitserland, nabij onze grenzen, en wel in Lausanne, geopend worden. Dat zoogezegde verbond, hetwelk schier eene navolging der Internationale kan worden genoemd, maakt thans het programma zijner aanstaande vergadering, de lijst der daarin te behandelen onderwerpen en eene algemeene aanduiding zijner inzigten openbaar. » Blijkens dat programma wil het Verbond van vrede en vrijheid eerstdaags op zijn jaarlijksch congres ook het maatschappelijke,vraagstuk in behandeling brengen, en bepaaldelijk zoeken naar middelen om den ouderlingen strijd der onderscheiden volksklassen in de hedendaagsche burgermaatschappij een einde te doen nemen. » Die vraagstukken zijn reeds in de congressen der Internationale te Brussel en te Lausanne behandeld en tot eene oplossing gebragt: naar het aldaar aangenomen gevoelen zou de onderlinge strijd der volksklassen geëindigd, het maatschappelijke vraagstuk onzes tijds opgelost zijn , zoo maar het eigendomsregt, het individuele bezit en genot van goederen , te niet gedaan wierd. Naar de inzigten welke de Parysche Commune, zoo niet in theorie, dan toch in de praktijk, aan den dag legde, was de oplossing onvolledig, doch zou het aanbevolen middel tot het doel leiden zoo het volledig wierd toegepast, dat is indien niet het eigendomsregt alleen, maar ook de eignaren zeiven te niet wierden gedaan. Dit was voorreker een snel werkend middel tot grondige genezing der maatschappij ; een nog radicaler, nog krasser middel te vinden zal geene ligte taak zijn voor het congres van Lausanne, hetwelk gewis in dezelfde rigting zal zoeken , en alzoo weinig nieuws zal opleveren." E N G E L A IV D. Bij de verkiezing van den heer Butt tot vertegenwoordiger van het Iersche graafschap Limerick in het Britsche Lagerhuis blijkt het, dat de katholieke geestelijkheid in Ierland thans op de hand is van die partij welke voor Ierland een eigen parlement en eene in Ierland gevestigde regering onder het oppergezag der Britsche Kroon verlangt. De heer Butt is de candidaat dier partij en een van degenen welke in Ierland den nRepeal" of slooping der Unie, de thans verouderde leuze van wijlen Daniël O'Connell, hebben vervangen door de leuze » Home liule," dat is een bestuur ten onzunt. De partij welke zich onder die leuze vormt bestaat 1°. uit oude voorstanders van den Repeal, 2°. uit leden of vrienden der Feniansche broederschap en 3°. uit Orangisten, of oud-protestanten, welke misnoegd tegen het liberale ministerie en door Gladstone's staatkunde in wrevelige stemming gebragt zijn. Dat zij in kracht heeft gewonnen door de wending der ultramontanen, die haar althans niet meer tegenstreven, erkent de Londensche Times , hoewel hij noü maar kort geleden den heer Butt en diens medestanders bespotte als lieden die met versleten speelgoed uit de oude doos weder voor den dag kwamen. De heer Butt, die volgens de Times de rol van O'Connell weder opvatten wil, is een bekwaam en geacht advocaat te Dublin, lidmaat van de Anglicaansche of bisschoppelijk-protestantsche kerk, en geenszins een revolutionair of Jacobijn: in tegendeel, hij helt over tot de conservative rigting, ja tot reactionaire begrippen. Al wat hij in zijn adres aan de kiezers verlangde is een eigen parlement voor Ierland , eene instelling welke „er in het laatst der vorige eeuw zestien jaren lang bestaan, maar toen slechte vruchten opgeleverd heeft. — De Times ziet in het Drievoudig Verbond . gelijk hij de te Gastein tot stand gekomen afspraken tusschen het Duitsche , het Öostenrijksche en het Italiaansche gouvernement noemt, eenen waarborg voor duurzamen vrede in Europa , inzonderheid in Midden-Europa , maar eene welligt minder gelukkige gebeurtenis voor de zaak der volksvrijheid en der liberale regeringsbeginselen. Dat die aaneensluiting tegen Frankrijk is gerigt en aan deze mogendheid onwelgevallig moet zijn , erkent de Times , te meer dewijl Frankrijk denken mogt in zijne verbittering tegen Pruissen Oostenrijk en Italië aan zijne zijde te hebben. — Het Londensche Daily News zegt in zijn nommer van gisteren: » De kolonel W. S. Rowland is thans te Londen; hij is naar Europa overgekomen als commissaris van het gouvernement der Vereenigde Staten , belast met eene bijzondere zending, namelijk om in de oude wereld onderzoek te doen naar al wat de landverhuizing betreft, en om rapport uit te brengen omtrent bestaande misbruiken (zoo als het wegzenden der bewoners van tucht- of armenhuizen door Europesche overheden als landverhuizers) alsmede omtrent de daartegen aan te wenden middelen , zullende zijn rapport als grondslag dienen voor eene te maken wet in de Vereenigde Staten. Hij zal al de landen van Europa bezoeken." — In bet Schotsche graafschap Fife hebben de werklieden van nagenoeg al de steenkoolmijnen verhooging van het werkloon, en wel mot eenen shilling per dag, gevraagd; de meesters hebben meestal geantwoord dat zij eene verhooging van hoogstens eenen halven shilling zouden kunnen bewilligen.
Verleden Dingsdag vergaderden te Tavernan Bacli, een dorp nabij Rhymney, een aantal gelastigden, vertegenwoordigende dertig a veertig duizend werklieden van ijzergieterijen , steenkoolmijnen en metaal-mijnen van het graafschap Monmouth en Zuid-Wales, met het doel om de bepaling van het werkloon en andere aangelegenheden te bespreken. Er werd besloten onverwijld verhooging van het werkloon met tien percent te vragen. SPANJE. De gewapende beweging der Carlisten in Spanje, welke gezegd werd op den lOden dezer te zullen aanvangen, is volgens de jongste berigten achterwege gebleven, of althans nog niet begonnen. Daarentegen wordt door de Epoca, een voornaam dagblad van Madrid, in haar nommer van 8 September verzekerd dat Elio en Ceballos, twee bekende krijgsbevelhebbers van de Carlisten-partij, tot de bestaande orde van zaken toegetreden zijn en de door den Koning Amadeus afgekondigde amnestie aangenomen hebben. De waarheid van dit berigt wordt in Frankrijk door legitimistische dagbladen betwijfeld. Intusschen verergert de scheuring in den schoot der progressistenpartij , die thans het bewind in handen heeft. De heer Sagasta en zijne vrienden, waaronder staatkundigen van naam, beweren de echte progressisten te zijn, en willen den president-minister Zorilla en de andere leden van het tegenwoordige kabinet niet meer als partijgenooten erkennen. Volgens den Tiempo van 9 September zou de maarschalk Espartero, het oude hoofd der progressisten-partij , denkelijk worden geroepen om te beslissen, of de echt progressistische staatkunde door Sagasta of door Zorilla vertegenwoordigd wordt. — De provincie Tarragona bestaat uit honderd zes en tachtig gemeenten ; honderd twee en tachtig daarvan hebben gelastigden naar Tarragona gezonden om aan den Koning Amadeus bij zijn verblijf aldaar hare hulde te brengen. ITALIË Volgens de bij het Journal de Bruxelles ontvangen berigten uit Rome van 8 September heeft het Italiaansche ministerie in eene den 6den daar ter stede gehouden kabinets-vergadering bepaald dat de wetgevende zitting nog niet gesloten zou worden, van welk besluit het gevolg zou zijn dat de zamenkomst der Kamers te Rome in den herfst dezes jaars niet eene nieuwe zitting zou zijn, maar slechts eene voortzetting deitegenwoordige , en' dat alzoo eene troonrede alsdan niet te pas zou komen. Verder wordt gemeld dat den léden dezer gelastigden der Internationale in Rome zouden vergaderen. BELG IE Het plan tot wijziging van het vrachttarief voor het personen-vervoer op het Belgische staatsspoorwegnet schijnt eerlang in uitvoering te zullen komen , hoewel het bij eenige kamers van koophandel, alsmede bij de liberale partij in het algemeen, afkeuring ontmoet, ja bij de betrokken staatscommissie vijf van de elf stemmen tegen zich had. Het zal bij een ministerieel besluit worden vastgesteld; een Koninklijk besluit is hiertoe niet noodig; en de Koning wordt door liberale dagbladen gezegd die tarief-hervorming met leede oogen te zien. TELEGRAPU1SCBE BERIGTEN Loxden , 14 September. Eene briefwisseling tusschen het ministerie van buitenlandsche zaken en den raad van vreemde fondsenhouders betreffende de Rumanische spoorweg-aandeelen is openbaar gemaakt. Daarin is van de zijde der regering het beginsel van niet-tusschenkomst in quaestien rakende buitenlandsche schulden verdedigd. In Truro is de conservative candidaat verkozen. Versailles , 13 September. De Nationale Vergadering heeft heden de boodschap van den heer Thiers ontvangen, wier hoofdzakelijke inhoud reeds is opgegeven [zie de telegrammen in ons vorig nummer]. Behalve het reeds medegedeelde wordt daarin gezegd dat het gouvernement tijd behoeft om de werkzaamheden voor het volgende jaar voor te bereiden, en dat het de 10 opcenten hoofdzakelijk gevraagd had voor schulddelging, maar dat die opcenten thans niet noodig zijn. De Vergadering heeft vervolgens beraadslaagd over de schorsing deizitting, en het voorstel der commissie aangenomen , om de vacantie van 17 September tot 4 December te doen duren, eene permanente commissie van 25 leden te benoemen, en de bevoegdheid van het bureau tot de wederbijeenkomst der Vergadering te bestendigen. Marseii.i.e , 13 September. Volgens brieven uit Rome volhardt het stedelijk bestuur in het verlangen dat de ingenieurs hunne werkzaamheden in het klooster der Trinité beginnen, en zou de Fransche gezant instructien van zijn gouvernement gevraagd hebben. Parys , 13 September. La France behelst een berigt uit Rome, volgens hetwelk de zaak van het klooster der Trinité vereffend en het regt van Frankrijk op het verleenen van bescherming aan dat klooster ten volle erkend was. Parys , 14 September. De commissie van den gemeenteraad heeft in overleg met den prefect der Seine den prijs van uitgifte der obligatien van de stedelijke leening bepaald op 270 francs voor de obligatien die bij de toewijzing volgefourneerd worden, en op 277 voor de niet volgefourneerde obligatien. De inschrijving zal gedurende 2 dagen opengesteld worden, en wel op 26 en 27 September aanstaande. Algiers , 12 September. Bij een besluit der regering van gisteren zijn de zoogenaamde Arabische bureaux afgeschaft en is eene nieuwe organisatie van het beheer des lands vastgesteld. Berlyn , 13 September. In een artikel, getiteld: »Vredewaarborgen voor Duitschland en Europa", ontwikkelt de halfofficiele ProvinzialCorrespondenz het denkbeeld dat de verhoogde kracht van Duitschland en de thans herstelde goede verstandhouding met Oostenrijk de krachtigste waarborgen voor den vrede zijn en overal den levendigsten bijval hebben gevonden. Ten aanzien der onderhandelingen tusschen Duitschland en Frankrijk over den uitvoer van voortbrengselen van den Elsas naar Frankrijk zegt genoemd blad, dat die onderhandelingen in den laatsten tijd eenig uitzigt op gunstige resultaten geven.
W eenen , 14 September. Het regeringsblad berigt dat de Keizer den aartshertog Karl Ludwig tot beschermer van de wereldtentoonstelling, die in 1873 in Weenen zal plaats hebben, en den aartshertog Rainer tot president der commissie voor die tentoonstelling benoemd heeft. Bern, 13 September. De bondsraad is heden door den Italiaanschen oczant officieel uitgenoodigd tot bijwoning der feesten bij de inwijding van den tunnel door den Mont-Cenis. Rome , 13 September. De Opinione zegt met genoegen te hebben vernomen dat de Fransche regering verklaard heeft in de in Italië voldongen feiten te berusten en er nooit aan gedacht te hebben om zich daartegen te verzetten, maar alleen te wenschen dat de onafhankelijkheid van den Paus als hoofd der kerk geëerbiedigd en de wet op de waarborgen niet gewijzigd worde met oogmerk om die waarborgen te verkorten De Opinxone is van oordeel dat, wanneer dit werkelijk de zienswijze der Fransche regering ten opzigte van het Romeinsche vraagstuk is , er niet aan de mogelijkheid van het herstel der vriendschappelijke betrekkingen tusschen de beide landen te twijfelen valt. Lissabon , 14 September. Er is een nieuw ministerie gevormd met den heer Fontes als president en minister van finantien. New York , 13 September. De republikeinen hebben bij de verkiezingen in Color&do de zege behaald. Goud-agio 13 7 / s .
---

NEDERLANDEN. 's GRAVENHAGE, den 14den September 1871.
]iij Koninklijk besluit van 13 September 1871 , n°. 11 , is aan mr. A. Hanedoes, op zijn verzoek , eervol ontslag verleend als burgemeester der gemeente Woudriehem. | Herplaatsing wegens misstelling.] MINISTERIE VA IV KOLONIËN. Bij beschikking van den Minister van Koloniën van den 14den September 1871, lit. A pz ., n°. 4, is de civile ingenieur W. van der Worff gesteld ter beschikking van den Governeur-Generaal van Nederlandsch Indie, om te worden benoemd tot adspirant-ingenieur bij den waterstaat en de burgerlijke openbare werken daar te lande. RAAD VAN STATE. Openbare vergadering van den Raad van State, Afdeeling voor de geschillen van bestuur, op Woensdag den 20sten September 1871 , de3 voormiddags ten elf ure.
---

