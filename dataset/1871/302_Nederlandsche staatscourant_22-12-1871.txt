NEDERLANDEN. 's GRAVENHAGE, den 21sten December 1871.
Bij besluit van 20 December 1871, n°. 26, heeft Zijne Majesteit goedgevonden , met ingang van 23 December aanstaande: 1". aan den generaal-majoor A. Engelvaart, op zijn verzoek, een eervol ontslag te verleenen uit zijne betrekking van Minister van Oorlog , met dankzegging voor de door hem den lande bewezen diensten ; 2°. het beheer van het Departement van Oorlog ad interim op te dragen aan den heer L. G. Brocx, Minister van Marine. . Bij Koninklijk besluit van 18 December 1871, n°. 27, is S. Susan, te Deventer, benoemd tot leeraar aan de Bijks- hoogere burgerschool te Groningen. Bij Koninklijk besluit van 19 December 1871, n°. 16, is aan de na te melden officieren bij de rustende schutterijen, op hun verzoek, eervol ontslag verleend, als : in de provincie Gelderland, 10de bataillon, 2de compagnie, aan C. H. van Herwerden , als 2den luitenant; 15de bataillon, 3de compagnie, aan W. de Kadt, als 2den luitenant; in de provincie Zuidholland, 8ste bataillon, 3de compagnie, aan N. Broeksmit, als 2den luitenant: in de provincie Overijssel, 7de bataillon , 2de compagnie, aan F. J. HarterÏDg, als 2den luitenant; in de provincie Drenthe, 2de bataillon , 2de compagnie , aan W. J. van Rossum , als 2den luitenant; in het hertogdom Limburg, 2de bataillon , 4de compagnie, aan P. J. Meuter, als kapitein. Voorts zijn bij de rustende schutterijen benoemd: in de provincie Gelderland, 5de bataillon, 3de compagnie, tot lsten luitenant W. J. van Rossum , tot dus verre 2de luitenant bij het 2de bataillon rustende schutterij in de provincie Drenthe ; 10de bataillon , 2de compagnie, tot 2den luitenant P. C. Verschoor . thans schutter; 15de bataillon, 3de compagnie , tot 2den luitenant A. J. van Haaren ; in de provincie Zuidholland, 8ste bataillon, 3de compagnie, tot 2den luitenant A. Plaisier , thans fourrier; ln het hertogdom Limburg, 2de bataillon , 4de compagnie , tot kapitein P. J. Hendrickx, thans 1ste luitenant; tot lsten luitenant W. H. van der Velden, thans 2de luitenant; tot 2den luitenant «J. H. Goossens, thans fourrier. Bij Koninklijk besluit van 19 December 18/1, n°. 12, zijn benoemd: tot adjunct-controleur der directe belastingen, in- en uitgaande regten en accijnsen te Roosendaal (Noordbrabant) de heer M. Schuylenburg, thans ontvanger der directe belastingen en accijnsen te Vollenhoven c. a.; tot ontvanger der directe belastingen en accijnsen te Vollenhoven c. a. de heer J. H. Bekking, thans surnumerair bij de administratie der directe belastingen, in- en uitgaande regten en accijnsen, werkzaam in de inspectie derzelfde middelen te Middelburg. MINISTERIE VAN BINNENLANDSCHE ZAKEN. De Minister van Staat en van Binnenlandsche Zaken, Gelet op art. 21 der wet van 1 Junij 1865 [Staatsblad n°. 58); Heeft goedgevonden: voor het jaar 1872 te benoemen tot secretaris bij den geneeskundigen raad voor; Noordbrabant en Limburg, dr. E. A. P. van den Bogaert, te 's Hertogenbosch ; Gelderland en Utrecht, dr. J. G. de Voogt te Arnhem; Zuidholland, dr. C. P. Pous Koolhaas, te 's Gravenhage; Noordholland, dr. G. A. N. Allebé, te Amsterdam; Zeeland, dr. J. P. Berdenis van Berlekom, te Middelburg; Friesland en Groningen, dr. S. Sr. Coronel, te Leeuwarden; Overijssel en Drenthe, dr. J. A. van Ketwich Verschuur, te Deventer, 's Gravenhage, 19 December 1871. T horbecke. Bij beschikking van 19 December 1871, n°. 172, is aan Gebr. Goedkoop te Amsterdam, tot wederopzegging, vergunning verleend voor eene stoomsleepdienst op den IJssel, de Willemsvaart en het Zwolsche Diep, van Zutphen tot de Zuiderzee. IIAAD VAN STATE. Openbare vergadering van den Raad van State, Afdeeling voor de geschillen van bestuur , op Woensdag den 27sten December 1871, des voormiddags ten elf ure.
---

BUITENLANDSCHE BERIGTEN. DUITSCHLAND.
De half-officiele Berlynsche Provinzial Correspondenz van gisteren berigt dat de zitting van den Pruissischen landdag waarschijnlijk heden den 21sten tot den 7den Januarij aanstaande zal worden verdaagd; en dat, vermits de hoop op vaststelling der begrooting voor het einde van dit jaar niet vervuld is geworden , de regering even als vroeger de voor den geregelden gang des bestuurs vereischte uitgaven zal moeten blijven doen, onder voorbehoud van latere goedkeuring door de vertegenwoordiging. Hetzelfde half-officiele orgaan bevat de volgende mededeeling: » Het ontwerp van organisatie des bestuurs voor Elsas-Lotharingen is , op grond der voorstellen van den opper-president von Muller, eerst in de rijkskanselarij en vervolgens in den bondsraad vastgesteld, en zal alsnu onverwijld afgekondigd en ten uitvoer gelegd worden." — De Strasburger Zeitung , een blad van officieel gezag, berigt in haar nummer van 19 December: » Zoo even ontvangen wij de tijding dat aan het rijksland en inzonderheid aan de stad Strasburg twee nieuwe bewijzen van de hoogo welwillendheid en van de zorg, welke de Duitsche rijksregering hun van het eerste oogenblik der hereeniging af betoond heeft, gegeven zijn. De oprigting eener nieuwe universiteit in Strasburg is goedgekeurd , alsmede de voor zoo vele belangen gewenschte en bevorderlijke uitbreiding der stad. » Wij zullen nog dikwerf gelegenheid hebben om te wijzen op de groote stoffelijke en de schier onwaardeerbare intellectuele en zedelijke aanwinst, welke door dit besluit aan het rijksland verzekerd wordt. Voor heden moeten wij ons tot de eenvoudige mededeeling van de blijde boodschap bepalen. Alleen ten aanzien vau de universiteit, de schoonste gave die een rijk aan zijne nieuwe leden kan aanbieden, zij nog gezegd dat de edelste krachten van Duitschland het zich voorzeker als eene eer zullen toerekenen, hier voor Duitschland eene oude schuld van dankbaarheid af te doen. Duitschland heeft nooit vergeten hoe veel heerlijks en schoons in vroegere eeuwen de Elsas tot zijnen roem en bloei op het gebied des geestes heeft bijgedragen. Thans zal het dat trachten te vergelden ; niet als of wij ons in alles zoo ver verheven achtten boven onze zoo lang in de vreemdelingschap verkeerd hebbende broeders ; — maar een groot rijk bezit toch veel grootere schatten van wetenschap en beschaving, dan eene afzonderlijke landstreek, en in deze schatten wil het Duitsche rijk de wedergewonnen broeders in de ruimste mate doen deelen. Dat is de beteekenis van de vestiging der nieuwe Hooge School in Strasburg, aan het herstel van wier belangrijkste gedeelte, de bibliotheek, het geheele Duitsche volk, door verwante natiën ondersteund, nu reeds sedert een jaar met den edelsten wedijver arbeidt." — Uit Berlyn wordt berigt dat met het vervaardigen der nieuwe gouden rijksmunt reeds een begin is gemaakt, en dat do onderscheiden muntplaatsen thans in staat zijn om maandelijks geregeld 2,220,000 stuks rijksmunten af te leveren. OOSTENRIJK. De Neue Freie Presse van 19 December bevestigt het gisteren doo 1 ' den telegraaph medegedeelde berigt, dat in Bohemen, bij de regt" streeksche verkiezing van leden voor den Rijksraad door de groep der groote grondeigenaars, de feudale partij met 24 stemmen de zege over de constitutionele partij behaald heeft, zoo dat er 15 groote grondeigenaars tot afgevaardigden voor den Rijksraad verkozen zijn, welke niet in die vergadering verschijnen zullen. » Voor zoo veel men thans kan nagaan, zegt dat blad, zal de constitutionele partij in het Huis van Afgevaardigden eene meerderheid van 92 stemmen hebben. De zitting zal op Woensdag den 27sten geopend en de troonrede den volgenden dag gehouden worden. Tot president van het Heerenhuis zal de heer von Schmerling worden benoemd. Het Huis van Afgevaardigden zal waarschijnlijk den heer Hopfen tot president, en den heer Gross benevens eenen Pool tot vice-presidenten verkiezen. Aan de opkomst der Poolsche afgevaardigden wordt niet getwijfeld." De vijf landdagen welke laatstelijk nieuw verkozen zijn hebben den 18den dezer hunne eerste zitting gehouden. In Opper-Oostenrijk waaide clericalen opgekomen waren, in Moravie waar de Czechische afgevaardigden ontbraken, in Vorarlberg waar de foederalisten zich nog stil hielden , en in de Bukowina liep de eerste zitting rustig af. In Krain daarentegen schijnen door toedoen der Slovenen ergerlijke tooneelen te zijn voorgevallen. In Opper-Oostenrijk werd het voorstel gedaan en aangenomen om den Keizer den dank des landdags te betuigen voor de benoeming van een constitutioneel-gezind ministerie. Te Weenen verwacht men dat de landdagen van Opper-Oostenrijk, Moravie en de Bukowina zonder aarzelen tot de benoeming van afgevaardigden voor den Rijksraad zullen overgaan; in Vorarlberg ziet men de benoeming van foederalisten te gemoet, en in Krain hetzij eene weigering om afgevaardigden te verkiezen of' eene verkiezing onder zeker voorbehoud, in ieder van welke gevallen waarschijnlijk regtstreeksche verkiezingen in dat gewest zouden worden uitgeschreven.
FRANKRIJK In afwachting van de regelmatige behandeling en vaststelling der voorgedragen staatsbegrooting voor het eestdaags aanvangende dienstjaar 1872, heeft het gouvernement magtiging van de Nationale Vergadering ontvangen om gedurende de eerste drie maanden van dat jaar de belastingen en inkomsten der schatkist overeenkomstig de bestaande wetten te innen, en uitgaven te doen ten gezamenlijke bedrage van rnim 740 millioen francs, dat is omstreeks een vierde deel van het totaal der voorgedragen uitgaven. De Vergadering heeft die magtiging in do zitting van den 18den dezer zonder discussie verleend, op zulk eenen voet dat haar oordeel over de staatsbegrooting, bepaaldelijk over de voorgedragen vermeerdering der uitgaven voor de landmagt, alsmede over de voorgedragen invoering of verhooging van belastingen , geheel vrij blijft. In de zitting van verleden Dingsdag is , op voorstel des gouvernements en in het belang der schatkist, eenstemmig besloten tot intrekking eener in het jaar 1867 gemaakte wetsbepaling , waarbij do gijzeling als middel tot inning der den Staat te betalen kosten van criminele regtspleging was afgeschaft. In die zitting is de beraadslaging over de staatsbegrooting voor 1872 aan de orde gesteld voor den volgenden dag, met bepaling dat zij eerst over de belasting op inkomsten zou loopen; door dit middel zou naaide voordragt der budget-commissie tachtig, naar die der regering slechts dertig millien francs voor de schatkist worden verkregen. De som van dertig millioen francs stelt de regering voor , te vinden door het belasten der inkomsten voortkomende uit effecten en dergelijks roerende goederen , Fransche en buitenlandsche , met uitzon'dering van de rente der Fransche staatsschuld. Le Siècle berigt onder dagteekening van 20 December, dat het gouvernement, na de indiening der staatsbegrooting voor 1872 , van besluit is verande-id en de keuze van nieuwe belastingmiddelen geheel aan de Vergadering zal overlaten, mits deze maar de noodige beschikkingen make om de jaarlijksche ontvangsten der schatkist met 245 millioen francs te vermeerderen, zijnde dit het bedrag hetwelk, na de invoering der ten vorigen jare vastgestelde belastingen, nog te kort schiet. — De discussie over het voorstel om Parys weder tot vergaderplaats voor de Nationale Vergadering en tot zetelplaats voor het gouvernement te nemen, is verleden Dingsdag bij de betrokken commissie der Vergadering voortgezet maar niet afgoloopen; achttien leden der commissie waren toen tegen dat voorstel, de twaalf andere leden daarvoor gestemd. — De heer Thiers heeft verleden Maandag eene deputatie van den kerkeraad der protestantsch-gereformeerde gemeente van Parys bij zich ontvangen ; zij kwam hem dank betuigen voor zijn besluit tot herstel van het zelfbeheer der hervormde kerk in Frankrijk door synoden en ouderlingen van de keuze der gemeenten. De heer Thiers antwoordde met eene aanbeveling van eendragt en verzoening in den schoot dier kerk. Hij herhaalde ook de betuiging dat hij tot geene van de politieke partijen behoorde. — Het bekende besluit der Nationale Vergadering, hetwelk onder het publiek zeer verschillend wordt uitgelegd, is door de prinsen van Orleans zoo opgevat, dat zij vrijheid hebben gevonden om zitting in de Vergadering te nemen. De Siècle vraagt of Frankrijk nu weder » de comedie van den prinsPresident" zal zien opvoeren. Hij denkt evenwel dat de prinsen zich in het eerst nog stil en bescheiden zullen houden. Volgens Gambetta's dagblad is het besluit der Vergadering betrekkelijk de prinsen van Orleans enkel een nieuw bewijs van de noodzakelijkheid harer ontbinding. [TALIE Het finantiele plan van het Italiaansche gouvernement voor 1872 en eenige daarna volgende jaren vindt onder het publiek in Italië weinig bijval. Het strekt hoofdzakelijk, gelijk bekend is, om in het tekort en in de buitengewone uitgaven van de eerstvolgende jaren te voorzien door de uitgifte van nieuw papiergeld, om het beheer over 's lands gelden aan de handen van vier bankinrigtingen toe te vertrouwen, en om door eene verhooging der belastingen na 1872 eene betrekkelijk kleine som voor de kwijting der met het uitgeven van papiergeld aangegane schuld te verkrijgen. ïn dagbladen van de oppositiepartij en van de radicale rigting worden verzuchtingen of kreten van verontwaardiging over dat plan geslaakt en sombere voorspellingen op den toestand van 's rijks finantien gebouwd. Zoo zegt El Capitale , een liberaal dagblad van Rome: » Het gouvernement opent ons wederom, gelijk het reeds zoo dikwerf heeft gedaan, uitzigt op het herstel van het finantiele evenwigt; doch tevens volhardt het bij het stelsel hetwelk maar al te lang in 's lands finantiele aangelegenheden is gevolgd; en herstel van het finantiele evenwigt is en blijft eene hersenschim zoo lang eene volslagen verandering van finantieel stelsel uitblijft. Thans zijn wij in den tijd van de assignaten [dat is van het papiergeld zonder waarborg en zonder crediet]. Duizend millioen francs aan papiergeld, in den vorm van onverwisselbare en als wettig betaalmiddel geldende bankbiljetten, zullen wij hebben! Ons land zal met papiergeld overstroomd, overstelpt , te gronde gerigt worden. En toch heugt ons nog zeer goed de belofte der regering om ons te ontheffen van de verpligting om bankbiljetten voor de nominale waarde in betalinar aan te nemen. Zoo voortgaande zullen wij over vijf jaren niet het beloofde evenwigt in 's rijks finantien hebben , maar het staatsbankroet. Intusschen verdwijnt het bare geld, en zal het weldra zoo ver komen dat wij in een museum moeten gaan om een twintigfrancs-stuk te zien." De Opinione en andere organen van de ministeriele partij beweren dat de finantiele staatkunde des gouvernements onder de bestaande tijdsomstandigheden de boste is en bij behoedzame toepassing weinig gevaarlijks heeft; en de correspondent van het Journal des Débats zegt in een schrijven uit Rome van 14 December : » Al mogt ook de heer Sella. de minister van finantien, aftreden, hetzij alleen of met al zijne ambtgenooten, zijn finantieel stelsel zal toch waarschijnlijk de bovenhand behouden. Met behoedzaamheid en beleid hoopt de regering de depreciatie der bankbiljetten tegen te houden en te bewerken dat het opgeld op het goud op een matig en schier vast peil blijve; hetgeen tot nog toe vrij wel gelukt is.
i) Het gebruik van papiergeld als voornaamste ruilmiddel scheen strijdig met den volksaard hier te lande; evenwel is het reeds schier eene gewoonte geworden. Een iegelijk bevindt zich goed daarbij ; en sedert de bankbiljetten wettig betaalmiddel met eenen vasten koers zijn. is Italië zeer veel in welvaart vooruit gegaan. Het papiergeld heeft dus do welvaart bevorderd , of althans niet benadeeld." TURK YE. Ken bij de Londensche Times ontvangen schrijven uit Konstantinopel van 5 December meldt dat de Porte in overleg met de Kuropesche mogendheden een nieuw en gematigd tarief voor de door buitenlandsche schepen in de Turksche havens te betalen quarantaine-regten heeft vastgesteld Verder zegt dat schrijven: »Een alhier in het Fransch uitkomend dagblad, la Turquvt , behelsde dezer dagen eene opgave van de schulden die het Turksche rijk heeft. Volgens deze opgave, wior juistheid niet betwist is geworden, is het totaal dier schulden , de binnenlandsche, de buitenlandsche en de vlottende schuld zamengeteld, thans 136,441,403 ponden sterling. » Otnstreeks twee derde gedeelten van de jaarlijksche ontvangsten der Turksche schatkist worden voor den interest en de amortisatie dier schulden besteed. Het overschietende derde is klaarblijkelijk ontoereikend om de kosten van het bestuur van dit groote rijk goed te maken; dit is de oorzaak van het jaarlijksche tekort, en de reden der vaderlandlievende en welslagende pogingen. des grootvesiers om de uitgaven te verminderen en de inkomsten der schatkist te vermeerderen." ENGELAND. Naar aanleiding van het gerucht dat de heer de Lesseps zoekt den eigendom en de exploitatie van het Suezkanaal aan de Europeesche mogendheden bij verkoop over te dragen, zegt de Times in zijn nommer van gisteren, dat Engeland geenszins begeert zich in het bezit van dien communicatieweg te stellen , noch zijnen invloed in Egypte wenscht te vergrooten, maar dat het evenmin dat land onder de magt eener andere mogendheid zal laten komen, want dat het overgroot belang bij dien weg naar Indie heeft. Doch de Times hoopt dat de zaak van het Suez-kanaal in de tegenwoordige tijdsomstandigheden, nu de gesteldheid van het Turksche rijk ten gevolge der uitkomsten van den Fransch-Duitschen oorlog op losse schroeven staat, buiten de internationale discussien zal worden gehouden, dewijl zij, eenmaal te berde gebragt zijnde, een nieuw Oostersch vraagstuk zou worden. ZWITSERLAND. Het scheidsgeregt voor de Alabama-quaestie heeft zich, gelijk de Rernsche officiele Bund berigt, den 15den dezer te Genève geconstitueerd. Het voorzitterschap werd aan den Italiaanschen gevolmagtigde, graaf Sclopis, opgedragen; als secretaris, voor welke betrekking de Zwitsersche gevolmagtigde verzocht was een Zwitserschen burger voor te dragen , werd de hoogleeraar Favrot te Bern verkozen. Het geregtshof nam vervolgens de schrifturen van eisch en antwoord der Amerikaansche en Britsche regeringen met tal van bijlagen, alles gedrukt en aan beide zijden onderscheiden boekdoelen uitmakende, in ontvang. De beide partijen hebben nu volgens het verdrag vier maanden tijd om te dupliceren en daarna nog twee maanden om te repliceren en verdere stukken in te dienen. Dien ten gevolge heeft het scheidsgeregt zich tot 15 Junij 1872 verdaagd. De briefwisseling en de mededeelingen, welke middelerwijl noodig mogten zijn, geschieden door bemiddeling van het secretariaat, hetwelk te Genève gevestigd is. TELEGRAPHISCHE BERIGTEN Sandrisgham, 21 December, des middags. De Prins heeft eenen zeer goeden nacht gehad en wint in krachten. Londen, 21 Decemb.er. De stoomboot Delaware, van Liverpool naar Calcutta bestemd, is bij Sardinië verongelukt. Men onderstelt dat allen die zich aan boord bevonden omgekomen zijn. Berï.yv , 20 December. De Keizer heeft heden aan den graafWimpffen, tot dus var Oostenrijkscli gezant alhier, een afscheidsgehoor verleend; de nieuw benoemde ambassadeur, graaf Karolyi, wordt aanstaanden Vrijdag hier verwacht. Karlsruhe, 20 December. De Kamer van afgevaardigden heeft de wet tot invoering van het rijks-strafwetboek aangenomen, zoo als zij door de eerste kamer was vastgesteld. Slechts twaalf leden stemden daartegen. De Kamer heeft zich tot 22 Januarij verdaagd. Madrid, 19 December. Bij een schrijven aan den president-minister had de Konitig den raad gegeven dat het ministerie op nieutv voorde Cortes zou verschijnen ten einde eene oplossing der gewigtige aanhangige quaestien te beproeven. Tevens had de Koning de heeren Serrano, Sagasta en Zorilla ontboden en hen van dien stap onderrigt Het ministerie heeft, na 's Konings schrijven ïn overweging te hebben genomen, zijn ontslag aangeboden. Madrid, 20 December. De heer Sagasta is belast met de vorming van een nieuw kabinet; hij heeft vier portefeuilles daarin aan de vrienden van Zorilla aangeboden , doch Zorilla heeft die geweigerd. De krisis duurt voort. Rome , 20 December. De Kamer van Afgevaardigden heeft zich heden bezig gehouden met de benoeming eener commissie van 15 leden tot onderzoek der finantiele ontwerpen van den heer Sella. Elf leden , tot de meerderheid behoorende, zijn verkozen; morgen zal de stemming ter benoeming van de vier anderen plaats hebben. New York, 20 December. Goud-agio 8 3 / 4 .
---

