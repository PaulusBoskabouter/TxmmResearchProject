Eene pers- en zuig-tuinpomp
UIT DE FABRIEK VAN 30IIN WARNER PSZ BONS, TE LONDEN. (Met eeneP afbeelding.)
De fabriekanten Werner & Sons, te Londen, over het geheele continent bekend wegens hunne uitstekende pompen en al wat tot dit gebied behoort (in ons land vertegenwoordigd door de lIH. Peignat & Comp., Landré & Glinderman (beide te Amsterdam), Stokvis, te Rotterdam, Noppen, te Arnhem en Masse, te Goes), hebben een verbeterd en nieuw model van pers- en zuig-tuinpomp vervaardigd, uitmuntende door zeer eenvoudige constructie en ligte bij soliede bewerking. De prijs er van bedraagt/ 60, behalve de slangen. Men kan,
gelijk op de Int. Tentoonstelling van Landbouwwerktuigen, 1870, Arnhem, bleek, met deze pomp het water tot eene belangrijke hoogte spuiten, weshalve zij ook als eerste hulp bij brand gebruikt kan word'. Wij geven er hier eene afbeelding van, en merken nog op, dat deze pomp ook spoedig water geeft en zich gemakkelijk laat vervoeren. Door aan het uiteinde der uitwerpende slang verschillende openingen te schroeven, kan men het water in één of meer stralen, of nog meer verdeeld, met behulp van deze pomp in den tuin uitstorten.
---

Het onbebouwd blijven van voormalige bouwlanden.
Daar er, zooveel mij bekend is, noch geen antwoord is ingekomen op mijne vraag in nr. 6 van deze courant, omtrent de oorzaak van het onbebouwd blijven van voormalige bouwlanden in dezen omtrek, zoo geef ik hierbij eenige denkbeelden dienaangaande van mij op. I°. Schrijf ik het toe aan de droogte der tegenwoordige zomers. Het is toch bekend, dat al zijn de landerijen des winters overvloedig vochtig en de slooten goed gevuld geworden, zij tegenwoordig, zoodra de winterregens ophouden, veel schielijker en sterker uitdroogen dan voor een 20 á 30 tal jaren, zelfs al zijn de zomers niet buitengewoon droog of warm; en dit uitdroogen beneemt natuurlijk de groeikracht op hooge zandige akkers. Voor dit schielijke uitdroogen weet ik geene reden; aan ontbossching der landstreek ligt het zeker niet, want in dezen omtrek zijn zeker eens zooveel sparren en akkermaalsbosschen dan voor eene eeuw. 2.. Kan het verminderen van bouwland toegeschreven worden aan het minder houden van schapen, waardoor de boeren Minder melk bekomen, hoewel, zooals reeds door mij is gezegd, de mindere schapenmest misschien vergoed wordt door het meerder houden van rundvee en ook van varkens, die mede een zeer goeden mest geven. Vraagt men de boeren „waarom zij minder schapen houden"? dan is het antwoord, dat het voeder (hooi en raapkoeken) meer dan eens zoo duur te staan komt dan vroeger. Hoe het zij, het feit dat op onze hooge zandstreken het bouwland vermindert, is voor mij nog niet opgehelderd. Maartensdijk. E. v. Z.
---

Rupsen op zomerkoolzaad.
Het zaaijen van zomerkoolzaad wordt dikwijls nagelaten uit vrees voor aardvloo, luis en rups. Om aardvloo is het echter in zoover beter te wagen, daar er in de meeste gevallen nog wat anders gezaaid kan worden, als deze de boel heeft opgevreten; maar als luis of rups de planten hebben nagekeken, bestaat daarvoor meestal geen gelegenheid meer. Tegen aardvloo en luis is zeker niets te doen met kans op goeden uitslag en bij rups is er zeker niets beters dan het afzoeken. Aschstrooijingen enz. bij aardvloo, zeepsopwasschingen en insectenpoeders bij luis, en hennepvlanten tegen de vlinders zijn mij bekend; maar ik weet er tot mijn leedwezen geene verrassende uitkomsten van te vermelden. In het jongste nommer van deze courant wordt nu tegen rups het begieten met verdunde pekel aangeraden. Ten einde daarmede bij voorkomende gelegenheid eene proef te kunnen nemen, zou ik gaarne de juiste hoeveelheid zien opgegeven, die aangewend moet worden. Eene begieting in het groot zal denkelijk wel moeijelijk gaan. Maar als het blijkt, dat het middel goed is, kan men daar altijd in voorzien door vaatjes met in alle rigtingen werkende besproeijers te laten vervaardigen, waardoor de operatie zeer vereenvoudigd zou worden. (Ingezonden.) Een belangstellende. Naschrift. In eene brochure van Dr. Geubel over het gebruik van kalk en keukenzout in den landbouw vinden wij, bl. 58, dat planten, die aan meeldaauw lijden, daarvan bevrijd kunnen worden door ze te besprenkelen met eene oplossing van 1 d. zout in 8 d. (in gewigt) water. Red.
---

FEUILLETON.
ALGEMEENE BEGRIPPEN VAN LANDBOUW-SCHEIKUNDE, KENNIS VAN DEN BODEM EN DEN MEST. (Vervolg van L.-C. n°. 10.) Aan de buitenste korst onzer aarde is de aardbol door den invloed van licht, lucht en Water in min of meer fijn verdeelden toestand Overgegaan. Bouwgrond noemen wij nu dat gedeelte van de aardkorst, geschikt tot het aankweeken of verbouwen van planten. De bouwgrond verschaft aan de planten niet slechts de haar noodige standplaats, maar behalve vocht ook soms gedeeltelijk de tot hare kieming en verdere ontwikkeling noodige warmte, en een groot gedeelte van het voedsel, dat zij behoeven. Niet alle gronden zijn bouwgronden, namelijk geschikt voor cultuurgewassen, hetzij wegens homne geaardheid (b. v. zuivere klei), hetzij wegens gebrek aan de voor de plant noodige bestanddeelen. De bouwgrond of de bodem bestaat in het algemeen uit twee verschillende bestanddeelen, namelijk uit verbrandbare en onverbrandbare. Men kan dit gemakkelijk bewijzen door een weinig van een bouwgrond in een kroes boven eene lamp te verhitten, waarbij de onverbrandbare bestanddeelen overblijven. Deze onverbrandbare bestanddeelen des bodems, of van den bouwgrond, zijn afkomstig van de rotsen of gesteenten, die de aarde oorspronkelijk zamenstellen en gelijk reeds gezegd is door invloed van licht, lucht en water in poedervormigen staat veelal grootendeels zijn overgegaan. Zij zijn 'of op de plaats zelve blijven liggen, 'of door water en ijs medegenomen van andere plaatsen, gelijk zulks nog heden ten dage plaats heeft met de banken in onze wateren, of de uiterwaarden in onze rivieren, die een gevolg zijn van de afzetting van zand en slib door het stroomende water medegevoerd.
De voornaamste mineralen, waaruit de rotssoorten zijn zamengesteld , en waaruit dus de bouwgronden zijn ontstaan, zijn kwarts, veldspaat, glimmer, hornblende, augit, benevens krijt, gips, talk enz. De onverbrandbare bestanddeelen van den bodem, van deze mineralen afkomstig, zijn vooral kiezelzuur, aluinaarde, kalk en magnesia, benevens potasch (kali), soda (natron), zwavelzuur, phosphorzuur, , chloor, koolzuur, ijzer en mangaan. In eiken goeden bouwgrond zijn al deze bestanddeelen in kleiner of grooter hoeveelheid aanwezig, waarbij zich, ten gevolge van vergane overblijfselen van plantaardigen en dierlijken oorsprong, nog gevoegd hebben ammoniak, salpeterzuur, humuszuur enz. Men onderscheidt de gronden in zandgrond, kleigrond, veengrond, terwijl men in streken waar veel kalk en magnesia wordt aangetroffen ook nog van kalkgrond en van talkgrond spreekt. (Wordt vervolgd.)
---

