NEDERLANDEN. 's GRAVENHAGE, den 4den November 1871.
Bij Koninklijk besluit van 2 November 187 L , n°. 23, is ingetrokken de benoeming bij dat van den 31sten Augustus te voren, n°. 3, van den heer A. van Cappellen Dz. tot ontvanger der directe belastingen en aceijnsen en van den waarborg en de belasting op de gouden en zilveren werken te Schoonhoven — sedert overleden ; en is als zoodanig benoemd do heer jhr. W. H. Teding van Berkhout . thans ontvanger der directe belastingen en accijnsen te Borculo c. a.
MINISTERIE VAN «UITEi\L AIVDSC HE ZAKEN. Paspoorten. Volgens berigt van 's Konings gezant te Brussel zal met ingang v an 4 dezer, zoowel van Fransche als van andere vreemde reizigers , bij hunne aankomst in Belgie, aan de Fransche grenszijde , geen paspoort meer vereischt worden. .MINISTERIE VAN MARINE. De Minister van Marine brengt ter kennis van de belanghebbenden , dat ten gevolge van het ophouden van de cholera te Memel, de quarantaine-maatregelen worden opgeheven voor de schepen, welke die plaats op of na den 22sten October jl. hebben verlaten. 's Gravenhage , den 3den November 1871. De Minister voornoemd, Brocx. De Minister van Marine brengt ter kennis van belanghebbenden , dat naar aanleiding van het officiele berigt, dat de cholera te Hamburg en te Al tona heeft opgehouden , de vroeger voorgeschreven quarantainemaatregelen worden opgeheven voor de schepen komende van de havens gelegen aan de Elbe. 's Gravenhage , den lOden October 1871. De Minister voornoemd, Brocx. De Minister van Marine brengt ter kennis van belanghebbenden dat, naar aanleiding van de ontvangen gunstige berigten omtrent de cholera te St. Petersburg, de vroeger voorgeschreven quarantaine-maatregelen worden opgeheven voor de schepen die na den 20sten September jl. die plaats verlaten hebben. 's Gravenhage , den 17den October 1871. De Minister voornoemd, Brocx.
MINISTERIE VAN KOLONIËN. In opvolging van het voorschrift van art. 807 van het Reglement op de Burgerlijke Regtsvordering voor de Raden van Justitie op Java en het Hooggeregtshof van Nederlandsch Indie wordt voorde eerste m aal aankondiging gedaan van onderstaand vonnis. In naam des Konings! De Raad van Justitie te Batavia (Eerste Kamer) heeft het navolgend vonnis gewezen in de zaak van : De Regering van Nederlandsch Indie als vertegenwoordigende den lande, eischeresse, comparerende bij den officier van justitie van den Raad van Justitie te Batavia, tegen: Elk en een iegelijk, die vermeenen mogt aanspraak te hebben op zeker vacant perceel, gelegen in de buurt of wijk Lepelstraat, blokM, deel westzijde, n°. 10, verponding n°. 389, gedaagden, defaillanten; De Raad van Justitie te Batavia (Eerste Kamer); Gelezen het request van den officier van justitie bij den Raad van Justitie te Batavia, handelende ten deze voor en namens de Regering van Nederlandsch Indie, als vertegenwoordigende den lande, daartoe strekkende dat de raad zal uitwijzen het eigendomsregt van de regering van Nederlandsch Indie als vertegenwoordigende den lande, op een vacant perceel, gelegen in de buurt of wijk Lepelstraat, blok M, deel westzijde, n°. 10, verponding n°. 389, belendende ten noorden aan het perceel n°. 9, ten zuiden aan het perceel n°. 6, ten oosten aan het perceel rr. 6, ten westen aan de Lepelstraat, hebbende de navolgende afmetingen: aan de noord- en zuidzijde achttien en drie vierde Nederlandsche ellen (5 Rh. R.), aan de oost- en westzijde vier en drie vierde Nederlandsche ellen (1 Rh. R. 3 v.); Gelet dat door adressant ten deze behoorlijk woonplaats gekozen is ; Gezien 's Raads beschikking van den vijfden October 1800 zeventig, waarbij is gelast dat het op den eersten October bevorens ingediend
; verzoekschrift met de daarbij overgelegde bescheiden dadelijk ter griffie van den Raad moet worden nedergelegd ter inzage van belanghebbenden, met last tevens om van het ten requeste gedaan verzoek drie elkander met eene tusschenruimte van ten minste eene maand opvolgende afkondigingen in het officieel nieuwsblad te doen; Gelet wijders op de verklaring, op den negentienden Junij jongstleden voor den griffier bij den Raad van Justitie te Batavia afgegeven, ten blijke dat tegfn de toewijzing van het hierboven omschreven verzoek geen verzet ter griffie van dien Raad is aangeteekend ; Overwegende, dat ingevolge artikel 621 van het Burgerlyk Wetboek ieder zijn eigendomsregt op onroerende zaken, waarvan hij bezitter is, mag doen uitwijzen door den Raad van Justitie, binnen welks regtsgebied de zaken gelegen zijn; Overwegende, dat het bovenbedoelde perceel, waarvan de eigenaren niet bekend zijn, namens de Regering feitelijk in bezit is genomen, met oogmerk om hetzelve voor het Gouvernement van Nederlandsch Indie te behouden ; Overwegende , dat vermits alle door de wet voorgeschreven termijnen en formaliteiten behoorlijk zijn in acht genomen, en tegen het gedaan verzoek zich niemand heeft verzet, de namens de Regering gedane vordering, als zijnde den Raad niet voorgekomen te wezen onregtmatig of ongegrond, behoort te worden toegewezen; Lettende op de aangehaalde wetsbepaling, art. 800 en volgende en art. 78 van het Reglement op de Burgerlijke Regtsvordering; Regt doende; Wijst de ingestelde vordering toe ; Verklaart mitsdien, dat het perceel gelegen in de buurt of wijk Lepelstraat, blok M, deel westzijde n°. 10, verponding n°. 389, belendende ten noorden aan het perceel n°. 9, ten zuiden aan het perceel n°. 6, ten oosten aan het perceel n°. 6, en ten westen aan de Lepelstraat , en hebbende de navolgende afmetingen: aan de noord- en zuidzijde achttien en drie vierde Nederlandsche ellen (5 Rh R ), aan de oost- en westzijde vier en drie vierde Nederlandsche ellen (1 Rh. R., 3 v ), in eigendom is toebehoorende aan den lande; Gelast dat het onderwerpelijk vonnis zal worden openbaar gemaakt door deszelfs plaatsing in het officieel nieuwsblad en in de Nederlandsche Staats-courant;
Verstaat, dat de aankondiging in de beide couranten na verloop van drie maanden zal worden herhaald; Magtigt, des noods gelast, den ambtenaar belast met het doen der overschrijvingen van den eigendom van vaste goederen te Batavia, om , wanneer binnen den tijd van een jaar nadat do laatste aankondiging in de Nederlandsche Staats-courant heeft plaats gehad, en geen verzet tegen het onderwerpelijk vonnis is aangeteekend of het aangeteekend verzot is ongegrond verklaard, op vertoon der deswege door 's Raads griffier na ommekomst van den termijn van hooger beroep op van dien in cassatie af te geven schriftelijke verklaring, ten bewijze dat het onderwerpelijk vonnis van eigendomsuitwijzing voor geen verzet meer vatbaar is, eene geregtelijke acte op te maken in den vorm , voorgeschreven bij de ordonnantie op de overschrijving van den eigendom van vaste goederen en het inschrijven van hypotheken op dezelve in Nederlandsch Indie (Staatsblad 1834, n°. 27), waaruit blijkt van de overlegging van een afschrift van het vonnis van toewijzing, hetwelk aan de deswege op te maken gorogtelijke acte zal blijven vastgehecht; Verstaat, dat de kosten in dezen gevallen zullen komen ten laste van den lande. Aldus gewezen bij de heeren meesters F. F. L. U. Last, president, jhr. H. L. Wichers, A. W. Th. de Jongh en F. Piato, leden, onuitgesproken in de openbare teregtzitting van den twintigsten Julij 1800 een en zeventig, in tegenwoordigheid van de heeren mrs. F. F. L. U. Last, president, F. Plate en J. Ph. F. Filz, leden, en van 's Raads griffier mr. U. J. Huber Noodt. De President, De Griffier (tv. g.) F. Last. (iv . g.) U. J. Huber Noodt. Uitgereikt voor grosse aan den Officier van Justitie, De Griffier, J. Doornik.
---

BUITENLANDSCHE BERIGTEN. DUITSCHLAND.
De Duitsche rijksdag heeft eergisteren na eene vrij langdurige beraadslaging met 185 tegen 88 stemmen bij tweede lezing het voorstel van eenige leden aangenomen, om aan artikel 3 der Duitsche rijksconstitutie de volgende bepaling toe te voegen: » In eiken bondsstaat moet eene door volkskeuzen gevormde vertegenwoordiging bestaan, wier goedkeuring voor elke landswet en voor de vaststolling der staatsbegrooting vereischt wordt." Het erkende doel der voorstellers was om door de toevoeging van
deze bepaling aan de grondwet des rijks eene verbetering te brengen in den politieken toestand van Mecklenburg, alwaar de staatsinstellingen grootendeels nog op eene middeleeuwsche leest geschoeid zijn. — Een der Beyersche afgevaardigden in den Duitschen rijksdag, de heer Herz, heeft zich door zijne houding in die vergadering het ongenoegen der Beyersche ultramontanen op den hals gehaald. De Münchener Volksbote , een ultramontaanscli orgaan, zegt van dien afgevaardigde : » Bij de verkiezingen voor den Duitschen rijksdag gaf de districts-ambtman van Eichstadt aan den katholieken burgemeester de verzekering, dat de candidaat der partij van vooruitgang, de heer Herz, regter in de districts-regtbank, een « alleszins goed katholiek " was. Die katholieken, welke door hunne stem aan den heer Herz te geven zijne verkiezing mogelijk gemaakt hebben, weten nu dat zij den ergsten vijand der katholieke kerk naar Berlyn hebben afgevaardigd. Thans is het ons ook duidelijk, waarom bij de laatste verkiezingen voor den landdag de protestantsche kiezers in de omstreken van Weissenburg, Pappenheim en Gurzenhausen zoo uitermate verdraagzaam zijn geweest dat zij drie katholieken , waaronder ook den heer Herz, voor den landdag verkozen. Die kiezers wisten dat deze drie katholieken de katholieke kerk heviger bestormen dan ooit drie protestanten dit zouden vermogen te doen " De officieuse Norddeutsche Allgemeine Ztitung heeft gemeend dit artikel niet onbeantwoord te moeten laten « Het geschrijf van den Volksbote, zegt zij, wekt op tot ernstig nadenken. Het is niet voldoende dat men katholiek is: men moet neen alleszins goed katholiek" zijn. En zulk een goed katholiek is alleen hij, die in alle dingen het belang van de Roomsche kerk boven dat van den staat stelt; wien de regelen voor zijne handelingen uit Rome, dat is door de Jesuiten, worden voorgeschreven. Een »alleszins goed katholiek" is niemand dan een ultramontaan , dat wil zeggen een in zijn hart onduitsch man. " Wat door den Volksbote van de afgevaardigden gezegd wordt geldt ook van de ambtenaren. » Men eischt met aandrang de aanstelling van katholieken in de dienst van den staat; maar katholieken, die niet «alleszins goede katholieken" zijn , worden veel verwerpelijker geacht dan protestanten. Er moeten dus «alleszins goede katholieken" als ambtenaren aangesteld worden , namelijk zulke katholieken die het belang van den staat geringer schatten dan het belang der kerk, hetwelk zij willen bevorderen met de magt en invloed die zij van hun staatsambt ontleenen. De staat evenwel vraagt niet naar de geloofsbelijdenis , maar naar de bekwaamheid en trouw waarmede hij gediend wordt. Doch katholieken , die in hun hart de kerk niet boven den staat plaatsen, zijn geene goede katholieken in den geest der Jesuiten. De aanstelling van zulke katholieken is het niet, welke men vordert, maar van «alleszins goede" dat is van ultramontanen, van onduitsche mannen , die men gaarne in aanzienlijke betrekkingen geplaatst zou zien als werktuigen om het belang van Rome en de kerk ten koste van het belang des staats te bevorderen. » Om het regtrratige van dat verlangen te staven hoort men vaak het argument bezigen. dat protestantsche ambtenaren toch alleen in den geest en in het belang van het protestantismus werkzaam kunnen zijn Vooreerst gaat deze redenering mank, want de betrekking van protestantsche ambtenaren tot hunne kerk is van zoodanigen aard, dat zij den staat en zijne belangen kunnen dienen, zonder daarbij aan eenigen kerkelijken invloed onderworpen te zijn. Maar ten tweede blijkt uit dit argument zeer duidelijk om welke reden men de aanstelling van katholieken verlangt: namelijk om ambtenaren te hebben, die in het katholieke belang werkzaam zijn , waar uitsluitend in het belang van den staat gewerkt moet worden. •i Er zijn Goddank! nog vrij wat katholieken welke insgelijks zonder zich aan kerkelijken invloed te onderwerpen, èn als afgevaardigden, èn in de betrekking van staatsambtenaren, hunne politieke pligten vervullen. Maar dan zijn zij, omdat zij geene ultramontanen en niet onduitsch zijn, geene «goede katholieken" en, gelijk de Volksbote ons thans geleerd heeft, nog erger dan protestanten".
FRANKRIJK. Het officiele regeringsblad wederspreekt in zijn nommer van gisteren de bewering dat het gouvernement de militairen honger en koude laat lijden, en daardoor eensdeels ziekten, en andeideels misnoegdheid in het leger te weeg brengt. Met opgave van bijzonderheden wordt aangetoond dat het leger thans overvloedig van gezond voedsel wordt voorzien en ongemeen weinig zieken telt. Verder zegt het officiele dagblad ter beantwoording der vraag, waarom de troepen bij het winter-weder in barakken worden gehuisvest en niet in kazernen : »Zij, die deze vraag doen, begrijpen niet, of veinzen niet te bogrijpen. hoe de zaken staan. Het gouvernement diende het land gerust te stellen door dat leger geheel in stand te houden, hetwelk de Parysche Commune heeft verpletterd met eene van de moeijelijkste krijgsoperatien welke in langen tijd uitgevoerd zijn geworden. Dat leger, een voorbeeld van krijgstucht, van goeden geest en van kracht, diende aan de staatspartijen voor oogen gesteld te worden om haar te doen zien door welke krachten de zaak der openbare orde werd geschraagd; en het was zelfs nuttig dat leger te laten zien aan Europa, hetwelk eene wijle had kunnen denken dat al onze legers ontbonden en in eenen staat van volslagen ontreddering waren. n Nog eene , even afdoende reden bestond er om die groote vereeniging van troepen in stand te houden. Tot volledige toelichting van het vraagstuk der leger-organisatie moest door eene groote proefneming uitgemaakt worden of de blijvende formatien, de instelling van duurzame legercorpsen, waardoor Pruissen de beschikbaarheid zijner strijdkrachten in zoo hooge mate verzekert , in Frankrijk bij eene gansch verschillende gesteldheid der burgermaatschappij n-.ogelijk zouden zijn. «Uit hoofde van dat een en ander diende het leger van Parys tot nader orde in stand gehouden te worden. Doch de kazernen van Parys en van de omliggende gemeenten waren niet ruim genoeg om het te herbergen; alzoo moest een derde van deszelfs effective getalsterkte in barakken gelegerd worden, dewijl de legertent geene toereikende beschutting tegen de koude en den regen is." Verder wordt aangetoond dat de barakken met groote zorg voorde gezondheid en voor het genoegen der officieren en der soldaten ingerigt en gemeubeld zijn; waarna het officiele daghlad zijne mededeeling aldus besluit: n Ziedaar de feiten , strikt naar de waarheid opgegeven. Het getuigenis
van de rapporten der officieren , die toezigt op de huisvesting en verzorging der troepen houden , is den minister van oorlog en den President der Republiek niet genoeg: zij gaan zich schier dagelijks door persoonlijke opneming vergewissen van de stipte uitvoering der gegevene bevelen. » Dat zulke feiten verdraaid en verminkt worden, is niet te gedoogen. Het gouvernement kan in Parys de regten, die het krachtens de wetsbepalingen op den staat van beleg heeft, gebruiken om zich te verdedigen; nooit heeft het er dat gebruik van gemaakt. Doch het zal daarvan, indien het in de noodzakelijkheid hiertoe wordt gebragt, gebruik maken ten einde te beletten dat op een punt van zoo veel gewigt de waarheid verduisterd en de natie schandelijk misleid worde." — Dezer dagen liep in Parys het gerucht dat de heer Thiers tor voldoening aan eenen wensch der conservative rigting eenige wetsbepalingen wilde voordragen die in de daad tot beperking van het algemeene stemregt zouden strekken terwijl zij het in schijn even ruim en uitgestrekt zouden laten als thans; hij zou namelijk willen voorstellen de thans geldige kieswet in dier voege te wijzigen dat iemand vijf en twintig jaren oud en gedurende twee jaren achtereen in eene gemeente woonachtig geweest moest zijn om aldaar bij verkiezingen voor de gewestelijke of voor de nationale vertegenwoordiging het stemregt te mogen uitoefenen ; thans is een ieder reeds op een-en-twintigjarigen ouderdom en na eenjarige inwoning in eene gemeente, geregtigd om in die gemeente bij elke verkiezing zijne stem uit te brengen.
Dat gerucht wordt door vrienden des gouvernements tegengesproken . met des t9 meer nadruk dewijl het een middel voor de Bonapartistenpartij was om de volksmassa tegen het bestaande bewind in te nemen. Dat de boven gemelde wijzigingen, of andere van gelijke strekking, aan de conservative rigting welgevallig zouden z jn , en zouden bijdragen tot vermindering van het gevaarlijke van het algemeene stemregt hetwelk niet langer wordt bestierd en geleid door officiele aanbeveling van candidaten zoo als onder de regering van Napoleon III—wordt door vrienden des bewinds erkend ; dat die wijzigingen door den heer Thiers zouden worden afgekeurd of ontraden , wordt niet beweerd ; doch er wordt ten stelligste verzekerd dat hij niet voornemens is om den ,eersten stap tot die schijnbaar onbeduidende maar in de daad hoogst gewigtige verandering te doen , dat hij ze niet zal voordragen maaide zaak geheel aan de Nationale Vergadering zal overlaten. Een gerucht van gansch andere strekking, en van de tegungestelde zijde komend, wordt insgelijks door vrienden der bewindslieden tegengesproken; het schreef hun het voornemen toe om voor te stellen dat er telken jare een derde gedeelte (volgens eene andere lezing een vijfde gedeelte) van de Nationale Vergadering door aftreding en door algemeene verkiezingen vernieuwd zou worden. Deze bepaling zou aan de radicale partij en ook aan sommige liberalen van gematigde denkwijze genoegen doen, dewijl de Nationale Vergadering thans eenen onbeperkten lastbrief heeft en des verkiezende haar bestaan, onder vervulling der toevallig open komende plaatsen door partiele verkiezingen, eindeloos zou kunnen rekken, en alzoo op den duur in strijd met den geest der natie zou kunnen geraken Aan de zijde der conservativen worden bedenkingen tegen de bedoelde bepaling ingebragt. vooral deze: dat het voor 's lands wederopbeuring en reorganisatie nadeelig zou zijn dikwerf periodieke verkiezingen, dat is periodieke opschudding en onzekerheid, te hebben; dat het oordeel over den duur der Nationale. Vergadering gerust aan haar doorzigt en hare vaderlandsliefde kan worden overgelaten; dat zij voorzeker uit eigen beweging zou besluiten om zich te ontbinden, wanneer zij hare lastgeving vervuld of wel door eene wending van den volksgeest verballen zon achten; en dat in allen gevalle ontbinding en volledige vernieuwing der nationale vertegenwoordiging verkieslijk zijn boven de periodieke aftreding van een deel der leden, dewijl de verkiezingen \oor een land eene krisis uitmaken, wier noo ielooze herhaling onraadzaam zijn zou. Hoe de heer Thiers over dat vraagstuk denkt, blijkt niet; alleen wordt thans door vrienden van den President der Republiek verzekerd dat hij deszelfs oplossing geheel aan de Nationale Vergadering overlaten wil, en niet voornemens is om eenige voordragt dienaangaande te doen.
— De graaf van Chambord heeft r'ezer dagen eene wijle op het Italiaansche grondgebied nabij Frankrijks zuidoostelijke grenzen verblijf gehouden, en intusschen vrienden in de nabnrige landstreek van Frankrijk bezocht. Dit gaf aanleiding tot het gerucht dat hij er eene conferentie met voorname Orleanisten gehouden en hun beloofd had om afstand van zijne regten op de Fransche kroon ten gunste van den graaf van Parys te doen. De Parysche Union , het hoofdorgaan der streng-legitimistische partij, verklaart daarentegen dat Henri V evenmin wil abdiceren als de witte vlag door de driekleurige vervangen. — Eergisteren is het te Parys rustig gebleven. Er bad eenige vrees bij de overheden bestaan dat er op de begraafplaatsen, naar aanleiding van den kerkelijken feestdag, demonstratien van ultra-republikeinsche of revolutionaire strekking zouden worden aangerigt zoo als in de laatste jaren van het Keizerrijk. — Ten gevolge der groote aanvrage om bankbiljetten, inzonderheid van gering bedrag, naderde de Bank van Frankrijk het maximnm, haar voor de uitgifte van biljetten aan toonder gesteld bij de wet waardoor zij ontheven is van de verpligting om baar geld voor banknoten te geven Uit dien hoofde heeft haar bestuur gisteren het disconto een percent vorhoogd en op zes ten honderd gesteld.
SPANJE. In de Spaansche Kamer van Afgevaardigden werd, blijkens de berigten uit Madrid van verleden Woensdag, de discussie, waartoe de bekende interpellatie betrekkelijk de Internationale aanleiding had gegeven, nog steeds voortgezet. Eigenlijk was het een strijd tusschen de twee onderdeelen der progressisten-partij , namelijk Sagasta's aanhang en dien van Zorilla; beiden verklaarden zich nadrukkelijk tegen den geest en het streven der genoemde vereeniging van zoogenaamde handwerkslieden; maar de eerste wilde ze met preventive, de tweede enkol met repressive maatregelen tegengaan; Sagasta's volgelingen meenden dat de leden der Internationale als zoodanig met bijzondere strafbepalingen bedreigd dienden te werden; naar het oordeel van Zorilla zouden zij dan eerst, wanneer er eenig bij het algemeene strafwetboek verboden feit ten hunnen laste ontdekt en gestaafd zou zijn, gestraft moeten worden, en wel naar de bepalingen van het gemeene regt.
Terwijl deze .discussie slepend gehouden en door eindelooze redevoeringen gerekt werd, stonden de publieke aangelegenheden schier «til en werd ook de afdoening dor finantiele voordragten bij de Kamer vertraagd, terwijl het ministerie Malcampo niet als een definitief bewind beschouwd werd, maar als bestemd om af te treden zoodra de twist tusschen Sagasta en Zorilla bijgelegd zou zijn. Met het doel om dat tijdstip te bespoedigen hadden eenige geachte staatkundigen , deels volgelingen van Sagasta en deels van Zorilla, gezamenlijk eene verklaring vastgesteld en uitgevaardigd. inhoudende dat het manifest van Zorilla's vrienden en dat van Sagasta's volgelingen, onderling vergeleken en wel beschouwd, in allen deele, althans in geest •en strekking, overeen kwamen, en dat er dus geen wezenlijke grond bestond voor de verdeeldheid die sedert eenigen tijd den invloed der progressistische partij en daarmede den gang der staatshuishouding verlamde. Het doel van deze verklaring was de breuk in den schoot der progressisten-partij te heelen. Voor het geval dat die poging mislukte scheen de heer Zorilla voornemens te zijn om eenen aanval op het ministerie te doen met de bedoeling om het omver te werpen; alsdan zou het ministerie denkelijk ondersteuning bij Sagasta's volgelingen vinden, en zou de uitslag der beslissende stemming van de stemmen der Carlisten en andere tegenstanders der bestaande orde van zaken afhangen. — Bij het bovenstaande wordt door een berigt van iets latere dagteekening gevoegd dat de poging tot verzoening van de twee onderdeelen der progressisten-partij hoogst waarschijnlijk mislukken zou , en dat de heer Zorilla alsdan een voorstel in de Kamer zou do-n om te verklaren, dat het ministerie het vertrouwen der Cortes had verbeurd door zijne voordragt tot het onderwerpen der staatsscliuldeischers, buiten- en binnenlandsche, aan eene belasting, in bedrag nagenoeg gelijk staande met een vijfde deel van hetgeen hun toekomt.
TURK YE. Er is te Konstantinopel, blijkens de jongste berigten uit die stad, op den verjaardag des Sultans een decreet van Zijne Majesteit uitgevaardigd , waarbij al de personen, welke vóór de optreding van het thans bestaande kabinet wegens politieke redenen tot verbanning uit liet rijk of naar eenige plaats binnen 's lands verwezen zijn, hiervan ontheven worden en vrijheid tot terugkeer ontvangen. Mgr. Franchi, de gelastigde van den Paus, is den 28sten October uit Konstantinopel naar Rome terug gekeerd, met geschenken en beleefdheidsbetuigingen van den Sultan. Dat hij het doel zijner zending te Konstantinopel werkelijk heeft bereikt wordt betwijfeld, hoewel het door l'Univers te Parys stellig wordt verzekerd. G R I E K E N L A N D. Bij de reeds vermelde opening van de zitting der wetgevende vergadering van Griekenland heeft de Koning in het algemeen ve'rklaard dat hij zich vereenigde met het hem voorgelegde en weldra uit te vaardigen programma van het bestaande ministerie, hetwelk tijdens de sluiting der vorige zitting onder de leiding van den heer Komunduros opgetreden is. Als een zeer verblijdend feit werd door Zijne Majesteit medegedeeld dat er aan de struikrooverij op het Grieksche grondgebied door de maatregelen des gouvernements en door de toepassing der laatstelijk gemaakte wetsbepalingen een einde gekomen was. Verder werd door den Koning de indiening aangekondigd van een ontwerp van wet tot afschaffing der tienden , welke den vooruitgang des landbouws en inzonderheid de ontginning der woeste gronden tegen houden, alsmede een ontwerp van wet tot invoering der algemeene verpligting om de wapenen voor 's lands verdediging te dragen. Uit de troonrede bleek dat de maatschappij van Franschen en Italianen, welke eenige jaren geleden met concessie van de regering de heropening der aloude kopermijnen van Laurium (op de landengte van Korinthe) heeft ondernomen, nog protesteerde tegen den voet waarop het rijk die boven verwachting geslaagde onderneming thans zou willen onteigenen ; dat zij ondersteuning bij het Fransche en het Italiaansche gouvernement vond, en dat deze moeijelijkheid nog niet vereffend was.
ENGELAND. De verleden Woensdag opgemaakte weekstaat der Bank van Engeland wees eene toeneming aan van 857,097 pond sterling in den v-oorraad specie en van 374,405 p. st. in de circulatie van banknoten De reserve der Bank was toen geklommen tot vier en veertig percent van het totaal der uitstaande schuldverbindtenissen. Evenwel heeft het bestuur der Bank toen besloten het disconto te houden op vijf per cent, dat is omstreeks anderhalf.per cent hooger dan de andere bank- en crediet-inrigtingen te Londen. De eigenlijke reden van dat besluit, hetwelk eene belangrijke winstderving aan de Bank berokkent, is niet met zekerheid bekend. RUSLAND. Uit OJessa wordt berigt dat aldaar in de laatste weken, ten gevolge van de opening der spoorwegtakken van Tiraspol naar Kissyniew en van Zmerynki naar Woloczysko (aan de Gallicische grenzen) eene ongewoon groote hoeveelheid granen aangevoerd wordt. Aan het goederen-station te Odessa worden dagelijks 300 spoorwegwagens met allerlei soort van granen ontladen , die van Balta, Kremenczug, Tiraspol, Zmerynki onz. aankomen. Het meeste graan wordt betrekkelijk aangevoerd door den spoorweg tusschen Tiraspol en Kissyniew, die op verre na niet genoeg waggons heeft om aan de eischen van het vervoer te voldoen, en langs welken op alle stations groote hoeveelheden graan opgeslagen zijn in afwachting van de middelen ter verzending. TELEGRAPH1SCHE BERIGTEN Londen , 4 November. De Times deelt een berigt uit Madrid mede , volgens hetwelk het geschil tusschen de beide fractien der progressisten-partij vereffend is, en het kabinet nieuw zamengesteld zal worden
op den oorspronkelijken grondslag. Volgens dat berigt achtte men het niet waarschijnlijk dat de minister van finantien een verder gevolg aan zijne voorstellen zou geven. De Daily Telegraph berigt dat de Parysche politie eene zamenzwering tegen het Spaansche gouvernement ontdekt heeft. Parys, 3 November. In de bijeenkomst der permanente commissie heeft een der leden gevraagd, welke maatregelen de regering in overleg met de Bank dacht te nemen wanneer de uitgifte van banknoten de wettige grenzen bereikt zou hebben. De minister van finantien antwoordde, dat de regering vóór het einde des jaars niets van de Bank te vorderen had, en dat hij hoopte met de stortingen op de leeniog in alle behoeften der schatkist te kunnen voorzien. Hij voegde er bij dat de aankoop van wissels, vereischt voor de betaling der 650 millioen van de oorlogsschadevergoeding, geëindigd was. De minister erkende dat de handel groote behoefte aan geld zoude hebben; echter zeide hij dat het gouvernement en de Bank den omloop van papier niet vermeerderen wilden maar tot eene verhooging van het disconto besloten hadden. Parys , 4 November. In de gisteren gehouden bijeenkomst der permanente commissie zeide de minister van binnenlandsche zaken, toen er van de hevige taal der Bonapartistische bladen gesproken werd, dat men zich zoo veel mogelijk van exceptionele maatregelen onthouden moest. Ook verwierp hij het denkbeeld om van regeringswege dagbladen te ondersteunen. Voorts werd besloten tot uitgifte van 10 millioen in banknoten van gering bedrag door eene groote crediet-inrigting. Uit een naauwkeurig onderzoek was gebleken dat er geene pasmunt uit Frankrijk wordt uitgevoerd. Bij gelegenheid van zijn verblijf te Berlyn heeft de minister PouyerQuertier amnestie gevraagd voor 428 Fransche krijgsgevangenen , die wegens het plegen van misdaden of overtredingen in Duitschland , er nog in hechtenis werden gehouden. Aan 90 daarvan is terstond gratie verleend ; de overigen zullen achtervolgelijk vrijgelaten worden. Het Journal Offtciel zegt dat de geregtelijkc instructie ten aanzien der opstandelingen, welke zich in de Fransche havens in hachtenis bevinden, geheel is afgeloopen. Parys , 4 November. De heer Linperani is tot president, en de heeren Arrighi en Pozzo di Borgo zijn tot vice-presidenten van den departementsraad van Corsica verkozen. De Bonapartisten hebben bij die benoemingen het onderspit gedolven. Weenen , 3 November. De met de vorming van een nieuw kabinet belaste baron von Kellersperg houdt zich thans bezig met het opstellen van een regerings-programma, hetwelk aan den Keizer ter goedkeuring zal worden voorgelegd. De vraag: wie in het nieuwe kabinet zitting zullen nemen, zal eerst beslist worden nadat het programma door den Keizer goedgekeurd is. Weenen , 4 November. De Neue Freie Presse vermeldt als gerucht dat de baron von Kellersperg aan den Keizer de volgende lijst van ministers voorgesteld zou hebben: Holzgethan voor finantien, Stremayr voor eeredienst, Chlumetsky voor justitie, Plener voor koophandel, Scholl voor 's lands verdediging en Grocholski voor landbouw. Hij zelf zou zich met het ministerie van binnenlandsche zaken belasten. Voorts zou hij aan den Keizer de ontbinding hebben voorgedragen der landdagen van Bohemen, Moravie, Krain, Opper-Oostenrijk, Gallicie en de Bukowina. Prag , 4 November. De Bohemia berigt , dat de graaf Chotek z'yti ontslag als stadhouder van Bohemen gevraagd heeft. Rome , 3 November. De Opinione wederspreekt de geruchten van wijzigingen in het personeel der Italiaansche gezantschappen buiten's lands. Bern , 3 November. De bondsraad heeft de statuten der St. Gotthardspoorweg-maatschappij , onder voorbehoud der in de betrekkelijke bondsbesluiten vervatte bepalingen , goedgekeurd. N ew Y ork , 3 November. Goud-agio 11 3 / 4 .
---

