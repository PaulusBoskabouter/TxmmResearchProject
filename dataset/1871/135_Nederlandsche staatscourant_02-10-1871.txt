NEDERLANDEN. 's GRAVENHAGE, den 30sten September 1871.
Bij besluit van den 28sten September 1871, n°. 19, heeft Zijne Majesteit goedgevonden bij het wapen der artillerie te benoemen : bij het 3de regement vesting-artillerie, tot kapitein van de 3de klasse (naar ouderdom van rang) den lsten luitenant L. M. C. Rollin Couquerque , van het 1ste regement vesting-artillerie. MINISTERIE VAN BINNENLANDSCHE ZAKEN. Bij beschikking van 29 September 1871, n°. 175, 12de afdeeling, is de vergunning voor eene stoomsleepdienst in Gelderland en Zuidholland, langs den Rhijn, de Waal, de Merwede en de Maas, op 16 Februarij jl verleend aan J. W. Kraemer en G. J. Huygen, te Rotterdam , verklaard te zijn vervallen. MINISTERIE VAN 15UITENL ANDSC HE ZAKEN. Blijkens eene mededeeling der regering van Peru, is de aanstelling van den heer C. de Kuyper als haar consul te Rotterdam ingetrokken. MINISTERIE VAN MARINE. De Minister van Marine brengt ter kennis van belanghebbenden dat het volgend jaar zes jongelingen na afgelegd examen als scheepsklerk zullen kunnen worden aangesteld. De jongelingen die tot dit examen — hetwelk in de maand Augustus zal plaats hebben — wenschen te worden toegelaten, moeten zijn Nederlanders , en op den lsten Januarij 1872 den ouderdom van 15 jaren hebben bereikt, doch mogen hun 18de jaar nog niet zijn ingetreden; alzoo komen alleen zij in aanmerking die geboren zijn in de jaren 1855 of 1856. De kundigheden bij het examen vereischt bestaan in : 1°. het schrijven van eene schoone hand ; 2°. de kennis van de gronden der Nederlandsche, Fransche en Engelsche talen. Hierdoor wordt verstaan het maken van een opstel in het Nederlandsch en het vertalen van een gemakkelijk opstel uit het Fransch en Engelsch in het Nederlandsch en omgekeerd , zonder grove taal- en schrijffouten ; 3° de kennis van de gewigtigste tijdperken en gebeurtenissen , uit de vaderlandsche en algemeene geschiedenis ; 4». de konnis van de beginselen der aardrijkskunde ; 5°. de kennis van de rekenkunde , daaronder begrepen de leer deievenredigheden en de gewone en tiendeelige breuken met toepassing op het metrieke stelsel, wordende vooral vereischt dat de adspirant naauwkeurig en vlug rekene. Geene meerdere, maar alleen grondige kennis van het gevorderde en blijkende uit de toepassing van het geleerde zal, wanneer het getal der adspiranten die aan de vereischten voldoen dat der plaatsen overtreft, van invloed zijn op de rangschikking en derhalve op de toelating. Ouders of voogden, die verlangen dat hunne zonen of pupillen bij het examen mededingen , moeten daartoe vóór den laatsten Julij aanstaande een verzoekschrift op zegel aan den Minister van Marine indienen. Dit verzoekschrift moet bevatten : 1". de namen en voornamen, en den stand of het beroep der ouders; en 2°. de godsdienstige gezindheid waartoe de jongeling behoort; en vergezeld gaan van: 1°. eene wettelijke verklaring, waaruit blijkt dat de jongeling Nederlander is; 2°. diens geboorte-acte ; en 3°. eene verklaring door een bevoegd geneesheer afgegeven, dat de jongeling is gevaccineerd of de kinderpokken heeft gehad. 's Gravenhage, den 30sten September 1871. De Minister voornoemd, Brocx. MINISTERIE VAN F IN ANTI EN. De Minister van Finantien maakt, ter voldoening aan art. 7 der wet van den 26sten April 1852 [Staatsblad n°. 90), bekend, dat krachtens die wet voor een kapitaal van tien millioen gulden aan muntbiljetten in omloop is, en dat tot verzekering van de verzilvering dier biljetten de volgende kapitalen op de grootboeken der nationale schuld zijn ingeschreven , te weten: op het grootboek der 2'/ 2 percents inschrijvingen een kapitaal van f 18,788,000.00, uitmakende, tegen den daarvoor bij art. 5 der wet bepaalden
koers van 50 ten honderd, eene waarde van f 9,394,000.00 en op het grootboek der 3 percents inschrijvingen een kapitaal van f 1,010,300.00, uitmakende , naar den daarvoor als boven bepaalden koers van 60 ten honderd, eene waarde van 606,180.00 Te zamen . . . f 10,000,180.00 'sGravenhage, den 30sten September 1871. De Minister voornoemd, Blussé.
---

BUITENLANDSCHE BERIGTEN. FRANKRIJK.
De Parysche correspondent der Londensche Times zegt in een berigt van verleden Donderdag-avond : » Fransche dagbladen hebben de vraag gedaan, of niet de begunstiging die Frankrijk in zake van grenstolregten aan den Elzas en Lotharingen zou vex-leenen, regt op gelijke begunstiging zou geven aan andere natiën welke voor zich bij har© handelsverdragen met Frankrijk gelijkstelling met de meest begunstigde natie hebben bedongen. Doch het Fransche gouvernement beschouwt die begunstiging niet als eene schikking van commercielen aard, maar als een beding door den overwinnaar opgelegd ten behoeve van een gewest hetwelk nog niet vreemd aan Frankrijk is geworden, terwijl buitendien tegenover dat beding het vervroegde vertrek der Duitsche troepen uit zes Fransche departementen staat , eene vergoeding welke geene andere natie, die een handelsverdrag met Frankrijk heeft aangegaan, aan hetzelve kan aanbieden. Uit dien hoofde is het Fransche gouvernement van oordeel dat de te sluiten overeenkomst betreffende den Elsas en Lotharingen eene exceptionele schikking is, wier uitbreiding tot eenige andere natie niet krachtens handelsverdragen gevorderd kan worden. i) Het bedoelde verdrag staat in verband met een plan van het Fransche gouvernement tot verdere kwijting der door Duitschland opgelegde krijgsschatting. Het plan is: Fransche schatkistbons, over drie, vijf en zeven maanden opvorderbaar en gewaarborgd door de voornaamste bankiershuizen van Europa (waaronder die van Rothschild , Mallet en Eymard) aan Pruissen in betaling te geven , en wel ten bedrage van 650 millioen francs, dat is zoo veel als het vierde vijf— hondderdtal millioenen benevens do interest op het daarna nog te betaien deel der krijgsschatting. Doch dit plan zal niet in uitvoering komen indien de moeijelijkheden welke bij de onderhandeling over het verdrag betreffende den Elzas en Lotharingen zijn opgerezen , niet worden weggeruimd. Ofschoon die onderhandeling thans naar wensch gaat, begint men hier te begrijpen dat elke dag vertraging van haren afloop het voordeelige der vervroegde ontruiming vermindert en aan de Fransche schatkist eene dagelijksche uitgave van 80,000 francs oplegt voor het onderhoud der 30,000 man troepen welke Frankrijk thans zouden verlaten indien het verdrag gesloten ware. Het is alzoo de verwachting dat de onderhandeling, zoo zij niet spoedig slaagt, op niets zal uitloopen " — Volgens de berigten van het Journal des Débats heeft de permanente commissie van de Nationale Vergadering in hare zitting van eergisteren inlichtingen van wege de regering ontvangen , hierop nederkomende: dat de bezwaren tegen het sluiten der overeenkomst betrekkelijk den Elsas en Lotharingen zoo goed als weggeruimd waren; dat de geruchten verspreid omtrent woelingen van Bonapartisten en omtrent plannen van de Internationale overdreven waren, dat het gouvernement op beiden het oog had, maar geene reden zag om te deelen in de groote bezorgdheid welke door die geruchten was veroorzaakt— Wijlen de Fransche zee-officier Lambert heeft de gelden, die hij voor zijne voorgenomen Noordpool-expeditie ingezameld had, aan het Fransche gouvernement gelegateerd onder beding dat het die expeditie zelf zou ondernemen en volvoeren. Het gouvernement heeft dat beding al te bezwarend voor 's rijks finantien geacht en het legaat afgewezen. — De stad Parys had 1,300,000 nieuwe obligatien ten laste der stedelijke kas aan het publiek aangeboden ; er is voor ruim zestien en. een half millioen obligatien ingeschreven , twee derden daarvan in en een derde buiten Frankrijk. Bij de inschrijving moest 50 francs op elke obligatie worden gestort; er is dien ten gevolge in twee dagen tijds eene som van 825 millioen francs in baar geld gestort. Deze storting, het merkwaardigste bij die geldleening volgens het Journal des Débats , heeft de overdreven speculatien gestuit, en de gisteren vermelde veranderingen in den staat van de zaken der Bank van Frankrijk te weeg gebragt. De uitkomst van de geldleening der stad Parys bewijst, volgens de Indépendance Beige , op nieuw, dat Frankrijk nog geld en nog crediet heeft. — De heer de Maupas, een gewezen dienaar des Keizerrijks, heeft de hem dezer dagen aangeboden candidatuur voor eenen departementsraad afgewezen met de openlijke verklaring dat elk burger het zich in
Frankrijks tegenwoordige gesteldheid tot pligt behoorde te stellen alles te vermijden wat het herstel des vredes in de gemoederen zou kunnen tegen houden. — Le Temps geeft den inhoud op der circulaire, welke de graaf von Beust aangaande de ontmoetingen te Gastein en te Salzburg heeft uitgevaardigd. Daarin wordt volgens genoemd blad bevestigd, dat er geen verdrag noch overeenkomst onderteekend is geworden, en daarbij gevoegd, dat de ondervinding der laatste jaren bowezen heeft hoe krachteloos dergelijke papieren bolwerken zijn om den vrede «n de veiligheid des lands te verdedigen. Voorts wordt gezegd dat de conferentie deibeide rijkskanseliers gestrekt heeft om de opregte toenadering tusschen Berlyn en Weenen te bezegelen; — dat de Keizer van Oostenrijk de overtuiging had medegebragt dat Pruissen niet minder dan Oostenrijk de behoefte aan algemeenen vrede gevoelt; — dat ten gevolge daarvan het besluit genomen is om van nu af en vdór alles overeenstemming tusschen Duitschïand en Oostenrijk tot stand te brengen ten aanzien van alle quaestien die zouden kunnen ontstaan. De graaf von Beust verklaart dat hij opregte vriendschap voor Frankrijk koestert, en acht zich op grond van deze gezindheid bevoegd om de hoop uit te drukken dat de verstand'ge lieden in Frankrijk, die hun vaderland wezenlijk lief hebben , de gedachte zullen laten varen aan eene wraak , waarvoor geene hoop van verwezenlijking bestaat. Eindelijk zou uit de depêche afgeleid kunnen worden, dat er ook maatregelen zijn afgesproken tot fnuiking van pogingen die het verwekken van omwentelingen of regeringloosheid ten doel hebben. De Temps zegt ten opzigte van de zinsnede der circulaire, welke Frankrijk betreft, dat zulk eene raadgeving van den vorst Bismarck afkomstig schijnt te zijn, daar door het Weener kabinet nooit zulke woorden tot Frankrijk gerigt zouden hebben mogen worden. » Frankrijk , zegt het blad, heeft niemands raad noodig, en het allerminst dien van den graaf von Beust, om de middelen te kennen waardoor het zijne vorige kracht herwinnen kan; en wio kan weten of Oostenrijk nog bestaan zal ten dage waarop Frankrijk zich weder hersteld zal hebben ?" E N G E L A N D. De minister Bruce. eergisteren het woord tot zijne kiezers te Barrhead voerend, verklaarde in het bestaan en streven der Internationale geen politiek gevaar voor Engeland te zien, want dat de arbeidende klasse door 's lands vrijzinnige instellingen een aandeel had in de nationale vertegenwoordiging en hiervan ook de volle zekerheid had. Doch hij zeide, met bezorgdheid de geschillen te zien tusschen kapitaal en arbeid, dat is tusschen die twee elementen, van wier zamenwerking Engelands bloei en grootheid afhankelyk waren. — De Londensche dagbladen brengen het volgende berigt uit Calcutta van verleden Donderdag: » De inlander die hier den regter Norman heeft vermoord, is heden ochtend voor de criminele vierschaar gebragt, schuldig bevonden en veroordeeld om over veertien dagen de doodstraf te ondergaan. De 'advocaat-generaal heeft bij den aanvang der zitting de zaak uiteengezet en eene korte schets van het gebeurde alsmede van de bewijzen tot staving der beschuldiging gegeven. De beschuldigde ontkende den moord gepleegd te hebben; hij had eenvoudig, zeide hij, een verzoekschrift aan den heer Norman aangeboden; deze ontstak toen plotselijk in drift; wat er verder was geschied zeide de beschuldigde niet regt te weten. De uitspraak volgde schier onmiddellijk op de sluiting der debatten : de gansche behandeling dezer regtszaak liep in twee nreT tijds af; zij werd door een zeer talrijk publiek bijgewoond, en onder hetzelve deed zich na de uitspraak van het vonnis toejuiching hooren. » Toen de veroordeelde uit de geregtszaal geleid werd om weder naar de gevangenis gebragt te worden , hief de talrijke schare inlanders , die rondom het paleis van justitie zamengestroomd was, luide kreten aan , strekkende om hare verontwaardiging over den moord te doen blijken. >i Omtrent de beweegreden der misdaad en omtrent de positie des daders heeft het regtsgeding geen nieuw licht verspreid. " — De verleden Woensdag opgemaakte weekstaat der Bank van Engeland, waarin de beweegreden voor de nieuwe verhooging van haar disconto gelegen was, wijst veranderingen aan, zoo groot als, volgens de Times, nog nooit in den loop eener week hadden plaats gegrepen, namelijk eene vermindering van 2,407,072 pond sterling in den voorraad specie, gepaard aan eene toeneming van 226,930 p. st. >n de circulatie van banknoten. Naar dien weekstaat stond het actief der Bank in het midden der vorige week tot het passief als 37 tot 100. De nieuwe verhooging van het disconto heeft geene nieuwe daling der effecten ten gevolge gehad, maar in tegendeel de Londensche effectenbeurs in eene meer vaste stemming gebragt. — In eene talrijke vergadering, eergisteren te Newcastle door de werkstakers gehouden, is besloten den heer Mundella, een l.beraal lid van het Lagerhuis, te verzoeken om aan de onderling verbondene fabrikanten een vergelijk namens de werklieden voor te slaan , namelijk dat de werktijd 54 uren in de week, en niet 57 , zou zijn, en dat daarentegen eene vermindering evenredig aan den arbeid van drie uren in het werkloon zou worden gebragt; indien de werklieden en de werkgevers het niet konden eens worden over het bèdrag der vermindering van het arbeidsloon , zou de beslissing aan eenen scheidsregter worden opgedragen. De heer Mundella heeft op zich genomen dat voorstel onverwijld aan de fabrikanten over te brengen. BEL GIE, Blijkens de officiele staten van Belgie's handelsverkeer met andere landen gedurende de eersie helft dezes jaars, heeft het wat den invoer betreft acht en veertig percent meer, en wat den uitvoer betreft elf percent meer bedragen , dan in de eerste helft van het jaar 1870. — De bisschop van Gent heeft, gelijk die van Luik, een mandement tegen de Internationale Yereeniging van handwerkslieden uitgevaardigd. Volgens den praelaat is die vereeniging «niet het werk van menschen, maar een in de hel door den eeuwigen vijand Gods gesmeed werktuig om het menschdom ongelukkig te maken", en heeft zij een programma bestaande in deze vier punten: geene godsdienst; geen erfgoed noch eigendom; geen huisgezin; geene natie! ITALIË De Opinione . een onderhandsch orgaan van het Italiaansche gou«
vernement te Bomo, zegt in haar nommer van 26 September : » Een Fransch dagblad heeft berigt dat er eene onderhandeling tusschen Frankrijk en Italië is gevoerd ter vaststelling van het bedrag der civile lijst van den Paus. Dat berigt is onwaar. De aan den Paus jaarlijks uit te keeren som gelds is vastgesteld in de Italiaansche wet houdende waarborgen voor de onafhankelijkheid des Heiligen Stoels ; zij kan dus geen onderwerp van onderhandeling met Frankrijk of met eenige andere mogendhaid zijn." PORTUGAL. De buitengewone zitting der wetgevende kamers van Portugal is den 22sten September gesloten. Een door de Parysche dagbladen medegedeeld schrijven uit Lissabon van 21 September zegt; » De Kamer van Afgevaardigden heeft heden, met 73 tegen 10 stemmen, besloten het gouvernement te magtigen om het innen der belastingen op den tegenwoordigen voet tot 1 Julij 1872 voort te zetten. Het nieuwe kabinet had bij monde van zijn hoofd, den heer Fontes, verklaard dat het de door het vorige ingediende staatsbegrooting niet kon overnemen, en dat het eenigen tijd zou behoeven om eene nieuwe begrooting deimiddelen te ontwerpen: aan dit verlangen is door het boven gemelde besluit der Kamer ruimschoots voldaan. Ook heeft de Kamer op voorstel van hare budget-commissie het ministerie gemagtigd om de begrooting van staatsuitgaven toe te passen met de wijzigingen welke het noodig zou achten." VEREENIGDE STATEN. De generaal Butler is niet geslaagd in zijne poging om in den Staat zijner inwoning, Massachusetts, de candidaat van zijne partij, dat is van de republikeinsche, voor de betrekking van gouverneur van dien Staat te worden. Dit wordt als eene gebeurtenis van gewigt ook voor andere landen beschouwd, daar Butler bij de volgende keuze van eenen President der Unie als mededinger tegen den generaal Grant wilde optreden , maar de verheffing tot eene hooge betrekking als die van gouverneur, en eene aanbevelende verklaring zijner partij in zijnen Staat, behoefde om zich met eenige kans tegenover Grant te kunnen stellen. Butler i-i een bittere vijand van Engeland. — Een bij het Londensche Daily News ontvangen schrijven uit New York van 13 September zegt: «Hervorming van het belastingstelsel, en bepaaldelijk van het tarief der invoerregten, behoort hier te lande tot de vragen van den dag; fiscale hervorming der tariefwetgeving, dat is eene hervorming in het belang uitsluitend der schatkist, is thans veler leuze, doch geene van de groote, thans bestaande partijen is gezind om zich in ernst daarvoor te verklaren, al is ook het woord in den mond van al hare leiders. De algemeene vergaderingen van republikeinsche en die van demokratische afgevaardigden uit de onderscheiden deelen van eenen Staat (de zoogenaamde staatsconventien) hebben zich in verscheiden gedeelten der Unie voor eene herziening van het tarief der invoerregten verklaard; doch geene van haar heeft den moed gehad om het beginsel van handelsvrijheid openlijk en bepaald als rigtsnoer aan te nemen; en het is als of er eene algemeene, stilzwijgend gemaakte afspraak hier te lande bestaat, om het vraagstuk der handelsvrijheid naar den achtergrond te schuiven. De protectionisten zijn overal hier te lande nog zoo magtig dat zij niet bij de stembus kunnen worden overwonnen. Denkelijk zal de zaak der handelsvrijheid in de volgende Congreszitting weinig vooruitgaan."
TELEGRAPII1SCHE BERIGTEN Londen , 29 September. De heer Mundella heeft het voorstel der werklieden van Newcastle aan de verbonden fabrikanten overgebragt: dezen zullen morgen hun antwoord daarop kenbaar maken. Londen , 30 September. In eene te Greenock voor zijne kiezers gehouden rede heeft de minister Bruce eene beschouwing der gebeurtenissen van het afgeloopene jaar geleverd, en de handelingen van het ministerie ten aanzien van den Fransch-Pruissischen oorlog, van de .AfaSama-quaestie, alsmede zijne houding tegenover Rusland verdedigd. Parys , 29 September. In de zitting van den gemeenteraad van Parys heeft de prefect medegedeeld dat het bedrag der stedelijke leening is volgeteekend twee maal in Belgie, een maal in Italië, een maal in Oostenrijk en een maal in Zwitserland. De inschrijvingen te Parys vertegenwoordigen negen millioen obligatien. Het syndicaat der wisselagenten heeft binnen 24 uren voor het driedubbel van het gevraagde bedrag der leening ingeschreven. De prefect voegde er bij dat in de stedelijke kas 850 millioen gedeponeerd w«s. Parys , 30 September. Het Journal Officiel maakt eene circulaire des ministers van onderwijs bekend, waarin aan de schoolmeesters herinnerd wordt, dat het hun onder bedreiging met disciplinaire straffen verboden'is, van hunne betrekking gebruik te maken om invloed op de verkiezingen voor de departementsraden uit te oefenen. Hetzelfde blad berigt dat de commissie tot herziening van de rangen der officieren van het leger haar onderzoek, voor zooveel de generaals betreft, ten einde heeft gebragt, en dat door den minister van oorlog bevel is gegeven om hare beslissingen zonder verwijl ten uitvoer te leggen. München , 29 September. In de zitting des landdags van heden is de begrooting ingediend. Het comité der oud-katholieken heeft besloten voortaan geregeld eiken zondag godsdienstoefeningen -te houden en bij de regering en de gemeentelijke overheden om het beschikbaar stellen van kerken te verzoeken. Hamburg , 29 September. De gezondheidsraad alhier heeft de verklaring bekend gemaakt dat de cholera uit onze stad geweken is. Madrid , 30 September. De parlementaire agitatie ter zake van de verkiezing des voorzitters duurt met groote levendigheid voort. Als middel van verzoening tusschen de partijen is de candidatuur van Serrano voorgesteld doch zonder gevolg. De Cortes zullen Zondag eene zitting houden. Lissabon , 29 September. Het gouvernement neemt krachtige maatregelen om den opstand in Goa te onderdrukken.
Kragujewacz, 27 September. Heden is door den minister van justit : e in de zitting der Skuptschina een wetsontwerp ingediend tot invoering der regtspraak door gezworenen. A.1 de ministers hebben aan de vergadering rapporten medegedeeld over hun beheer gedurende het laatst verloopene jaar. Philadelphia , 29 September. De commissie tot beoordeeling der vorderingen, die op het tractaat van Washington gegrond zijn, heeft zich onder het voorzitterschap van den graaf Corti geconstitueerd. Hare regelmatige werkzaamhedon zullen in December aanvangen. Voorloopig heeft zij z : ch tot 14 November verdaagd. New York, 29 September. De President Grant heeft eergisteren den Chicago-Zuid-Wester spoorweg geopend. Sedert 20 jaren was zulk eene plegtigheid niet door eenen President der Unie verrigt. Goud-agio 14 7 / s
---

