DE BANVLOEK DER WERELD. EEN NOVELLE TJIT HET LEVEN.
(Vervolg.) Aan Bosette, die bij de tuindeur had staan luisteren, was dit niet ontsnapt. Zij wilde onmiddellijk van Arthurs afwezigheid uit het huis zijner ouders gebruik maken. Met de droevigste uitdrukking, welke zij haar gelaat kon bijzetten, wendde zij zich tot ’t gelukkig paar. "Wederom was hare dierbare zuster door een ongeval getroffen. Zij was diep ongelukkig; de angst verteerde haar; och, dat men haar toch eenige uren vrijheid schonk ! De bede werd haar toegestaan. Zij vertrok. Eenige minuten later trad zij, als koopvrouw vermomd, het huis des generaals binnen. Ditmaal had ze een bijzonder geluk. Mevr. von Meiningen stond tegen haar over, alvorens zij nog naar haar gevraagd had. „Wat wilt gij hier? Er wordt heden niets gekocht. De dienstboden hebben haar werk. Maak dat gij voort komt!” De toespraak was niet aanmoedigend. Op Bosette echter maakte zij den aangenaamsten indruk. „Wie weet, mevrouw,” sprak zij op een toon en met gebaren, die mevr. von Meiningen troffen: „Wie weet!
misschien zijn mijne waren niet zóó onbeduidend als gij wel schijnt te gelooven. Wanneer ik ze voor den dag breng — mislukt wellicht — eene verloving.” Dat de verloving heden zou plaats vinden, wist Bosette niet. Zij combineerde slechts. Des te levendiger was mevr. von Meiningen verrast. „Vrouw! Wat weet gij? Wie zijt gij? Van waar komf gij „Kan ik dit den dienstboden in de ooren tuiteD, mevrouw?” „Gij hebt gelijk! Kom mee!” Mevr. von Meiningen ging voor. Bosette volgde haai met een spottend grimas. In een afgelegen kabinet, bij gesloten deuren, liet mevr, vod Meiningen zich door de listige vrouw „op de hoogte” brengen. „Erg,” mompelde zij, „vooral op het oogenblik zeer erg! Of Isabella zooveel zelfverloochening zal bezitten, om zich boven ’t schandaal van een dergelijke liaison te verheffen? Maar mijn God,” vervolgde zij, zich wederom tot Bosette wendend, „gij staat daar of gij nog niet ten einde waart.” „Ten einde ben ik. Alleen komt het mij voor, dat mevrouw mij niet volkomen heeft begrepen.” „Hoezoo?” „Wel, mijn hemel, een eenvoudige liaison kan men ’t
niet noemen. Zij moeten werkelijk gehuwd zijn.” „Zijt gij zinneloos, of wilt gij den spot met mij drijven?” barstte de dame toornig uit. „Mijn zoon gehuwd? Hoe durft gij ’t wagen, zoo iets te vermoeden ?” „Gij moogt mij gelooven of niet, mevrouw. Ik heb mijn plicht vervuld. Dat is genoeg.” „Zou zij gelijk hebben?” vroeg mevr. von Meiningen zich onwillekeurig af. „Neen, neen, Arthur moge in staat zijn tot eene onbedachte, hij is niet in staat tot eene waanzinnige handeling! Doch het zij hoe ’t zij — het „meisje” moet weg!” Zij wendde zirh op nieuw tot Bosette. „Ik zou wel eens wenschen te weten, wat u eigenlijk beweegt, eerst thans tot deze ontdekking over te gaan. Hadt gij ’t waarlijk eerlijk gemeend, dan hadt ge ons reeds vroeger een wenk moeten geven.” „Ik dacht aanvankelijk zelve niet, mevrouw, dat de zaak zóó ernstig was.” Onrustig liep mevr. von Meiningen heen en weder. Eindelijk sprak zij: „’t Meisje is schoon?” „Volgens mijn smaak niet," hernam Bosette. Mevr. von Meiningen beschouwde haar verachtelijk, „’t Is wel! Bezoekt haar, behalve mijn zoon, nog iemand
anders ?” „Mijnheer de baron von Wartenstein....”
„Natuurlijk, de villa behoort hem.” „De villa bezoekt hij niet, mevrouw,” riep Eosette met een boosaardigen klemtoon op ’t woord villa. Mevr. von Meiningen werd eensklaps door een denkbeeld verrast. Alleen langs dien weg zag zij redding. „Ga thans, jufvrouw,” sprak zij, haar trotschen toon eenigszins doende dalen. „Ik weet op t oogenblik nog niet, wat er in deze zaak behoort te geschieden. Kan ik volkomen op u vertrouwen ?” Eosette verzekerde ’t. Mevr. von Meiningen reikte haar eene welgevulde beurs met goud toe, en beloofde haar, wellicht nog heden, de noodige bevelen te zenden. Een oogenblik later verliet Eosette ’t huis en keerde naar de villa terug. Zij droeg het Judasloon in den zak, en in haar hart de aangename overtuiging, dat zij er in geslaagd was, ’t geluk der arme Erancisca onherstelbaar te vernietigen. Arthur had de villa reeds verlaten, toen Eosette haar bereikte. Met liefderijke deelneming onderzocht Erancisca naar Eosette’s familiebetrekkingen, en zij vernam van de ellendige verraderes natuurlijk de treffendste geschiedenissen, die haar edel hart in ’t schoonste licht stelden. Met het braafste, dienstvaardigste gelaat vroeg Eosette nu, op hare beurt, of mijnheer Arthur heden niet terug
zou keeren. „Nccd.” Eosette zweeg een oogenblik. De lust tot ’t kwade was heden zoo ontzettend in hare ziel ontwaakt, dat zij daaraan moeilijk weerstand kon bieden. Het stiet haar tegen de borst, eerst van anderen instructiën te moeten ontvangen, terwijl zij zoo levendig bewust was van haar eigen meesterschap. Wat waagde ze er ook bij? Kon het in hare bedoeling liggen, iemand, wie dan ook, ten nutte te zijn? Zij wilde Erancisca in ’t verderf storten, zeker; doch zoo ’t haar daarbij gelukte, de hoogmoedige vrouw, die haar straks zoo fier had behandeld, een flinken stoot toe te dienen, zou zij zich des te zaliger gevoelen. Door deze en dergelijke overwegingen geleid, .nam Eosette ’t meest-bedroefd gelaat aan. Erancisca vroeg wat haar scheelde. Doch in plaats van te antwoorden, schudde Eosette bedroefd het hoofd, en verklaarde eerst na herhaalden aandrang dat het haar onmogelijk was, eene smart te „onthullen,” die zoo noodlottig-zwaar drukte op haar gemoed, wijl het hier het lot harer geliefde meesteres betrof. _ ) „Mij? Mijzelve?” riep Erancisca ontroerd, en Eosettes hand vattend, smeekte zij: „Wat het ook zij,^ verberg het mij niet. Ik heb moed om alles te vernemen.” 1 „Niet thans,” hernam Eosette, „nog altijd hoop ik, dat
mijnheer Arthur terugkeert, en u de een of andere opheldering geeft.” „En zoo hij heden niet meer komt?” „Dan is het mijn plicht, niet langer te zwijgen, en ik zal u alles verhalen.” In hoe bittere zielskwellingen verstreek de dag voor Francisca! Eerst toen ’t reeds avond was, sprak Eosette : „Hij komt niet meer, mevrouw. Welnu, luister. Mijn weg voerde mij heden langs ’t paleis van den generaal von Meiningen....” „Ha,” riep Erancisca gespannen. „Zij keeren spoedig uit Italië terug?” „Wie, mevrouw?” „Arthurs — mijns echtgenoots ouders...” „Wie zegt u, dat zij ooit in Italië zijn geweest? Dit jaar stellig niet.” „Doch ’t moet zoo zijn. Mijn echtgenoot heeft het mij verhaald.” „Daar moet mijnheer uw echtgenoot zijne wijze redenen wel voor hebben gehad. Met een leugen om bestwil neemt men ’tzoo nauw niet.” (Wordt vervolgd.) S. K. Jz.
---

Verschietende sterren.
De aanblik van den gesternden hemel ' biedt ons ongelijktijdige zaken aan. Veel heeft reeds zeer lang opgehouden te bestaan en is verdwenen, eer de kennis er van ons bereikt; veel is op eene andere wijze geordend. Wilt. Herschel. Over het geheel staan wij met de hemelruimten en hetgeen haar vervult, alleen in gemeenschap door licht- en warmte-voortbrengende schommelingen, alsmede door de geheimzinnige aantrekkingskrachten, welke verafgelegen massa’s (hemellichamen) naar de hoeveelheid harer stoffelijke deeltjes op onzen aardbol, zijnen oceaan en zijn luchtomkleedsel uitoefenen. Door de zekere kennis van de snelheid en aberratie des lichts, wordt wiskunstig bewezen dat er in de diepten der met sterren gevulde hemelruimte, over een onnoemlijk aantal eeuwen in de diepten van den voortijd terug, stof aanwezig was. Ook erkennen wij door de waarneming van het raadselachtig verschijnsel der zwermen vallende sterren — van welke langen tijd de Augustus- en November-tijdperken de opmerkzaamheid tot zich trokken — dat die vurige luchtverschijnselen onze planeet van tijd tot tijd verrijken met vallenden luchtsteen: eene stoffelijke aanraking van lichamen uit de hemelruimte met onze aarde, die niet waargenomen wordt buiten de aërolithen-vallen. De kennis van de oudste, tijdrekenkundig-nauwkeurig bepaalde aërolithen-vallen, zijn wij aan de vlijt van de alles-opteekenende Chineezep verschuldigd. Zoodanige berichten klimmen op tot in het jaar 644- vóór onze tijdrekening. Hoezeer ook de indrukken van het licht, welke vallende sterren of dergelijke vuurverschijnselen geven, van een geheel andere geaardheid mogen zijn dan de lichttrillingen, welke van de kleinste telescopische vaste ster uitgaan; hoezeer ook de, aërolithen uitwerpende, vuurbollen zich eerst in vuur ontsteken wanneer zij in den dampkring van de aarde aanlanden, zoo biedt toch de vallende luchtsteen ons eene stoffelijke aanraking aan met metaal en aardachtige massa’s, welke tot de buitenwereld, de hemelsche ruimten behooren. Wij kunnen die stoffen betasten, wegen en scheikundig ontleden, daarin mineralen vinden die ook op onze eigene aarde voorkomen en die het waarschijnlijk maken, zooals reeds Newton zulks vermoedde, dat de stoffen, welke tot een planetenstelsel behooren, grootendeels dezelfde zijn. De vallende sterren vallen of afzonderlijk en spaarzaam, alzoo verstrooid (sporadisch) of in zwermen, bij vele duizenden te gelijk; in het laatste geval zijn zij periodiek en bewegen zich in stroomen van meest evenwijdige richting. Onder deze stroomen zijn tot nu vermaard geworden het zoogenaamde November-verschijnsel (12—14 Nov.) en dat van het feest van den heiligen Laurentius (10 Aug.),
welks „vurige tranen” in Engeland reeds lang in een kerkelijke kalender als eene wederkeerende meteorologische ■ gebeurtenis vermeld werden. Volgens den hoogleeraar Heiss is het bijzonder eigen c aan de vallende sterren van het November-tijdvak meer t verstrooid te zijn dan die van het Augustus-tijdvak. Een e scherpzinnig waarnemer, Julius Schmidt, zegt: „Ik ben s geneigd het Perseus punt als dat uitspreidingspunt te be- j schouwen, hetwelk niet alleen in Augustus, maar het ge- s heele jaar door, de meeste meteoren levert. Van 407 val- < lende sterren, volgens hare lanen opgeteekend, kwamen er 171 uit de richting van het sterrebeeld Perseus, 83 uit die van de Leeuw, 35 uit die van Cassejopa, 40 uit die van den kop van den draak, 78 uit onbepaalde punten. : Hoewel sedert derdehalf duizend jaren de jaarboeken der volken melding maken van steen vallen; ook van den : steen val op 2 Juni 1843 te Blauwkapel, waarvan de ont- ploffing niet alleen in het nabijgelegen Utrecht en vele omringende dorpen, maar ook te Leiden en te Botterdam, I benevens in den omtrek dezer stad gehoord werd, zoo wordt toch dit grootsch verschijnsel, bijna zonder er acht op te slaan, voorbijgegaan. Wie echter doordrongen is van het geloofwaardige van den innerlijken samenhang van dit verschijnsel met het overige planetenstelsel, die kan, zoo hij voor geheimzinnige natuurindrukken vatbaar is, niet alleen de schitterende verschijning van den meteoor-zwerm, gelijk in het November-verschijnsel en in den nacht van den heiligen Laurentius, maar ook elke eenvoudige sterverschieting, met ernstige beschouwingen vervullen. Hier treedt, te midden der nachtelijke rust, Eensklaps beweging te voorschijn. Snel en plotseling ontwaakt en beweegt het zich in den stillen glans van het uitspansel. Waar met zacht licht het spoor der vallende ster schittert, verzinnelijkt het aan het hemelgewelf het beeld eener mijlen lange baan; de brandende asteroïden herinneren ons het aanwezen eener overal met stof gevulde wereldruimte. Waar de gemeene zin slechts uitdoovende vonken aan het helder hemelgewelf, waar hij in den zwarten steen, die uit de krakende wolk naar beneden stort, slechts het ruwe voortbrengsel eener wilde natuurkracht ziet, daar werkt eene nadenkende en geestige bezieling van het gevoel geheel anders öp onze verbeeldingskracht, want wij verkrijgen aanraking van iets dat aan onze planeet vreemd was en staan verbaasd, dat wij iets wat tot de hemelruimte behoorde, in onzen dampkring komende, zich zien veranderen, zoodat wij het betasten, wegen en ontbinden kunnen. Onoordeelkundige lichtgeloovigheid verhindert velen zich met een nauwgezet onderzoek der wereldruimte bezig te houden, maar schier nog verderfelijker is eene trotsclie twijfelzucht, welke zaken verwerpt zonder ze te willen onderzoeken. Voor deze blijft natuurwaarheid, levendige en aanschouwelijke uitdrukking der werkelijkheid steeds oubereikbaar.
BUITENLANDSCHE POLITIEK.
Indien de constitutioneele partij in Oostenrijk zich bij de toekomende verkiezingen vast aaneengesloten houdt, dan zal het voor Hohenwart zeer moeilijk zijn, de tot eene constitutie-verandering noodige-^tvEge derden der stemmen in den rijksraad te krijgen. In het gunstigste geval zal, ook al komt de constitutie-verandering tot stand het einddoel der regeering: „algeheele bevrediging der binnenlandsche geschillen” toch nog niet bereikt worden, daar de constitutioneele partij het den minister wegens hare nederlaag voortdurend lastig zal maken. Het Duitsche Oostenrijk toch kan geen gelijke rechten en aanspraken doen gelden als het uiet-Duitsche Oostenrijk. Men behoeft, om dit in te zieD, slechts een kort overzicht te geven van de bevolking van Oostenrijk volgens de nationaliteiten. Op een totaal van ± 35,500,000 inwoners telt Oostenrijk: 9,040,000 Duitschers, 16,219,000 Slavoniërs, 3,456,000 Bomanen, 5,4-31,000 Magyaren, 1,354,000 andere rassen. De Duitsers maken dus 25 pCt. der bevolking uit. Dat voor de buitenlandsche politiek te Gastein gewichtige dingen op til zijn, bewijst de komst van Bismarck, met zijn vertrouwden raadsman von Kendell, van von Beust en Andrassy op genoemde badplaats. Bumenië zal zonder quaestie het brandpunt der besprekingen zijn, en dat landje kon wel eens zulk een gevaarlijk brandpunt worden, dat het geheele Oosten er door in vlam geraakte. Tusschen de uiterste linkerzijde en de linkerzijde der Nationale Vergadering van Frankrijk bestaat voortdurende gezindheid van toenadering. De eerste wordt geleid door Louis Blanc, de laatste door Bameau en Leroyer. Men zegt, dat ’t Gambetta’s eerzucht is, om zich aan het hoofd dezer beide fracties te plaatsen, wanneer zij eerst tot een groote partij zijn vereenigd. De aaneensluiting stuit echter telkehs af op de radicale elementen van de uiterste linkerzijde; het is nog geen tijd, om met Tolain b. v., lid van de Internationale, voor den dag te komen. Het ontwerp van Chambrun is rondgedeeld. Daarin wordt voorgesteld, dat de heer Thiers, met den titel van president der republiek, de functiën zal vervullen, omschreven in de acte van den 17den Februari. De waardigheid, waartoe hij verheven zou worden, zou de eenige afwijking zijn van den tekst en den geest der overeenkomst van Bordeaux. De Nationale Vergadering zou niet uiteengaan vóórdat zij aan Frankrijk eene constitutie had geschonken. De president der republiek zou de wetten door de ministers bij de vergadering doen aanbieden. Hij zou den ministerraad presideeren, die solidair tegenover de vergadering verantwoordelijk zou wezen. Meerdere bepalingen
zijn analoog aan die van het ontwerp van Bivet. Een brief uit Versailles kent aan het ontwerp van Chambrun zeker gewicht toe, als kunnende het de gelegenheid openen tot een vergelijk tusschen de linker-en de rechterzijde.
In de Oostzee-provinciën werd sedert eenigen tijd eene ongepaste drukking uitgeoefend door de liooge geestelijken van de Russische orthodoxe kerk op hen, die van deze kerk tot het protestantisme overgingen. Door de aanwezigheid van vele Duitschers in die provinciën zijn dergelijke overgangen vrij talrijk, maar de geestelijkheid der Grieksche kerk is met zulke afdwalingen even weinig gediend als die der roomsche kerk. Voortdurend waren dus de nieuw bekeerden blootgesteld aan lastige kwellerijen van bisschoppen en mindere geestelijken. De evangelische alliantie had reeds verleden jaar uit naam der protestanten in Rusland daarover bij keizer Alexander geklaagd, zonder dat hierdoor veel verandering kwam Nu heeft echter diezelfde alliantie van het verblijf des vorsten Gortschakoff aan het meer van Constance gebruik gemaakt om van uit Genève weder afgevaardigen tot hem te zenden met hetzelfde doel. Dezen keer mocht zij zich in een beter resultaat van het protest verheugen. Bij zijn terugkeer in Eusland heeft de Czar den bisschop van Eiga, een der ijverigste terugbrengers op het goede pad (sic!), aangeschreven om zijn ijver een beetje te matigen. De luthersche geestelijkheid en den adel van Liifland hebben vervolgens hun protest bij dat der evangelische alliantie gevoegd en de orthodoxe bisschop van Finland, die weder druk bezig was met het bekeeringswerk, kreeg ook eene aanschrijving om dergelijke pogingen terstond te staken.
---

