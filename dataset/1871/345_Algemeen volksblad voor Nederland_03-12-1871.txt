Wie is Dr. F. Feringa.
„II noua faut de9 hommes carrés sur la baBe.” (Wij moeten mannen van onwrikbre grondbeginselen hebben). „Be groote meerderheid der bevolking, althans der toongevende bevolking van ons vaderland is liberaal. Maar het is een onbeholpen liberaliteit, die, beter weet wat ze niet, dan wat ze wel wil”. Zoo las men in het programma van het Noorden, toen dat orgaan der geavanceerd-liberalen onder dien naam het eerst uitkwam. Wij vonden die woor den destijds juist, en ook nu nog zijn ze o. i. de waarachtige voorstelling der werkelijkheid op politiek gebied. Oorzaak en gevolg beiden van die onbeholpenheid der liberale bevolking, is het zenden naar de Kamer van allerlei, misschien achtenswaardige mannen, dikwijls weinig talent volle, en nog minder cordate mannen. Er is menige onbeduidenheid onder onze vertegenwoordigers, er zijn mannen van moed die niet weten te handelen, er zijn mannen van talent, die niet willen of durven handelen. In de Kamer ontbreken de mannen, die zoowel door talent en kunde als door cordaatheid en onafhankelijkheid uitmunten. Dit is zelfs in die mate het geval dat (om slechts van het ordinair-liberaal standpunt de zaak te beschouwen) de grondstof ontbreekt voor toekomstige opvolgers van mannen als Thorbecke. Toch moet die grondstof verkregen worden door zelfstandige onafhankelijke talenten af te vaardigen en dezen alzo o de gelegenheid te geven zich met de details van ’t staatswezen door de practijk bekend te maken. In plaats van dit te doen, gaat men voort, zeldzame uitzonderingen daargelaten, naar de Kamer te zenden wat de meeste aanspraak heeft op een diploma van middelmatigheid. Bij voortduring laat men zich afschrikken en bang maken voor hen, die met meer of minder recht radicaal, democratisch-gezind of cordaat worden genoemd.... Thans kunnen de Amsterdamsche kiezers toonen, of zij, in hoofdzaak met het bovenstaande instemmende, breken willen met de oude routine, door op dr. E. Eeringa hunne stemmen uit te brengen. Ja, radicaal is dr. F. Eeringa, want hij wil scheiding tusschen kerk en staat. In zijne vertoogen en opmerkingen over „democratie en wetenschap” lezen wij op blz. 241: „De radicalen willen dat de staat de kerk qua kerk ignoreert. Zij willen de verwezenlijking van de leus der Thorbeckianen. Aan de kerk kennen zij geen ander recht toe dan het recht van elke burgerlijke vereeniging. Geen ander reeht. Het ultima Thule van radicalisme is dus: de kerk ontvangt zelfs geen staats-subsidie.” Dr. Eeringa is een democraat, zeker, want hij wil uitbreiding van het kiesrecht en zegt daarvan op blz. 24
van zijn „Democratie en wetenschap”: „Niets pleit voor de bewering dat het stemrecht behoort gereserveerd te worden voor zekere „standen,” of afhankelijk moet wezen van eenigen census. Er is a priori geen enkele reden, waarom de een meer recht op stemmen heeft dan de ander. Want belanghebbende bij eene goede regeering is ieder.” En dat dr. Eeringa cordaat en onafhankelijk is, ongemeen talent heeft, daarvoor staat zijn Democratie en Wetenschap borg. Wie het of aan onafhankelijkheid ontbreekt, öf wie talent en energie mist, schrijft waarlijk niet aldus. Het land zou te beklagen zijn, indien men meende dat mannen als dr. Feringa uit de Kamer geweerd moesten worden, en het is dan ook niet gewaagd te voorspellen dat deze heer zooal niet ditmaal in dit kiesdistrict, spoedig elders zal worden verkozen. Gaarne evenwel zagen wij, dat de hoofdstad des lands reeds nu blijk gaf van waren vooruitgang te willen en ontevreden te zijn met de traagheid, apathie, atonie, of hoe men ’t noeme, die bij ’t behartigen van ’s lands belangen voorzit. Het verschil tusschen de heeren mr. M. H. Godefroi en H. A. lnsinger is au fond van bitter weinig gewicht. Men brenge gerust zijne stem uit op dr. E. Eeringa ook als men, hetzij wegens de omstandigheid dat deze heer alsnog te weinig bekend is (spoedig zal dat wel anders zijn), hetzij uit anderen hoofde, vreezen mocht dat de candidaat der Democratische Vereeniging geen meerderheid zal bekomen en men zich stemversnippering zou hebben te wijten. __ Elke stem op dr. Eeringa uitgebracht, zal een protest zijn tegen de lauwheid, den clique-geest, de afhankelijke handel en denkwijze van de talrijke „halfliberalen” in de Kamer, gesteund door bezoldigde en onbezoldigde „halfliberalen” in de pers. Wie weten wil wat men in redelijkheid van dr. Eeringa te wachten heeft, die leze zijn boek. En na de lezing, wij durven het gerustelijk voorzeggen, zal men minstens dit toestemmen, dat er veel aan ons staatswezen ontbreekt, en de kans op verbetering uitermate gering is, als men hier en elders voortgaat met zich toe te vertrouwen aan middelmatigheden en de uitstekende mannen des lands uitsluit. Kiezers, brengt dan uwe stemmen uit op doctor F. FERINGA.
---

BUITENLANDSCHE POLITIEK.
Aan de belangrijke dezer dagen verschenen statistieke opgaven, betrekkelijk Engelsch Indië gedurende 1870/71, ontleenen wij het volgende: De oppervlakte der staten onder Engelsch beheer besloeg 963,929 vierk. Eng. mijlen; de bevolking bestond uit 151.146,516 personen; de staats-inkomsten bedroegen
610.812,972 gulden; de schuld 1,298.236,056 gulden; de invoer had eene waarde van 562.788.632 gulden, waaronder 166.457,684 aan geld; de uitvoer van 642.164,724, waaronder 12.508,224 aan geld. De ingeklaarde schepen hadden een inhoud van 6.274,550 ton. Yoor den aanleg van spoorwegen is uitgegeven 1032 mill. gulden; zij hebben eene lengte van ruim 4000 Eng. mijlen; het aantal vervoerde passagiers was meer dan 17 mill. De staatstelegraaf is 14,014 Eng. mijlen lang. Er zijn verzonden 83.032,957 brieven en couranten langs een postroute van 50,878 m. Het leger bestond uit 180,820 man, waaronder 62,939 Europeanen. Het getal gesubsidiëerde scholen was 24,274 met 789,125 leerlingen. De uitgave daarvoor bedroegen 12.848,220, waarvan de staat 7.649,556 betaalde. Yoor werken van openbaar nut zijn 76.678,904 g. besteed. Met gunstig gevolg zijn gevaccineerd 1.617,513 personen, zonder eenig gevolg 186,389. Door 15,274 personen is Indië verlaten; behalve 5,404 die naar Mauritius zijn vertrokken, gingen zij naar Engeland, Genua en de W. Indiën. Uit de wekelijksche staten blijkt, dat het getal bedeelde eveneens minder wordt, althans vergeleken bij 1870. Toen zijn er gedurende de vier weken der maand Augustus door de 647 vereenigingen in Engeland ondersteund 924,454, 923,723, 922,673 en 924,537, tegen 903,277, 899,073, 895,654 en 893,608 van dezelfde maand van dit jaar. Te Londen zijn dit jaar meer dan 40 nieuwe tramways aangelegd, wel een bewijs, dat zij goed voldoen en rentegevend zijn. Men zegt dat de dochter van Gladstone in het huwelijk zal treden met een Duitscher van hooge geboorte en dat Yictoria er sterk de hand in heeft gehad.
---

FRANKRIJK.
BUITENLAND.
Mlie, Dejazet heeft te Bayonne hare loopbaan als actrice vaarwel gezegd. Yoor ’t laast is zij opgetreden in „Monsieur Garat”, „La Pluie et le Beau Temps” en „Comme elles sont toutes”, waarvan zij de Gavotte gedanst en het air „l’Aumóne a Minnei” gezongen heeft. Zij is ruim 73 jaren oud. Talleyrands gedenkschriften, wier uitgave uitgesteld is geworden, omdat zij dingen behelzen, die het eerste keizerrijk sterk compromitteeren, zijn ter perse om spoedig te verkrijgen. De Peuple Souverain deelt mede, dat Charles Blanc, directeur der „Beaux Arts”, besloten heeft een aantal jeugdige talentvolle artisten te zenden naar Spanje, Italië
en de Nederlanden, om de daar in de musea zichNMj vindende meesterstukken van schilderkunst te copiëei^H DUITSCHLAND. De letterkundige nalatenschap van Roberl Blum, die als martelaar voor de vrijheid ter dood gebracht is, zal eerlang, door middel van zijn zoon Hans Blum, uitgever der Grenzboten, het licht zien. ITALIË. Eenige Spaansche vereerders van den paus, hebben hem een massief zilveren beeld van Maria ten geschenke gezonden. Het kost ruim 30,000 frcs. GROOT-BRITTANJE. Te Londen is het met betrekkingen ook niet opgeschept. Dezer dagen vroeg een handelaar in het zuiden der stad een klerk tegen ƒ 20.40 per week. Hij ontving meer dan 300 aanbiedingen, waaronder van 2 personen met een academischen graad, van 20 die verschillende talen spraken enz. Generaal Bouverie, een der weinige officieren die van Waterloo nog over zijn, is te Delapree-Abbey, Northamtonshire overleden. Samuël Lilley en Bernard Regau, twee booswichten, die veroordeeld zijn wegens roof met geweldpleging, hebben de een 25, de ander 30 slagen ontvangen met het verschrikkelijk strafwerktuig de cat-ó nein-tails. Caleraft heeft ze toegediend. De schoen- en laarzenmakers te Glasgow hebben, wegens het stijgen der lederprijzen, met 15% den prijs hunner producten in evenredigheid verhoogd. Het getal studeerenden in de geneeskunde in Engeland bedraagt, volgens opgave van den staats-inspecteur Ogle, 1,859, tegen 1,674 in 1870. Alleen telt Londen er 1,491. YEREENIGDE STATEN. De ook in Nederland met roem bekende pianist Anton Rubinstein, is door zijn landgenoot, te New-York, den heer Grau gëangageerd, voor het geven, gedurende den winter, van eene reeks concerten iu genoemde stad, tegen een honorarium van 96,000 gulden. De republiek Paraguay heeft den prospectus eener leening uitgegeven, welke, groot 12 millioeq gulden, moet strekken voor den aanleg van openbare nuttige werken. Dit is de eerste keer, dat genoemde republiek tracht te leenen. Zij verbindt voor de leening de inkomende en algemeene rechten benevens de staatseigendommen. De leening is verdeeld in stukken van 12,000, 6000 en 1,200 gulden, geeft eene rente van 8%, of, daar de koers van uitgaa 80t% is, 10%. RUSLAND. De invoer uit het overig Europa in Rusland, die 1860 ruim 135| millioen roebels bedroeg, is gestegen tot bijna 3121 in 1870, de Invoer van 134J in 1863 tot 342£ in 1870. Vooral na 1866 is de handel aanzienlijk toegenomen.
---

Indische toestanden.
In de Arnh. Ct. van Maandag 29 Nov. jl., lezen wij : Met dit nommer van de Arnh. Ct. verzenden wij eene brochure, waarvan de inhoud ons ter plaatsing als ingezonden stuk was aangeboden. De ruimte van ons blad liet dit niet toe; maar het stuk kwam ons zoo belangrijk voor, dat wij het thans op deze wijze ter kennis van het publiek brengen. De „Indische toestanden” is geen strijdschrift; het is de persoonlijke ervaring van een man die lange jaren op Java heeft geleefd, niet op de burèaux te Batavia, maar te midden van het volk Zelf. Hij kent de Javanen, hun karakter, hunne instellingen; wat hij weet, weet hij door persoonlijke aanschouwing, en bij de vele onwaarheden en schijnwaarheden, die er omtrent Indië in omloop zijn, heeft hij het zijn plicht geacht hetgeen hij weet, openbaar te maken. Maar daartoe heeft hij zich niet bepaald. Wat dit geschrift tevens onderscheidt, is, dat het niet alleen den tegenwoordigen toestand schetst, maar tevens middelen van herstel aanwijst. De schrijver rekent het niet voldoende te kritizeeren: hij is de praktische man die naast de aanwijzing der fouten ook de verbeteringen geeft. Tot zooverre de Arnh. Ct. Wij vermeenen onzen lezers geen ondienst te doen, met de overname van een en ander wat bijzonder onze opmerkzaamheid trok; mocht die overname tegen de bedoeling van den ons onbekenden schrijver of der Arnh. Ct. zijn, dan zullen zij ons daarvan wel gelieven kennis te geven.
Geen werk heeft zooveel toegebracht tot het verspreiden van verkeerde denkbeelden over Indië als dat van Money: nhow to manage a colony". Een rechtmatig gevoel van trots bezielde de Hollanders, toen zij hoorden dat het bestuur van onze koloniën door een vreemdeling, en dat nog wel een Engelschman, zoo hoog geroemd werd, — De Engelschen waren zeer verwonderd te zien, dat een onsamenhangend, onharmonisch samenraapsel van knellende bepalingen zulke schoone resultaten kon afwerpen. Gelukkig heeft dat werk voor de Engelschen geen ander effect gehad, dan stomme verbazing, en hen niet van den eenmaal ingeslagen weg teruggebracht. De werking op ons vaderland was niet zoo onschadelijk: de behoudspartij kreeg daardoor den steun van de onverschilligen, die altijd de grootste partij in den staat uitmaken. „Als alles in Indië zoo goed in orde is,” dachten zij, „dan is het batig slot toch geen onaardige bijdrage om den nood van het moederland te lenigen.” De welluidende naam van Money vereenzelvigde zich voor goed met de batig-slottheorie. Money heeft Java bekeken door het prisma van Indische gastvrijheid. Yan opzettelijke misleiding wil ik niet spreken. Omstreeks den tijd dat Money’s werk het licht zag, bracht ik een bezoek bij den toemaligen president van de factorij der Nederlandsche Handelmaatschappij te Batavia. Hét is natuurlijk dat tusschen twee menschen, die
naar hun innige overtuiging, twee lijnrecht tegenstrijdige richtingen zijn toegedaan, het gesprek viel op Indische toestanden. De algemeene kwijning in handel en industrie was toen reeds begonnen en wierp een treurig waas over Java. „Zie,” zeide hij, bij het afscheid, „er zijn op ’t geheele Koningsplein slecht twee huizen verlicht”. Sedert dien tijd is het verval hand over hand toegenomen. Het eene handelshuis na het andere is gesprongen. Tabaks-ondernemingen, die eenige jaren geleden voor 3 a 4 tonnen gouds gekocht waren, werden voor een paar duizend gulden voor afbraak verkocht. Komt men in de binnenlanden, dan ziet men overal ineengestorte bruggen, die jaren lang in dien toestand blijven liggen, omdat er geen fondsen zijn om ze te herstellen. Tusschen Bezoekie en Panaroekan, een afstand van 25 palen of 7 uur gaans, hebben een 12tal bruggen jaren lang in dien staat gelegen. De groote brug bij Panaroekan is reeds een vierde eeuw geleden weggeslagen, en nog is er geen nieuwe daarvoor in de plaats gekomen. De inlandsche passar’s (marktplaatsen) zijn overal ruïnen. Dit alles kan men zien als men den grooten postweg volgt en niet met blindheid geslagen is. Maar laat ons een blik werpen in de inlandsche dessa’s (dorpen) en zien hoe het daar gesteld is.
De woning van een Javaanschen landbouwer zou men hier te lande een hut noemen. Nagenoeg ieder Javaan kan een weinig timmeren en maakt — bouwen kan men ’t niet noemen — zijn huis zelf. Vier stukken hout,
ruw bekapt en ongeverfd, dienen tot stijlen, daarop wordt een dak geplaatst, dat uit bamboe en alang-alang, een soort van lang gras, is vervaardigd. De wanden zijn van gevlochten bamboe. Een hut, die eene ruimte van 30 p] ellen beslaat, behoort niet tot de kleinste. Tot het huis heeft men toegang door een schuifdeur, die mede van bamboe gevlochten is. Van voren is de woning van een afdak voorzien, meestal met bamboezen stijlen. Bij zeer arme Javanen wordt daaronder het eten bereid. Meer welgestelden hebben een afzonderlijke keuken, die kleiner is dan het woonhuis. De kookplaats wordt gemaakt van baksteenen met modder, zoodanig dat men van boven twee ronde gaten behoudt om de potten of pannen op te zetten, en van voren twee gaten om te stoken. Bij gebrek aan baksteenen behelpt men zich met aarde aléén, die door het stoken eenigszins verhardt. De rook ontsnapt door het dak en de van bamboe gevlochten wanden. Op eenigen afstand vóór het huis is dikwijls nog eene overdekte ruimte, waar eene bamboe-bank geplaatst wordt; deze is aan alle kanten open en dient tot werkplaats; ook de gasten worden daar ontvangen. Voor het vee wordt een afdakje gemaakt zoo dicht mogelijk bij het huis. Sommigen maken hun woning zóó groot, dat zij hun vee binnenshuis kunnen bergen, om het beter te kunnen bewaken. Dat alles te zamen vertegenwoordigt eene waarde van 10 tot 20 gulden. Het huis is niet bevloerd, alleen een weinig opgehoogd om het binnenstroomen van het water
te beletten. Het heeft meestal slechts een enkel vertrek* het ameublement bestaat uit twee of drie ruwe, van hout en bamboe gemaakte rustbanken, waarop een rotting-mat wordt uitgespreid, en welke dan voor tafels, zit- en slaapplaatsen dienen. De voeding van de Javanen laat zeer veel te wenschen over. Vleesch en eieren worden zeer weinig gegeten en alleen beschouwd als een middel om de rijst wat smakelijk te maken; het gebruik van melk is onbekend. Rijst, met wat gekookte groenten en een klein stukje gedroogde visch is het gewone voedsel. Alleen aan de kusten wordt wpt meer visch gegeten, ten gevolge waarvan de kustbewoners meestal krachtiger zijn dan die der binnenlanden en hunne huwelijken met grooter aantal kinderen zijn gezegend. Ik erken, dat de toestand onder de arbeiders-klasse in Europa nijpender kan zijn dan in Indië, omdat hier meestal koude met honger gepaard gaat; de verhouding van hen, die in moeielijke tijden gebrek lijden, is hier echter veel geringer dan in Indië. Geen gebrek kan hier zóó groot zijn of daarin zou voorzien kunnen worden, indien daarvoor de goede wil bestond. Op Java echter strekt het gebrek zich over nagenoeg de geheele maatschappij uit. Daar kan het niet gelenigd worden; want kapitaal is er onder de inlanders niet, De rijksten onder de dessabewoners hebben slechts juist het noodige. Indien fdaar gebrek ontstaat, zijn de gevolgen afgrijselijk. De groote hongersnood van 1848 heb ik niet
Sewoond, ik kan daarover dus niet spreken. Tweeen was ik echter getuige, dat er nijpend gebrek bestond in de afdeeling waar ik woon : eerst in 1858 en de tweede maal in 1862. Maanden lang heb ik toen een geheele bevolking zich met gadoeng zien voeden; slechts zeer enkelen konden zich van tijd tot tijd dé weelde van een weinig rijst veroorloven; zelfs bij het distriktshoofd werd van tijd tot tijd gadoeng gegeten, om den kleinen njstvoorraad te sparen. Eiken dag, als’ de mannen vrij waren van dienst voor het gouvernement zag men hen het bosch ingaan om dien eetbaren, doch in onbereiden toestand vergiftigen, wortel te zoeken. Overal zag men bij riviertjes en waterleidingen de vrou-" wen bezig ze te bereiden. Daar deze bereiding echter 3 dagen duurt, zoo hoorde men telkens van geheele huisgezinnen die in bedwelming lagen, omdat zij door den honger genoodzaakt waren de gadoeng te eten, voordat zij hare vergiftige eigenschappen verloren had. Bij menigte zag men vermagerde, door den honger dol geworden, honden langs den weg loopen; want de gadoeng, die den mensch dienen moet om het leven te rekken, totdat hij meer gezond, als is het dan ook karig, voedsel verkrijgen kan, wordt door de honden versmaad. (Wordt vervolgd.)
---

