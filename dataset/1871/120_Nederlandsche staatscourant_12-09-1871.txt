NEDERLANDEN. 's GRAVENHAGE, den 11den September 1871.
Bij Koninklijk besluit van 10 September 1871, n°. 22, is tot hoogleeraar in de faculteit van bespiegelende wijsbegeerte en letter n aan de hoogescliool te Leiden benoemd mr. C. W. Opzoomer, onder toekenning van eervol ontslag als hoogleeraar in dezelfde faculteit aan de hoogeschool te Utrecht. Bij Koninklijk besluit van 11 September 1871, n°. 18, is de benoeming van E. Bloembergen tot burgemeester der gemeente Leeuwarden, op zijn verzoek, ingetrokken en als zoodanig benoemd mr. J. Bieruma Oosting. Bij Zijner Majesteits besluit van den 9den September 1871, n°. 10, is benoemd tot substituut-griffier bij de arrondissements-regtbank te Deventer mr. J. H. de Ranitz, advocaat en candidaat-notaris te Groningen. PROGRAMMA voor de opening van de Vergadering der StatenGeneraal, te's Gravenhage, op Maandag den 18den September 1871. Art. 1. Des middags ten twaalf ure zullen de Leden der StatenGeneraal zich begeven naar de zaal, bestemd voor de zittingen van de Tweede Kamer, en zich in eene Algemeene Vergadering vereenigen , onder voorzitting van den door Zijne Majesteit benoemden President van de Eerste Kamer. Art. 2. De Ministers , Hoofden van Ministeriele Departementen , de Kanselier der Orden en de Leden van den Raad van State zullen zich , des namiddags ten één ure, mede in die zaal vereenigen. Art. '3. Zijne Majesteit de Koning, de Vergadering der StatenGeneraal zullende openen, zal ten één ure met den volgenden trein van het Paleis afrijden : a. een kommando cavalerie tot opening van den trein ; b. een Hoffourier en twee rijknechts te paard ; e. de Kamerheer-Ceremoniemeester, gezeten in eene koets met twee paarden bespannen , gaande één lakkei naast elk portier ; d. acht Kamerheeren van Zijne Majesteit, gezeten in twee koetsen, ieder met vier paarden bespannen, gaande één lakkei naast elk portier. De Kamerheeren plaatsen zich volgens hunnen rang van benoeming; e. de Groot-Officieren van 'sKonings Huis, gezeten in twee koetsen, ieder met zes paarden bespannen, gaande twee lakkeijen naast elk portier; f. een kommando cavalerie; g. Zijne Majesteit de Koning en Hunne Koninklijke Hoogheden de Prinsen , tegenover den Koning gezeten , in eene koets met acht paarden bespannen, gaande een rijknecht naast elk paard en vier lakkeijen naast elk portier. De Adjudanten-Generaals en de waarnemende Gouverneur der Koninklijke Residentie, te paard; rijdende de oudsten in rang regts , de jongsten linies van de koets; daarop volgen de Officieren van het Militaire Huis, rijdende twee aan twee, de oudsten in rang vooruit; h. een kommando cavalerie, tot sluiting van den trein. Art. 4. De trein zal rijden: door het Noordeinde, door de Hoogstraat , door de Gravenstraat , over het Buitenhof , naar het Binnenhof. Art. 5. De trein gekomen zijnde aan de Vergaderplaats der StatenGeneraal , zal de Koning aan de deur van het gebouw ontvangen worden door eene Commissie uit de Vergadering, die, voorafgegaan •loor den Kamerheer -Ceremoniemeester, de Kamerheeren en de GrootOfficieren van 'sKonings Huis, Zijne Majesteit zal geleiden naar de zaal der Staten-Generaal. Het Militaire Huis volgt onmiddellijk. Art. 6. De Groot-Officieren van 's Konings Huis en de waarnemende Gouverneur der Koninklijke Residentie plaatsen zich achter Zijner Majesteits zitplaats , de Kamerheeren regts en het Militaire Huis links van den Troon. Art. 7. De zitting geëindigd zijnde, gaat de Koning met denzelfden trein , waarmede Zijne Majesteit binnengekomen is, en in de bij art. 3 vermelde orde, naar het Paleis terug ; zullende de trein den navolgenden weg nemen : van het Binnenhof, over den Korten Vijverberg, over den Langen Vijverberg , over de Plaats , door het Noordeinde, naar het Paleis. Art. 8. Salvo's uit het geschut zullen het afrijden van Zijne Majesteit van het Paleis, en het oogenblik waarop de Koning het gebouw van de Staten-Generaal verlaat, aankondigen. s Gravenhage , 11 September 1871. De Opper-Ceremoniemeester, Bij ontstentenis, De Kamerheer-Ceremoniemeester, Baron W. C. Snouckaert van Schauburg.
MINISTERIE VAN BÏNNENL ANDSC HE ZAKEN. B : j beschikking van 9 September 1871, n°. 194 , is de bij be.=chike king van 23 Junij 1870, lit. F, aan J. J. L van Poelvoorde, tVlissingen , verleende vergunning voor eene stoombootdienst tot vervoer van reizigers, goederen en vee tusschen Vlissingen en Rotterdam, ingetrokken en buiten werking gesteld.
---

BUITENLANDSCHE BERIGTEN. OOSTENRIJK.
De Wiener Zeitung, het Oostenrijksche regeringsblad., zegt in haar nummer van 8 September: » Z. K. K. Apostolische Majesteit heeft zich naar Salzburg begeven om het bezoek te beantwoorden, hetwelk Z. M. de Duitsche Keizer en Koning van Pruissen in de vorige maand te Ischl aan het Keizerlijke gezin gebragt heeft. Deze nieuwe zamenkomst der door bloedverwantschap en door het gevoel van opregte toegenegenheid naauw met elkander verbonden Souvereinen mag met regt niet enkel als een uiterlijk teeken van de persoonlijke vriendschap der beide doorluchtige souvereinen, maar ook als eene voor de wederkeerige goede betrekkingen van Oostenrijk-Hongarye en Duitschland en voor de belangen van den Europeschen vrede veel beteekenende en gunstige gebeurtenis beschouwd worden. » De herhaalde ontmoeting der monarchen en hunner voornaamste raadslieden wordt in de daad door de gansche drukpers niet alleen van ons land en het Duitsche rijk, maar ook van de overige groote Staten in Europa, als een voor den 71-ede bij uitstek gunstig verschijnsel. als de uitdrukking van eene gelukkige overeenstemming tusschen de politiek der beide naburige rijken opgevat. In dien zin zullen — wij zijn daarvan overtuigd — de volken van Oostenrijk en Hongarye de nieuwe bijeenkomst van hunnen monarch met Z. M. den Keizer Wilhelm met opregte blijdschap en voldoening begroeten." — i) Het lot der constitutionele partij in den aanstaanden rijksraad — dus schrijft men uit Weenen— is thans, door de gunstige wending welke de verkiezingen voor de feudale en foederalistische partij genomen hebben , beslist. Nadat de constitutionele partij in Moravie het onderspit gedolven heeft, zal de Moravische landdag uitsluitend leden van zijne feudale meerderheid naar den rijksraad afvaardigen, en wanneer, gelijk te verwachten is, ook de Czechen afgevaardigden derwaarts zenden, dan is de meerderheid van twee derden, welke de regering voor eene wijziging der constitutie behoeft, niet twijfelachtig. n De gewigtige vraag is nu: wat de constitutionele partij doen zal. Hare organen geven schier eenstemmig den raad, dat zij den rijksraad verlaten moet zoodra de Czechen met eenen eisch tot wijziging van het reglement optreden. Wij weten nog niet of die raad opgevolgd zal worden; maar besluit men daartoe, dan geraakt men in eenen toestand die reeds meermalen voorspeld is geworden: dan zullen de partijen hare rollen verwisselen. De leden der constitutionele partij treden dan in de plaats der Czechische declaranten; en dan zal het niet lang duren of het ministerie, hetwelk thans een vergelijk met de Czechen tot stand tracht te brengen, zal zich genoodzaakt zien om een vergelijk met de Duitschers te zoeken. Dat zulk een vergelijk gezocht zal moeten worden, daaraan kan, met het oog op de buitenlandsche politiek die men aangenomen heeft en die dezer dagen in Salzburg bezegeld is geworden, voor niemand twijfel bestaan. Eene politiek van entente cordiale tusschen Oostenrijk en Duitschland — men kan dit niet genoeg herhalen — kan onmogelijk gepaard gaan met onderdrukking van het Duitsche element in Oostenrijk door eene Slavische meerderheid." F R A N K R IJ K. Het wetsvoorstel tot vestiging der ministerien in Versailles is door de Nationale Vergadering verleden Vrijdag met eene groote meerderheid van stemmen aangenomen, nadat eene door het gouvernement verlangde wijziging door de meerderheid om des vredes wille, doch met kennelijken weerzin, bewilligd was. Over die wijziging wordt verschillend geoordeeld ; volgens sommigen heeft zij luttel beduidenis; volgens anderen is Ravinel's voorstel daardoor ontzenuwd en van kracht beroofd. Eerst is een amendement van den heer Brunet, aldus luidende: »De Nationale Vergadering, het Hoofd der uitvoerende magt en al de ministerien zullen van 21 September dezes jaars af gevestigd zijninParys, welke stad noodwendig Frankrijks hoofdstad is", zonder hoofdelijke stemming verworpen; zoomede een amendement van gelijksoortige strekking , doch iets minder stellig luidende, hetwelk door den heer Pernollet ingediend was; vervolgens een amendement van de heeren Barthe en Picard van dezen inhoud: » De Nationale Vergadering houdt zitting in Parys ; zij kan evenwel in eene andere stad zamen komen indien zulks door de tijdsomstandigheden gevorderd wordt." Daarop kwam het amendement van den heer Duchatel aan de beurt; het luidde : » Van 1 Januarij 1872 af zullen al de ministerien weder in Parys gevestigd zijn." Op verlangen van een aantal leden werd er
eene hoofdelijke stemming over dit amendement gehouden ; het werd daarby met 384 tegen 246 stemmen verworpen. Toen volgde een amendement van den heer de Pressense, aldus luidende: » De ministerien zullen, wat hunne zetelplaats betreft, op den tegenwoordigen voet blijven tot dat de vraag: waar de Nationale Vergadering zitting zal houden, door haar zal zijn beslistDit voorstel werd in den loop der discussie door den voorsteller ingetrokken. Nu kwam het wets-voorstel, zoo als het door de commissie geredigeerd was, in behandeling; het luidde aldus: » Art. 1. De Nationale Vergadering , de uitvoerende magt en de ministers houden bij voortduring verblijf in Versailles. ii Die administratien en afdeelingen der publieke dienst, welke onmisbaar voor den gang der regeringszaken zijn, zullen van stonden aan in Versailles gevestigd worden. n Art. 2. Eene ïn de afdeelingen der Vergadering te benoemen commissie van vijftien leden zal de maatregelen voorslaan, die met medewerking van het gouvernement te nemen zijn om de uitvoering van art. 1 te verzekeren." Vervolgens nam de minister van justitie het woord en kwam op tegen eenige in den loop der discussie gehoorde gezegden, welke aan het aanhangige wetsvoorstel eene bedoeling toeschreven die het zijns inziens niet had, de bedoeling namelijk om het vraagstuk thans voor altijd te beslissen en om de regering ten eeuwigen dage buiten Parys te houden ; hetgeen zijns erachtens onstaatkundig en onbillijk zou zijn, een uitvloeisel van hartstogtelijke ingenomenheid tegen Parys. Verder verklaarde hij dat het gouvernement zich met het wetsvoorstel wel zou kunnen vereenigen, mits de tweede zinsnede van art. 1 wierd geschrapt, gelijk door den heer Target en twee andere leden voorgesteld werd. Die zinsnede werd door de regering afgekeurd: 1°. omdat zij eene onherroepelijke beslissing voor de toekomst scheen te willen geven: en 2° omdat zij overbodig was, daar het beginsel inde eerste zinsnede van art. 1 vastgesteld, de uitvoering van het beginsel in art. 2 geregeld werd. De eerste zinsnede van art. 1 werd daarop zonder hoofdelijke stemming aangenomen, maar de tweede zinsnede met 345 tegen 305 stemmen , dus met de kleine meerderheid van veertig stemmen, verworpen ; art. 2 werd zonder hoofdelijke stemming aangenomen: ten slotte is het gansche wetsvoorstel in stemming gebragt en met 432 tegen 190 stemmen aangenomen De heer Thiers behoort onder de 345 leden , welke tegen de tweede zinsnede van art. 1 hebben gestemd, zoomede al de ministers, behalve de heer de Larcy, die zich onthield van te stemmen. — Heden moet bij de Nationale Vergadering de beraadslaging over de voordragt tot wijziging der staatsbegrooting voor het loopende jaar aanvangen. Denkelijk zal deze beraadslaging vóór de vacantie afloopen, doch de voordragt der regering tot het belasten der geweven stoffen (welke nieuwe belastiDg 180 millioen francs tot de goedmaking van de nieuwe uitgaven der schatkist zou moeten leveren) tot na de vacantie aanhangig blijven ; hierin bewilligt de regering . doch alleen onder beding dat aan de schatkist door opcenten op de andere belastingen vergoed worde wat zij door het gemis dier nieuwe belasting zou verliezen. Dienovereenkomstig is verleden Zaturdag door de regering eene wet bij de Nationale Vergadering voorgedragen , bepalende dat al de bestaande belastingen met 1 Januarij 1872 met tien opcenten verhoogd zullen worden, indien de schatkist alsdan nog niet in staat is gesteld om de nieuwe uitgaven goed te maken. De budget-commissie noemde dat een bedenkelijk voorstel, en heeft bedenktijd gevraagd, zullende zij haar oordeel daarover in de zitting van den 11den doen kennen. In de zitting van Zaturdag is met algemeene (557) stemmen weder eene som gelds voor het onderhoud der Duitsche troepen aan de regering bewilligd, en wel 153,125,000 francs. — Uit Londen wordt gemeld dat de Keizerin Eugónie Chislehurst heeft verlaten om een paar maanden bij hare moeder in Spanje te gaan doorbrengen, terwijl de Keizer en de Keizerlijke Prins in Engeland blijven en Chislehurst tot doorgaand verblijf houden. — Het berigt dat de inrigtingen voor middelbaar onderwijs in Polen dezer dagen bevel van het gouvernement hebben ontvangen om meer tijd, dan tot nu toe, aan de Duitsche taal en minder aan de Fransche te wijden, ergert Fransche dagbladen en geeft hun aanleiding tot scherpe uitvallen tegen den Keizer Alexander. Aan diens persoonlijke ingenomenheid met Duitschland is die maatregel te wijten, zegt de Constitutionnel , en niet aan den volksgeest in Rusland; het zou integendeel de wensch der oud-Russische partij zijn het onderwijs der Duitsche taal uit al de scholen des rijks te zien weren. — In de vorige week zijn op het slot Randan, eene van de bezittingen der familie Orleans in Frankrijk, achttien prinsen en prinsessen, kinderen ofklein-kinderen van Koning Louis Philippe, vereenigd geweest. — In Parys en elders in Frankrijk wordt met bijdragen van tien centimes eene som gelds bijeen gebragt, welke dienen zal om aan de Engelsche natie een blijk van erkentelijkheid voor hare hulpvaardige deelneming tijdens den Fransch-Duitschen oorlog te geven. Dit blyk zal bestaan in een schilderstuk en een album bevattende de naamlijst der bijdragen. SPANJE. Parysche dagbladen behelzen het volgende telegram uit Tarragona van verleden Vrijdag-avond: »Van Castellon af, alwaar de Koning met geestdrift is ontvangen, tot hier was Zijner Majesteits reis als een onafgebroken zegetogt. Hier ter stede waren ongemeen groote aanstalten gemaakt om den Koning feestelijk te ontvangen; de intogt was een tooneel hetwelk de verwachting nog verre overtrof en den Koning diep heeft getroffen. De oude domkerk van Tarragona heeft reeds een bezoek van Zijne Majesteit ontvangen. Indien hij aan alle hier tot zijne eer voorgenomen feestelijkheden wil deelnemen, zal hij zijn vertrek naar Barcelona eenige dagen moeten uitstellen." — Blijkens de berigten van de Londensche effectenbeurs van verleden Vrijdag werd aldaar toen verzekerd dat de inschrijvingen in de Spaansche geldleening slechts voor een klein deel, namelijk voor hoogstens een achtste van het ingeschrevene bedrag, aangenomen zouden worden. — Blijkens eene officiele bekendmaking zullen de gezagvoerders of consignatarissen van schepen, welke steenkolen of cokes in Spanje
aanvoeren, niet meer, gelijk tot hier toe, verpligt zijn om de hoeveelheid der ladingen zelve te declareren, maar zullen de Spaansche tolbeambten de hoeveelheid van die scheepsladingen moeten bepalen in tonnen, te berekenen naar den kubiek-inhoud der laadruimte van de betrokken schepen. Deze maatregel strekt om een eind te maken aan de moeijelijkheden waartoe de dus ver gevolgde handelwijze aanleiding gaf_ PORTUGAL. Blijkens berigten uit Lissabon van verleden Vrijdag, door de Times en andere Londensche dagbladen medegedeeld , had het ministerie dien dag eene verklaring van vertrouwen van de Kamer van Afgevaardigden ontvangen , en was daardoor het gevaar van eene kabinetskrisis afgewend. ITALIË. Er wordt bij het Italiaansche gouvernement eene wet ontworpen , strekkende om 's rijks wetten ter opheffing der kloostergestichten en ter onteigening der kerk- en klooster-goederen voor de stad en de provincie Rome toepasselijk te verklaren met wijzigingen en beperkingen , die gevorderd woiden door de bijzondere gesteldheid van Rome alsmede door de laatstelijk gemaakte wet tot waarborging van 's Pausen onafhankelijkheid en vrijheid in de vervulling zijner geestelijke roeping. Omtrent dat ontwerp zegt le Monde , een van de katholieke dagbladen van Parys : » Het ontwerp behelst natuurlijk als algemeene bepaling de opheffing der kloosterorden en kloostergestichten ; doch naar verzekerd wordt is daarbij eene uitzondering gevoegd, namelijk de bepaling dat de generaalschappen der kloosterorden in Rome zullen blijven bestaan; immers de hoofdbesturen der monnikorden, de paters-generaal, zijn in Rome gevestigd; maar hun werkkring strekt zich uit zoo ver als de katholieke christenheid; zij dienen in Rome gevestigd te blijven en den Paus ter zijde te staan, opdat het hoofd der Kerk in staat zij om zijne taak volledig te vervullen." — Drie demokratische genootschappen van Italië hebben alle gelijkgezinde vereenigingen daar te lande tot het houden van een congres uitgenoodigd en Garibaldi verzocht om in die zamenkomst voor te zitten. De uitnoodiging moet vóór den 20sten dezer worden beantwoord; Garibaldi heeft bij een schrijven van 15 Augustus het voorzitterschap aanvaard. Het doel der zamenkomst is: eendragtige zamenwerking en, zoo mogelijk, zamensmelting der demokratische vereenigingen van Italië te]verkrijgen De drie boven bedoelde genootschappen noemen zich: de Republikeinsche en Anti-katholieke Associatie van Mirandola, de Jeugdige Demokratie van Mantua, en de Vereeniging der uit Verona ontsnapte vrienden des vaderlands. — Er bestaat bij de demokratische rigting in Italië verschil van denkwijze op eenige punten. Communistische en foederalistische denkbeelden in den geest der Internationale worden er door sommigen voorgestaan, doch door Mazzini openlijk bestreden. Dezer dagen hebben twee republikeinsche vereenigingen, waaronder die van Genua , openlijk verklaard zich met Mazzini's inzigten te vereenigen. TURKYE. Volgens een bij de Indépendance Beige ontvangen schrijven uit Konstantinopel van 1 September heeft de Porte aan het Pruissische gouvernement hare goede diensten tot billijke vereffening van het geschil tüsschen de Rumanische regering en de (meerendeels Duitsche) ondernemers der Rumaansche spoorwegen aangeboden, doch heeft zij tevens verklaard dat geschil als eene inwendige aangelegenheid van Rumanie te beschouwen, die geen regt noch reden tot regtstreeksche tusschenkomst voor den Opperheer, den Sultan. opleverde. Verder zegt het even aangehaalde schrijven: » De opstandelingen in Albanië hebben eene harde tuchtiging van de troepen des gouvernements ontvangen; sedert hebben zij geene nieuwe ondernemingen beproefd. Evenwel worden er nieuwe bewegingen van die krijgshaftige bergbewoners verwacht; zij zullen den strijd niet ligt opgeven, maar bij de eerste gelegenheid zekerlijk eenen nieuwen aanval wagen. De Turksche opperbevelhebber heeft dan ook weder versterking voor zijne krijgsmagt gevraagd, hoewel deze nu reeds, ruim 15,000 man sterk is." VEREENIGDE STATEN. Het stedelijke bestuur van New York heeft bij het naderen van het tijdstip der verkiezingen eene uitvoerige memorie met staten en rekeningen uitgegeven, ten einde zijn finantieel beheer te zuiveren van de verdenking van oneerlijkheid en slordigheid; en het scheen voornemensom in dat beheer denzelfden weg te blijven bewandelen, bepaaldelijk door voort te gaan met de naar veler oordeel onwettige uitgifte van zekere obligatien, waarvan het reeds een bedrag van omstreeks twaalf millioen dollars te gelde had gemaakt. Dat voornemen heeft de tegenpartij eindelijk het geduld doen verliezen; door haar toedoen werd verleden Maandag in eene groote volksvergadering besloten de verkeerdheden in het beheer der stedelijke finantien, welke de kas dier zoo rijke stad dreigden ten gronde te rigten, niet langer lijdelijk aan te zien, maar stappen tot stuiting daarvan te doen en hiermede eene in de meeting benoemde commissie te belasten Die commissie heeft hare taak aangevangen met het inroepen van de tusschenkomst der regterlijke magt, alhoewel deze meerendeel3 op de hand is van die politieke partij (de demokratische) op welke de verantwoordelijkheid voor het beheer der stedelijke finantien in de laatste jaren nederkomt. De commissie heeft verlangd dat de uitgifte der boven bedoelde obligatien door den regter voorloopig zou worden verboden, opdat de zaak niet verergeren maar in afwachting der eindbeslissing in den tegenwoordigen toestand blijven zou. Deze eisch is door den regter ingewilligd en toegewezen. Blijkens de berigten uit New York van verleden Vrijdag, welke de toewijzing van dien eisch melden, bragt do zaak der stedelijke finantien de gemoederen meer en meer in beweging, ook bij dat gedeelte der gezeten burgerij , hetwelk door walg van den partijstrijd doorgaans van deelneming aan de behandeling der publieke aangelegenheden terug gehouden werd. Er zijn trouwens in de bestaande instellingen van de stad en van den Staat waarborgen tegen al zoodanige verkeerdheden , en bepaaldelijk tegen oneerlijk beheer der stedelijke finantien, te vinden ; en het zou nu aan de burgerij staan gebruik van die waarborgen te maken.
TELEGRAPHISCDE BERIGTEN. Parys , 10 September. De generaal von Manteuffel is te Versailles «ekomen om den heer Thiers ta berigten dat overgegaan zal worden tot de ontruiming der vier naast bij Parys gelegene departementen. j)e generaal heeft des avonds bij den heer Thiers deel genomen aan een diner, waartoe een aantal afgevaardigden, onder anderen de generaals Chanzy en Ducrot, genoodigd waren. Parys , 11 September, Da ontruiming der vier departementen zal aanstaanden Woensdag voltooid zijn. Aan het diner bij den heer Thiers hebben gisteren al de vreemde crezanten deel genomen , met uitzondering van den vorst von Metternich en den heer Kern. Men verzekert dat over de ontruiming der andere departementen onderhandeld wordt. M adrid , 9 September des avonds. De Koning zet zijne reis in de provincie Valencia voorspoedig voort; op elke plaats waar hij zich ophoudt, bezoekt hij de publieke inrigtingen en openbare gebouwen, en ontvangt hij deputatien uit de provincie. Madrid, 10 September. Volgens officiele berigten is voor de nieuwe le«ning zeven malen meer ingeschreven dan gevraagd was. V alencia , 10 September. De Koning is door eene ligte ongesteldheid aangetast. Rome , 9 September des avonds. Gisteren waren bij gelegenheid van den kerkdijken feestdag alhier naar het aloude gebruik een groot aantal woningen van particulieren geïllumineerd. Er heerscht hier ongestoorde rust; doch er bestaat vrees voor rustverstorende demonstratien, die op den 20sten dezer (den eersten verjaardag van den intogt der Italiaansche troepen in Rome) van twee kanten, namelijk door de Pausgezinden en door de roode partij , aangerigt zouden worden. Brussel . 10 September. Het Journal de Bruxelles berigt dat, ten gevolge van de vertoogen der Belgische regering, in Italië de quarantaine voor de uit Antwerpen komende schepen opgeheven is, en dat hetzelfde waarschijnlijk spoedig in Spanje zal geschieden. Kopenhagen , 9 September. Gedurende de afwezigheid des Konings is de Kroonprins met het regentschap belast. De rijksdag is tegen 2 October bijeen geroepen. Konstantinopel, 10 September. Mehemed Kybrisli Pascha is overleden. Essaad Pascha is tot minister van oorlog, en Serder Effendi, na tot den rang van pascha verheven te zijn, tot minister van buitenlandsche zaken benoemd. Er zijn nieuwe versterkingen naar Albanië gezonden. Londen , 11 September. Er zijn nadere berigten ontvangen omtrent den orkaan waardoor het eiland St. Thomas den 21sten Augustus geteisterd is. De aangerigte schade is verschrikkelijk. De stad ziet er uit als of zij een bombardement ondergaan had; 420 huizen zijn geheel vernield; 42 menschen zijn omgekomen en 79 zwaar gewond. Ook op Antigua zijn groóte verwoestingen aangerigt; aldaar zijn 80 menschen omgekomen en verscheiden honderden gekwetst. New York , 9 September. Goud-agio 13 7 /g.
---

