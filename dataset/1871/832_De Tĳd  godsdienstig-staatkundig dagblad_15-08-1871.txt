AMSTERDAM, 14 Augustus. Een Vervulde Belofte.
Naar aanleiding der kerkelijke beweging in Duitschland, behelsde het dagblad la Gironde (van Bordeaux) onlangs een opstel, waarin het zijne verwondering betuigde over den »ernst, waarmede de goede Duitschers rondhaspelen in dien poel van kinderachtige zotheden." Het blad kon niet begrijpen, dat menschen, die Hegel lazen voor hun pleizier, (?) »zich met zulke bagatellen" in konden laten, en vroeg, of ook de duitsche regeringen niet beter te doen hadden. »Zij toch" (de regeringen nl.) »konden (meende het blad) tot de sekten zeggen: Rigt de zaken in, gelijk gij begeert; wij hebben met uwe huishoudelijke twisten niets te maken. Maar, past op, dat ge geen geweld gebruikt ten aanzien uwer tegenstanders; stoort niet de openbare rust, of het burgerlijk gezag zal zich laten gelden." Hieraan knoopte het blad de stelling vast: »dit is de eenige oplossing, waartoe eene regering komen kan; nl. zuivere scheiding van Kerk en Staat."
Het Handelsblad vestigde in zijn overzigtvan 9dezer deaandachtop deze uitdrukkingen, ten einde te doen uitkomen, dat,/ Katholieken" in Frankrijk, over de onfeilbaarheid en daarmede in verband staande zaken, spraken met eene ligtzinnigheid, die een protestant niet gaarne voor zijne rekening zou willen nemen. Het is dat opstel, waarvan het ons verzocht, eenige perioden onder de oogen onzer lezers te willen brengen, aan welk verzoek wij thans voldoen. Na de Gironde aangehaald tejhebben, stelde het Handelsblad deze vraag:
.Zou een protestant, in een land, waarvan de meerderheid der bevolking de protestantsche belijdenis is toegedaan, zöö oneerbiedig durven spreken over hetgeen er omgaat onder zijne katholieke landgenooten, als deze Katholieken spreken tot en over Katholieken? Wij gelooven het niet."
Hier merken wij al aanstonds op, dat het Handelsblad, den naam van Katholieken geert aan personen, die niet katholiek zijn, en dat dagelijks openlijk belijden. De heer Laver'tujon, hoofdredakteur van de Gironde, en zijn mederedakteuren zijn lieden zonder kerkelijk geloof, en openlijke bestrijders van de katholieke Kerk, haar leer en haar beginselen. Het is mogelijk, dat zij gedoopt zijn, maar hiertoe bepaalt zich hun gansche katholiciteit, en dat hebben zij overigens gemeen met St. Beuve, Renan en andere bekende Christus-verloochenaars. Hierover spreken wij trouwens nader; zien wij eerst wat het Handelsblad verder zegt:
• Voor het overige zijn wij het volmaakt met de Gironde eens. De eenige oplossing is de scheiding van Kerk en Staat, volkomen vrijheid aan ieder kerkgenootschap, om in zijn eigenaardigen kring te doen, wat het begeert. Maar dit neemt niet weg, of liever juist daaruit volgt, dat de burgers yan den staat, naauwkeurig hebben toe te zien, op hetgeen er in den boezem van sommige kerkgenootschappen gebeurt en hunne landgenooten hebben te waarschuwen tegen de onvermijdelijke gevolgen van sommige omwentelingen in zoodanig kerkgenootschap. Indien in eenig kerkgenootschap zoodanige veranderingen plaats grijpen, dat ten slotte zijne leden een staat gaan vormen in den staat, een vast aaneen gesloten genootschap, dat blindelings de wenken volgt van een gezag buiten den staat en waarvan zonder omwegen wordt verkondigd, dat het die aldus verkregen magt zal bezigen, tot pogingen, om op allerlei wijzen, langs allerlei wegen, door allerlei middelen. welke dan ook, den bestaanden maatschappelijken toestand in den grond te veranderen, dan wordt zulk een Internationale te gevaarlijk, om haar niet zorgvuldig in het oog te houden, en niet er voor te waken, dat aan zijne leden zoo weinig mogelijk invloed worde gegeven op het beleid der openbare zaak."
Als wij het Handelsblad goed hebben gevat, dan komt zijne stelling op het volgende neder. Uit de scheiding van Kerk en Staat vloeit voort, dat ieder kerkgenootschap, en dus ook het katholieke, waarover hier bepaaldelijk gesproken wordt, vrij is in zijn eigenaardigen kring. Wanneer er echter in den boezem van dat kerkgenootschap omwentelingen plaats hebben, en zijne leden, in naauwe vereeniging, den maatschappelijken toestand op allerlei wijzen, langs allerlei wegen, door allerlei middelen, welke dan ook, in den grond willen veranderen, ten gevolge der blindelings gevolgde wenken van een gezag buiten den Staat, dan moeten zij zooveel mogelijk uit het bestuur der openbare zaken worden geweerd. Wij antwoorden 1° dat er geen omwentelingen in den boezem van het katholiek kerkgenootschap hebben plaats gehad. Hetgeen zoo genoemd wordt, is de afkondiging van het onfeilbaarheidsdogma door het hoogheilig Vatikaansch Koncilie. De onfeilbaarheid van den Paus in zaken van geloof en moraal, als hij ex cathedra spreekt, is in de Kerk geloofd en geleerd, van St. Pieter tot Pius IX. Konciliën scheppen geen nieuwe leeringen, maar bevestigen oude waarheden, wat juist het omgekeerde is van omwentelingen maken. De katholieke Kerk tracht ongetwijfeld haar beginselen te vermaatschappelijken, maar alleen op wijzen, langs wegen, door middelen, welke geoorloofd en regtvaardig zijn. Die beginselen zijn niet gevaarlijk voor den Staat, integendeel zij behoeden hem voor gevaren. Maar al ware dit anders, dan nog zou art. 166 der grondwet uitdrukkelijk verbieden, dat hun belijders werden verkort in hun aanspraken op het bekleeden van openbare ambten , gelijk dat thans door de liberalen geschiedt. De toepassing van dit artikel wordt toch nergens afhankelijk gesteld van het al of niet gevaarlijke der godsdienstige meeningen van de nederlandsche burgers.
Het Handelsblad gaat aldus voort : >Het zal geene verstandige regering in het hoofd komen om invloedrijke betrekkino-en toe te vertrouwen aan erkende voorstanders van de beginselen, die onlangs in Parijs voor korten tijd hebben gezegevierd. Evenzoo kan hét de pligt worden van iedere regering, om uit openbare ambten lieden te weren, van wiemen weet, dat zij in de eerste plaats niet zijn burgers van den Staat, maar gehoorzame dienaars eener magt buiten den Staat. En het wantrouwen, dat dan de regeringen zou gaan bezielen tegen erkende aanhangers dier rigting, zal lang van te voren reeds onder de burgerij zijne uitdrukking vinden in algemeen wantrouwen tegen een ieder, die tot hetzelide genootschap behoort, ook al is hij het volstrekt oneens met de beginselen van sommige drijvers in dit genootschap. Reeds thans wordt er over geklaagd, dat het wantrouwen tegen Katholieken, pas nagenoeg geheel overwonnen, weder met kracht zich begint te vertoonen. Er is niets, wat wij meer betreuren dan dit, en toch is de zaak volkomen natuurlijk. In nagenoeg geheel katholieke landen strijdt ook een groot gedeelte der katholieke leeken, een gedeelte zelfs der priesters en godsdienstleeraars don strijd tegen de ultramontaansche begrippen Men is daar meer van nabij met die begrip, pen bekend; men weet bij ervaring de gevolgen hunner toepassing; men weet, dat ze als zoovele andere zaken, door velen slechts worden gebezigd als een dekmantel ter bereiking van zeer wereldsche bedoelingen. Waar, daarentegen, de belijders van een of andere godsdienstige overtuiging de minderheid hebben, blijft doorgaans én de hiërarchie èn de rigting, die zij voorstaat, zuiverder van wereldsche bedoelingen. De nieuwe denkbeelden hebben daar nog zeker waas, dat ze voor gemoedelijken aantrekkelijker doet zijnen het voor allen moeijelijker maakt, te ontdekken welke verderfelijke beginselen daarvan de wezenlijke kern uitmaken. Eerst veel later komen in zulke landen verstandige leeken of ontwikkelde priesters tot de ontdekking, dat de toepassing dezer beginselen , de gansche maatschappelijke vrijheid, de hunne in de eerste plaats, aan de zwaarste banden zou leggen. Vandaar dat dan ook in zulke landen slechts weinige leeken deelnemen aan een strijd, waarvan de beteekenis door de meesten slechts weinig wordt gevat. De taak, om het bedenkelijke dezer ngting in het licht te stellen, laten zij gaarne over aan anderen, die toch niet iv de eerste plaats zullen gebukt gaan onder de gevolgen eener (gelukkig niet te verwachten) zegepraal van het ultramontanisme en — wilden zij bijzondere belangen stellen boven het algemeen belang — zelfs hun voordeel zouden kunnen doen met het wantrouwen, dat van de woelingen der ultramontanen het noodzakelijk gevolg moet zijn en reeds is. ■De wereld in het algemeen en weldenkende Katholieken in het bijzonder, mogen er zich over verheugen, dat juist door de ernstige Germanen in Duitschland en Nederland, in Engeland en Amerika, den strijd wordt gestreden voor de vrijheid, d. i. in de eerste plaats de vrijheid van de katholieke leeken. Den luchtfrartigen Romanen, Franschen, Spanjaards en Italianen, gunnen wij het droevig genot van ligtzinnig zich over dien ernst te verwonderen. Een der eerste gevolgen van de zege, behaald op het ultramontanisme, zal zijn, dat het ontwakend wantrouwen tegen al wat katholiek heet — een wantrouwen treurig genoeg, maar stellig meer en meer aanwakkerend — weder zal verdwijnen. Veel gemakkelijker zou natuurlijk die zege zijn, indien zij, wien dit wantrouwen treft, begonnen te begrijpen, dat het werkelijk hunne en 'niet zoo zeer onze zaak is, die thans zoo druk behandeld wordt. Wilh. Lang heeft het in het onlangs door ons aangehaalde opstel (lm tienen Reich) zeer goed gezegd: «Achter mannen als Döilinger en de zijnen, staan vele katholieke leeken, die ernst met het leven maken en dus op godsdienstig gebied ernstige overtuigingen hebben, maar die niets liever zouden zien, dan dat hun godsdienstig geloof een vorm kreeg, waardoor zij niet voortdurend met hunne religieuze opvattingen in strijd komen met de beschaving en ontwikkeling der wereld."
■ Vindt men zulke ernstige leeken ook hier! leeken, die niet hunne godsdienst -willen laten varen en toch gevoelen, dat zij, met hetgeen men hun opdringen wil, steeds meer en meer in strijd komen met hunne overtuigingen op ander gebied? Leeken dus, die niet hunne godsdienst wenschen prijs te geven, maar snakken naar een vorm, waarin deze zich laat vereenigen met hetgeen ervaring en wetenschap hun leeren? • Wij weten het niet. En toch zijn het juist deze leeken, die het best in staat zijn, op het dreigend gevaar te wijzen en die in den strijd aan de spits behoorden te staan."
Het eerste gedeelte van deze periode , over het weren der Katholieken uit de openbare ambten, is hierboven reeds wederlegd. Ten overvloede zij nog gezegd, dat de Katholieken niet de onderdanen zijn van een magt buiten den Staat. In geloofszaken gehoorzamen zij natuurlijk aan de Kerk, wier middenpunt te Rome is, doch onderdanen zijn zij alleen van Z. M. Willem 111. Het tegendeel beweren, is zich plaatsen op het standpunt van wijlen den Fakkel. Wie goedvindt dat te doen, moeten wij verwijzen naar onze polemiek met dat waardig orgaan, tijdens de April-bewegicg. De kern van het tweede gedeelte dezer periode is, dat in nagenoeg geheel katholieke landen, een groot gedeelte der katholieke leeken, en zelfs een gedeelte der priesters tegen »de ultramontaansche begrippen" strijdt; dat dit in ons land nog niet het geval is, hoe wenschelijk het ook zijn zou, omdat men daar het verderfelijke dier begrippen, ondanks al de moeite, welke zich de liberale pers wel wil geven, om het in 't licht te stellen, maar niet wil inzien.
Wat is hiervan 1 De leeken, die in andere landen tegen »de ultramontaansche begrippen" strijd voeren, zijn Katholieken als de reeds genoemde Lavertujon, St. Beuve, Renan en soortgelijken. Zij maken niet een »groot", maar een zeer klein gedeelte der bevolking uit. Wat de priesters betreft, die geheel of gedeeltelijk hun zijde kiezen, deze zijn Hyacinthe, Döilinger, Friedrich, Kaminski en nog een paar anderen. De naam van Katholiek komt aan die beklagenswaardigen met even veel en even weinig regt toe als aan Luther en Kalvijn. Zij zijn gewezen Katholieken, en behooren zoo min tot de Kerk als gedezerteerde soldaten tot het leger. Nog heeft men hier en elders eenige weinige exemplaren van het uitstervend ras der zoogenaamd liberale Katholieken. Wij hebben kort geleden hun portret geteekend, en achten het onnoodig daar thans een kopie van te vervaardigen. Alleen zij bier herinnerd, dat hun liberalismus doorgaans zijn oorsprong neemt in »de wereldsche bedoelingen" , welke het Handelsblad zoo sterk afkeurt. Wanneer men door het belijden van de »ultramontaansche beginselen" zich bij de regeringen een wit voetje kon maken, zou men van het meerendeel dier heeren verrassende metamorfozen beleven.
Alles, wat wij hier tegen het betoog van het Handelsblad beknoptelijk hebben aangevoerd, is reeds vroeger herhaaldelijk en uitvoerig door ons behandeld. Wij verzoeken den schrijver van dat betoog het te willen naslaan, zoo hij meent, dat onze opmerkingen van heden niet voldoende zijn. Overigens zou hij zichzelven eene groote dienst bewijzen met niet langer uit den Gironde en andere organen van dien aard zijne kennis van de katholieke Kerk te vergaderen. Die weten van haar niet meer dan hij zelf, en er zijn daarvoor betere bronnen dan de dagbladen. Om te beginnen, zou hij zijne wetenschap reeds zeer veel kunnen uitbreiden met een katechismus, die in alle katholieke boekwinkels voor een paar stuivers te verkrijgen is. Deze kon hem al dadelijk behoeden voor den misslag van, bijvoorbeeld, personen, die de gehoorzaamheid aan den Paus en de Kerk opgezegd, en zich de exkommunikatie op den hals gehaald hebben, katholieke leeken en priesters te noemen. Verder zou die katechismus hem van den waan genezen, dat er in Nederland of elders ooit lieden zullen kunnen worden gevonden, die katholiek blijven en toch de leer der katholieke Kerk verwerpen. De dekreten van het Vatikaansch Koncilie, anders gezegd, »deultramontaansche beginselen" aannemen, of de Kerk uit. Zoo staat de kwestie, die trouwens voor de nederlandsche Katholieken niets bezwaarlijks heeft, daar zij altoos geloofd hebben, wat dat Koncilie verkondigde.
Wij drukken hier enkel op, ter wille van den schrijver van het aangehaalde stuk, die voorlichting behoeft, en onmiskenbaar ter goede trouw is. Immers, ware het laatste niet het geval, hij zou zich er voor hebben gewacht, van ons te verzoeken zijn opstel onder de oogen van het katholiek publiek te brengen, en van daaraan alzoo zelf te bewijzen, dat hij in het Handelsblad kolommen vol schrijft over onderwerpen, waarvan hij, tot nog toe, niet het minste begrip heeft.
Wij gelooven echter, dat hij iemand is, die zijn taak ernstig opvat, en zich verlangt eigen te maken, wat hem ontbreekt. Welnu, hij neme dan een welmeenenden raad van ons aan. Wat zou hij doen, indien hij bijv. onbedrcven was in de natuurkunde, en een natuurkundige wilde worden? Hij zou zich eerst den inhoud van een handboek eigen maken, en vervolgens de gezaghebbende schrijvers bestudeeren. Die methode volge hij ook nu. Hij beginne, wij herhalen het, met den katechismus, en leze voorts over katholieke aangelegenheden de geschriften van de katholieke auteurs. Zijn opstellen in het Handelsblad zullen, na die lektuur, er niet slechter op worden.
---

BUITENLAND. Algemeen Overzigt.
Men wil in Duitschland, hier en daar, teekenen bespeuren, dat de pruissiche regering in haar strijd tegen de katholieke Kerk eenigzins minder voortvarend wordt. Hare organen in de pers zingen een toontje lager, en sommigen gewagen reeds van verzoening. De Spener-Zeitung betoogt zelfs, dat, na '18 Julij 1870, de verhouding der katholieke Kerk tegenover den Staat blijft, wat zij vroeger was. Dit klinkt anders dan de opgewonden taal van weinige dagen te voren, en verbaast en ergert de nationaal-liberalen, demokraten, socialisten enz. in hooge mate. Zij hadden zich reeds met allerlei geweldige maatregelen gevleid, en hoopten niets minder dan dat de bisschop van Paderborn naar de gevangenis zou gaan, omdat deze, de dingen bij hun naam noemende, Viktor Emanuel een dief had geheeten. Ook rekenden zij er op, dat de bisschop van Ermeland voor de korrek-tioneele regtbank zou worden gedaagd.
Van waar nu die zachtzinnigheid en paaijende artikelen in de regeringsorganen, na zooveel misbaar? Men zegt,dat keizer Wilhelm een spaak in het wiel heeft gestoken, en geen onregtvaardige behandeling zijner katholieke onderdanen wil. De aartsbisschop van Keulen, die den Keizer te Ems bezocht, moet tot dit besluit veel hebben bijgedragen. Men voegt er bij, dat von Bismarck er niet misnoegd over zou zijn, als zijn soeverein hem mogt noodzaken, de beraamde vervolging tegen de katholieke Kerk te staken. Die staatsman is te schrander, om de gevolgen niet in te zien van de gedragslijn, die hij, waarschijnlijk zijns ondanks, in de laatste weken heeft gevolgd. Evenwel, men houde in het oog wat in het artikel, » hoe de vork in den steel zit," voorkomende in ons nummer van gisteren, werd medegedeeld. Het zou kunnen zijn, dat men de duitsche Katholieken, die zich reeds op een geduchte tegenweer voorbereidden, wilde geruststellen, om hen later onverhoeds op het lijf te vallen. In allen geval zal het van hunne zijde voorzigtig zijn om — gesteld, dat deze betere stemming der pruissische staatslieden aanhoudt — waakzaam te blijven.
Het voorstel tot verlenging en bevestiging van Thiers' oppermagt is door de Nationale Vergadering van Versailles urgent verklaard. Eigenlijk zijn er twee voorstellen van dien aard. Waarin zij verschillen, berigten de hier achterstaande telegrammen. De bedoeling van het eene is zeer duidelijk. Het wil niet alleen het bestuur van Thiers tijdelijk bestendigen, maar tevens daardoor uitmaken, dat Frankrijk weder eene republiek zal zijn. Het andere voorstel schijnt opzettelijk te moeten dienen om dat te verhinderen. De monarchale regterzjj de heeft weinig neiging om tot de vestiging der republiek mede te werken, al verzet zij zich er ook niet tegen, dat deze voorloopig in stand blijve. Wanneer dat voorloopige maar niet definitief wordt, zou zij ook met de magtsverlenging van Thiers genoegen nemen. Dit jeweren althans de organen van verschillende partijen. De monarchale meerderheid gebruikt trouwens hare magt niet, en laat den tijd van handelen voorbijgaan; zij is in zichzelve verdeeld, en dat verlamt haar wil en kracht. Het eerste slechte gevolg hiervan is, dat de minderheid gewoonlijk haar zin krijgt, wat trouwens in Frankrijk, sedert bijna honderd jaren, regel is.
Bij de tweede ontmoeting des Keizers van Duitschland en Oostenrijk te Gastein, die op 20 September moet plaats hebben, verwacht men ook een onderhoud tusschen von Bismarck en von Beust, staatslieden, die elkander sedert jaar en dag verfoeijen, maar intusschen te zamen politieke plannetjes overleggen. In afwachting van hunne gesprekken, moeten de oostenrijksche onderdanen der cisleithaansche rijkshelft, kiezen, kiezen en nog eens kiezen. Alle landdagen in de duitsche rijksgewesten zijn ontbonden, en tevens de Tweede Kamer, of het Lagerhuis van den Rijksdag. Als nu de nieuwe vei kiezingen eens mogten uitvallen in den geest van Hohenwarth, die de ontbindingsbesluiten heeft doorgedreven, zou het kunnen zijn, dat von Beust, als hij op den 20n September von Bismarck ontmoet, in Oostenrijk niet veel meer te zeggen had.
De italiaansche regering kan het met de fransche nog maar niet goed vinden. De France en de Presse deelen althans mede, dat de eerste van de laatste de terugroeping van haren gezant, den heer de Choiseuil, eischt. Zegge eischt. De italiaansche bewindslieden, voor weinig tijd, marionetten in Napoleons hand, worden brutaal. Frankrijk heeft in het eenig Italië een adder opgekweekt, die nu begint te steken. Volgens de Presse zouden de redenen van den eisch de volgende zijn. Toen Viktor Emanuel naar Rome:ging, behield de Choiseuil voor Frankrijk de vrijheid, om al of niet een afgezant bij den TConing te Rome j aan te stellen. Yisconta Venosti scheen daar genoegen mede te nemen; althans de Choiseuil berigtte dit aan Jules Favre. TTet zou nu echter blijken, dat hij zich daarmede te zeer gehaast heeft, want de italiaansche gezant in Frankrijk — de t idder de Nigra — kreeg in last aan Thiers te beduiden, dat Italië in het geheel met gesticht was over de houding van :.un bewind. Deze kennisgeving moet nu gevolgd zijn door den eisch, dat de Choiseuil teruggeroepen moge worden.
---

