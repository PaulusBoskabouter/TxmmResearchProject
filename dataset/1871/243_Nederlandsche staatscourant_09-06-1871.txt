NEDERLANDEN. 's GRAVENHAGE, den 8sten Junij 1871.
1 Junij 1871, Wij WILLEM III, bij de gratie Gods, Koning n°. 12. der Nederlanden, Prins van Oranje-Nassau , Groot-Hertog van Luxemburg, enz., enz., enz. Op de voordragt van Onzen Minister van Staat en van Binnenlandsche Zaken, en van Onzen Minister van Oorlog, van 20 Mei 1871, n°. 236, 4do afd. en van 26 Mei lö71. n°. 58 P., betreffende een adres van Mattheus Smits, loteling van de ligting der nationale militie van dit jaar , voor de gemeente Schijndel, houdende verzoek dat hem ontheffing van de werkelijke dienst worde verleend ; Overwegende: dat de adressant behoort tot eene familie van zes zonen , waarvan hij de vierde is; dat zijn oudste broeder, loteling van de ligting van 1864 , in de waarneming zijner dienst voorzag door het stellen van een plaatsvervanger; de derde nog in dienst is en de vijfde en zesde nog beneden den militiepligtigen leeftijd zijn; dat hij wegens de dienst van twee zijner oudere broeders bij den militieraad vrijstelling van de dienst verzocht; dat de militieraad hem echter voor de dienst heeft aangewezen op grond dat de plaatsvervanger, door zijn oudsten broeder gesteld , in October 1867, en alzoo na een diensttijd van slechts drie jaren, als deserteur werd afgevoerd, omdat hij, krachtens art. 144 der militiewet onder de wapens geroepen, niet opgekomen was; dat deze plaatsvervanger echter aan die oproeping niet kon voldoen, daar hij zich destijds in hechtenis bevond en, uit dien hoofde door den krijgsraad bij vonnis van 13 Mei jl. van de beschuldiging van desertie vrijgesproken , weder in de sterkte van zijn corps is opgenomen; dat op de uitspraak van den militieraad, die, naar de hem verstrekte gegevens, geen andere uitspraak kon doen , niet is terug te komen ; dat het evenwel in dit bijzonder geval niet billijk zou zijn, den adressant, die buiten de mogelijkheid is geweest, zijn regt op vrijstelling behoorlijk te staven, thans, nu dat regt bewezen is, tot de dienst te verpligten; Gezien de tweede zinsnede van art. 127 der wet betrekkelijk de nationale militie van 19 Augustus 1861 (Staatsblad n°. 72); Hebben goedgevonden en verstaan: 1°. aan Mattheus Smits, loteling van de ligting der nationale militie van dit jaar, voor de gemeente Schijndel, ontheffing van de werkelijke dienst voor zijn geheelen diensttijd te verleenen; 2°. te bepalen, dat genoemde loteling niet in persoon aan de militaire autoriteit zal worden afgeleverd, maar dat zijne inlijving enkel op overgifte van den staat, model n°. 19, voorgeschreven bij art. 43 van Ons besluit van 8 Mei 1862 (Staatsblad n°. 46), zal geschieden. Onze Ministers van Binnenlandsche Zaken en van Oorlog zijn belast met de uitvoering van dit besluit, dat in de Staats-courant zal worden geplaatst. Het Loo, den lsten Junij 1871. WILLEM. De Minister van Staat en van Binnenlandsche Zaken, Thorbecke. Be Minister van Oorlog, A. Engelvaart. Bij Koninklijk besluit van 5 Junij 1871, n°. 13, is aan Joannes Henricus Rovehorst, gewezen hoofdonderwijzer te Beltrum, gemeente Eibergen, verleend een pensioen ten laste van den Staat ten bedrage van f 316 's jaars , op grond van art. 26 der wet van 13 Augustus 1857 ( Staatsblad n°. 103). Bij Zijner Majesteits besluit van den 6den Junij 1871, n°. 16, is benoemd tot kantonregter te Raalte mr. D. J. R. Brants, thans kantonregter te Hindeloopen. MINISTERIE VAN BINNENLANDSCHE ZAKEN. De Minister van Staat en van Binnenlandsche Zaken; Gelet op art. 99, laatste lid , der wet van 4 Julij 1850 ( Staatsblad n°. 37); De Gedeputeerde Staten van Noordholland gehoord ; Heeft goedgevonden: met wijziging der beschikking van 15 Mei 1869, n°. 226, de gemeente Wervershoof tot een afzonderlijk onderkiesdistrict van het hoofdkiesdistrict Hoorn, ter verkiezing van leden voor de Tweede Kamer der Staten-Generaal, aan te wijzen, 'sGravenhage, 6 Junij 1871. Thorbecke.
Bij beschikking van 6 Junij 1871 , n°. 175 , is aan Gebroeders Oomes, te Maastricht, tot wederopzegging, vergunning verleend voor eene stoombootdienst tot vervoer van goederen , vee en geldswaarde en het slepen van schepen tusschen Maastricht en Amsterdam. MINISTERIE VAN MARINE. De Minister van Marine brengt ter kennis van de belanghebbenden, dat berigt is ontvangen, dat de gele koorts sedert 1 Maart jl. te Buenos Ayres heerscht en in hevigheid toeneemt, en dat dien ten gevolge is bepaald, dat de schepen, die na dat tijdstip die haven verlaten, bij aankomst in Nederland, als verdacht van besmetting door gele koorts beschouwd, en derhalve aan quarantaine-maatregelen onderworpen zullen worden. 'sGravenhage, den 27sten April 1871. De Minister voornoemd, Bnocx. De Minister van Marine brengt ter kennis van de belanghebbenden, dat ten gevolge van het heerschen van de cholera in Turkije en aan de Zwarte Zee de toepassing van quarantaine-maatregelen is bevolen niet alleen op de schepen komende van Turkije, maar ook op die, welke eenige haven van de Zwarte Zee of hare zeeboezems na den lOden Mei 1871 verlaten hebben. 'sGravenhage den 22sten Mei 1871. De Minister voornoemd, Brocx. MINISTERIE VAN FINANTIEN. Telegrafie. Met ingang van den 9den dezer wordt het tijdelijke rijkstelegraafkantoor te Soestdijk, voor den duur van het hofvorblijf, met beperkte dagdienst heropend. Te rekenen van den 12den dezer wordt op het rijkstelegraafkantoor te Scheveningen, voor den duur van den badtijd, de doorloopende dagdienst met beperkte Zondagdienst ingevoerd. Op Zon- en feestdagen zal dit kantoor open zijn van 11 ure voor- tot 3 ure namiddags en van 7 tot 9 ure namiddags. 'sGravenhage, den 8sten Junij 1871. Namens den Minister, De Secretaris-Generaal, Bartstra.
---

BUITENLANDSCHE BERIGTEN. FRANKRIJK.
De Nationale Vergadering heeft verleden Maandag de discussie over geloofsbrieven, dat is over de toelating der prinsen van Orleans en over de intrekking der verbannings-wetten, op dringend verlangen van den heer Thiers uitgesteld tot de zitting van 8 Junij. »Zoo is eene netelige discussie verschoven — zegt het Journal des Débats — en misschien zal het op aanstaanden Donderdag mogelijk worden bevonden zich daaraan voor s'hands te onttrekken. Doch te eeniger tijd, vroeg of laat, zal die discussie gevoerd, het groote vraagstuk beslist moeten worden. En alsdan zal de beslissing des wetgevers door allen moeten worden geëerbiedigd en gehoorzaamd, onverschillig of zij goed of kwaad, tijdig of ontijdig, republikeinsch of monarchaal zij." De Constxtutionnel vermaant in zijn nommer van gisteren de Nationale Yei'gadering dringend om de keuze van den definitiven regeringsvorm en alle daarmede in verband staande vraagpunten te laten rusten; het nadeelige van den voorloopigen staat van zaken niet te hoog, het voordeelige daarvan niet te laag aan te slaan, en den heer Thiers als hoofd der uitvoerende magt nieuwe sterkte bij te zetten door eenige bestendigheid aan zijn gezag te geven. Een bij het Daily News ontvangen berigt uit Yersailles van verleden Dingsdag-avond zegt: » Er is heden eene schikking omtcent de zaak der Orleans in den schoot van de commissie der Nationale Vergadering getroffen; er is namelijk besloten de toelating der prinsen van Orleans alsmede de intrekking der verbanningswetten aan te raden onder beding dat die prinsen terstond na hunne toelating als leden deiKamer, deze betrekking nederleggen en beloven zich niet weder candidaat voor het lidmaatschap der tegenwoordig bestaande Vergadering te zullen stellen. In dit beding hebben de prinsen van Orleans bewilligd. De heer Thiers verlangt dat de Vergadering eerlijk en ter goeder trouw de proef met de republiek neme; hij is afkeerig van eiken stap die bevorderlijk voor de plotselijke herstelling der monarchie zou kunnen worden. Het gevaar van eene politieke krisis schijnt voor het oogenblik afgewend te zijn." In de afdeelingen der Vergadering bleek groot verschil van gevoelen over de wederoprigting der Vendömezuil, bepaaldelijk over de vraag of zij met een beeld van Napoleon I, van den vrede of van Frankrijk
zou bekroond worden. Uit dien hoofde is besloten deze zaak vooreerst te laten rusten. — De Constitutionnel verzekert dat het gouvernement besloten heeft de opstandelingen welke thans in het legerkamp van Satory nabij Versailles opgesloten gehouden worden, ten getale van omstreeks 16,000 mannen en 4000 vrouwen, te doen overbrengen naar Nieuw Caledonie, eene Fransche kolonie in de Stille Zuidzee, bestemd voor de huisvesting en opsluiting van misdadigers. Door hetzelfde blad wordt insgelijks, doch minder stellig, berigt dat het gouvernement besloten heeft twee forten of sterkten, binnen Parys aan te leggen, namelijk een op de hoogten van Montmartre en «en op de Buttes-Chaumont. Een van de zijde der legitimisten-partij komend schrijven uit Versailles zegt: » Algemeen wordt hier verzekerd dat de fusie of aaneensluiting van de twee takken der Bourbons-familie tot stand is gekomen; maar zoo ver is het nog niet. Wel is de gansche regter zijde voor de intrekking der wetten van 1832 en van 1848, die het verblijf in ons land aan de vorstelijke personen uit het Huis van Frankrijk hebben ontzegd. Ook is het waar, dat de regter zijde der Vergadering, zonder bepaald voornemen te hebben om den heer Thiers tot aftreding te dringen, eenen opvolger voor hem tot hare beschikking wenscht te hebben voor het geval dat zij dat voornemen zou opvatten; de hertog van Aumale zou die opvolger zijn. Thiers is thans alvermogend omdat hij onmisbaar is; waaneer hij dreigt zijn ontslag te zullen nemen, moet de Vergadering toegeven en bukken. Dat is een dwang dien de re«tor zijde drukkend vindt en waarvan zij zich wil ontheffen. In geval de verbannings-wetten ingetrokken worden en de verkiezing der prinsen Orleans tot leden der Nationale Vergadering wordt goedgekeurd, dan is de hertog van Aumale de man die aan het hoofd der uitvoerende magt zou worden gesteld indien de heer Thiers aftrad; dat lio-t in de bedoeling der legitimisten en der Orleanisten beiden. nOver de twee boven gemelde punten zijn de beide partijen het onderling eens, maar nog niet over de gevolgen welke die eerste stap op den weg tot wederoprigting der monarchie zou moeten hebben; immers de legitimisten-partij moet, alvorens den hertog van Aumale aan het hoofd der uitvoerende magt te helpen stellen, de zekerheid hebben dat hij later, wanneer de tijd daar is, bereidvaardig het gezag van het hoofd der uitvoerende magt aan de Kroon, aan het hoofd van het Huis van Frankrijk, zou teruggeven i) Op dit punt moeten de legitimisten meer dan plegtige verzekeringen , moeten zij degelijke waarborgen 'nebben. Van 1830 tot 1848 hebben zij ondervonden dat het moeijelijk is van den jongeren tak der vorstelijke familie teruggave te verkrijgen van hetgeen aan den ouderen tak behoort: zij zijn niet gezind om zich met meer of minder stellige beloften tevreden te stellen; zij verlangen dat de prinsen van Orleans politieke waarborgen leveren van zulken aard, dat zij den graaf van Chambord en de voorstanders van het legitime vorstengezag van alle achterdocht en beduchtheid kunnen ontheffen; maar de vraag is waarin die waarborgen zullen bestaan; hierover wordt thans onderhandeld; van dat punt is de fusie afhankelijk, en zij zal dan eerst wezenlijk tot stand zijn gekomen, wanneer de onderhandelingen over dat teedere punt tot het gewenschte einde zullen gebragt zijn » In dezen staat der zaak werd in de Nationale Vergadering eensklaps door een lid van de uiterste linker zijde, Brunet, een voorstel tot intrekking der verbannings-wetten van 1832 en 1848 gedaan. Geheel onverwacht was dat voorstel voor de legitimisten en even zeer, naar verzekerd wordt, voor de Orleanisten. Toen die zaak eenmaal te berde was web ragt, was het niet meer mogelijk ze te laten rusten; enthans zal zij door eene of' andere beslissing der Vergadering tot afdoening moeten worden gebragt. ii De heer Victor Lefranc, het nieuwe lid van het kabinet van Thiers, is een republikein, maar van de beste soort. Hij is liberaal in den edelsten zin des woords, en daarbij een godsdienstig man, wiens "■emoed en leven met den godsdienstzin doordrongen zijn; in zoo verre verschilt hij van de meeste lieden zijner partij, welke den rug aan het katholieke geloof hebben toegekeerd." SPANJE. Te Madrid is den 30sten Mei van regeringswege bekend gemaakt dat de kopermijnen des rijks te Rio-Tinto in de provincie Huelva gelegen, ten bate der schatkist verkocht zullen worden. De koopprijs daarvan is door het gouvernement op 103 millioen francs als minimum cesteld; wie voor dien of voor hoogeren prijs dat staatsdomein overnemen wil, moet hiervan vóór 30 November aanstaande kennis aan de regering geven. Onder de republikeinsche Cortesleden was het denkbeeld geopperd om de zittingen der Kamer van Afgevaardigden niet langer bij te wonen , maar den lastbrief van volksvertegenwoordiger neder te leggen dewijl het reeds genoegzaam was gebleken dat de Kamer niet gezind was om de regten der minderheid en de vrijheid van discussie ts eerbiedigen. Doch° volgens berigten uit Madrid van 30 Mei is dat denkbeeld met 17 tesen 15 stemmen verworpen, nadat de Carlisten, die met de republikeinen de oppositie uitmaken en met hen in eene coalitie getreden zijn, verklaard hadden dat zij het nuttig en noodig achtten op hunne plaats in de Ka:mer te blijven. De heer Becerra, een lid van de demokratische of liberale partij , heeft bij de Kamer een wetsvoorstel ingediend, strekkende om in Spanje het schoolgaan tot eene wettelijke verpligting te maken , en tevens de lagere school voor een ieder om niet toegankelijk te stellen. Vele liberale leden der Kamer schenen voornemens om dat voorstel met alle kracht te ondersteunen. ITALIË De Italiaansche Kamer van Afgevaardigden heeft de beraadslaging over de finantiele voorstellen der regering in het laatst der vorige week voortgezet; ten slotte heeft zij die voorstellen aangenomen zoo als ze laatstelijk door de commissie der Kamer met goedvinden van de regering gewijzigd waren geworden; zoodat er slechts voor een klein gedeelte van het tekort voorziening is gemaakt, terwijl men hoopt dat de regelmatige aangroeijing van de opbrengst der belastingen het overige van het tekort zal doen verdwijnen. — De Kroonprins van Italië en zijne gemalin hebben den 5den Rome verlaten , en zich naar het koninklijk slot nabij Milaan begeven om er
den zomer door te brengen. Gedurende hnn vrij langdurig verblijf jj n Rome is het hun niet gelukt audientie bij den Paus te verkrijgein T U R K Y E. Het officiele blad der Rumanische regering bevat de volgende mede-deeling: .. Daar eenige diagbladen geruchten verspreiden omtrent een© vreemde tusschenkomst, haast de regering zich ter algemeene geruststelling bekend to maken, dat tegenwoordig hare betrekkingen met het buitenland van den meest voldoenden aard zijn. Van alle kanten heeft het ministerie nota's van adhaesie ontvangen. » De 1'orte heeft niet opgehouden sprekende bewijzen van beleid en van sympathie voor Rumanie te geven. De heer Strat, onze agen.tte Konstantinopel, getrouw en met waardigheid het gevoel vertegenwoordigend waardoor de vorstelijke regering jegens het souvereine hof bezield is , alsmede haar vast besluit om de rust en de verdragen te handhaven , heeft van den kant der Verhevene Porte de warmste bewijzen van haar vertrouwen op de tegenwoordige regering ontvangen. n De heer Carp, onze agent te Weenen , Berlyn en St. Petershwg , is door den Keizer van Duitschland ontvangen , die hem zijne welwillende tevredenheid over de houding der tegenwoordige regering uitdrukte. H De minister van buitenlandsche zaken heeft van den graaf voiv Beust eene nota betreffende de aanstelling van den heer Carp als agent van den Vorst Karei bij de regering des Keizers van Oostenrijk ontvangen , waarin de rijkskanselier bij vernieuwing zijne welwillende gezindheid jegens de regering betuigt, met den wensch om de goede betrekkingen , die tusschen de beide Staten bestaan , te onderhouden en te bestendigen. » Het publiek kan dus gerust zijn en zich overtuigd houden, dat de tegenwoordige regering zonder ophouden voor de rust en het geluk van allen waakt en aan dat doel hare beste krachten toewijdt. Deze verwaarborging der openbare orde moet alle beduchtheid weg nemen." Ten gevolge der jongste verkiezingen in Rumanie rekent het ministerie op eene aanzienlijke meerderheid in de Kamer; ongeveer 120 afgevaardigden behooren tot de regeringspartij en slechts een veertigtal tot de tegenstanders van het ministerie. De voornaamste leden der oppositie, zoo als de beide heeren Bratiano, Rossetti, Johan Ghika en de president der vorige Kamer Paolenu, zyn ditmaal niet verkozen. E N f. E L A IV D. In de verleden Dingsdag gehouden zitting van het Lagerhuis is gebleken dat het Fransche gouvernement het liberale handelsverdrag, door de regering van den Keizer Napoleon met Engeland gesloten, nog niet heeft opgezegd noch het voornemen heeft doen blijken om het op te zeggen; maar het scheen niet tot de vernieuwing van het verdrag te willen overgaan alvorens eenige wijzigingen in deszelfs bepalingen te hebben verkregen. — Het bestuur der hoogeschool van Oxford heeft eergisteren met 65 tegen 16 stemmen besloten aan den hoogleeraar Döllinger te Miinchen , den bestrijder der onfeilbaarheidsleer, den doctorstitel te schenken. TELEGRAPHISCHE BERIGTEN. Versailles , 7 Junij. Het Journal Officiel deelt eene depêche van den minister Visconti aan den hertog de Choiseul mede, waarin gezegd wordt dat in Italio maatregelen genomen zijn om aan alle Franschen, die niet # van behoorlijke papieren voorzien zijn, den toegang tot het Italiaansche gebied te beletten, en dat het Fransche gouvernement zich verzekerd kan houden van de stipte uitvoering der overeenkomst tot wederkeerige uitlevering van misdadigers. Het officiele blad voegt er bij dat deze depêche slechts strekken kan om de banden van vriendschap naauwer toe te halen, waarvan de bestendiging door het belang der beide natiën gevorderd wordt. Hetzelfde blad maakt een berigt van den gezondheidsraad bekend , waarin gezegd wordt dat te Parys geenerlei epidemische ziekte heerscht, dat de openbare gezondheidstoestand aldaar zeer voldoende is , en dat men zich met de voortduring van dien gunstigen toestand mag vleijen. Berlyn , 7 Junij. De Provinzial Correspondent berigt dat de zitting des Rijksdags waarschijnlijk den 15den dezer gesloten zal worden. De leden zullen voor hun vertrek nog deel nemen aan de feesten bij den intogt der troepen. De provinciale landdagen zullen den 20sten of 21sten Junij bijeen komen. De generaal von Moltk? is uit Strasburg teruggekeerd en door den Keizer ontvangen. Volgens de Kreuz-Zeitung zal Pruissen te Parys vooreerst door eenèn zaakgelastigde vertegenwoordigd worden, doch is tot vervulling dier betrekking nog geene keuze gedaan. Dat de graaf von Arnim als zoodanig benoemd zou zijn, is volgens dat blad onjuist. Berlyn, 8 Junij. De Keizer van Rusland is met den grootvorst Alexis heden voormiddag hier aangekomen , en door den Keizer Wilhelm aan het station ontvangen. Weenen , 7 Junij. Het Huis van Afgevaardigden van den Rijksraad heelt heden met 77 tegen 67 stemmen het voorstel, om niet tot de beraadslaging over de begrootingswetten over te gaan, verworpen. St. Petersiiurg, 8 Junij. De Keizer is gisteren avond naar Berlyn vertrokken. Het berigt van het staken van den Russischen veldtogt naar Chiwa wordt bevestigd. Het Journal de St. Pétersbourg geeft een verslag van de plegtige overhandiging der versierselen van de Osmanieh-orde door den Turk ■ schen gezant aan den Keizer. Zijne Majesteit heeft de aanspraak van den gezant op de hartelijkste wijze beanwoord. Madrid , 7 Junij. De commissie voor de begrooting heeft beraadslaagd over het voorstel van den heer Cardesson, om te verlangen dat de leening zou worden uitgesteld tot na de stemming over de begrooting. De minister van finantien Moret bestreed dit voorstel en verklaarde van deszelfs verwerping eene kabinetsquaestie te moeten maken. Ten slotte werd het voorstel met 16 tegen 8 stemmen verworpen , zoodat er geen gevaar van eene ministeriele krisis bestaat. Athene , 6 Junij. De Kamer heeft besloten, de Fransche regering
met het onderdrukken van den opstand geluk te wenschen en haren afschuw van do misdaden der Parysche Commune uit te drukken. Toronto, 7 Junij. Nieuw Brunswijk, Nieuw Schotland en het eiland Prins Eduard hebben zich onderling verstaan om het te Washington geslotene tractaat te bestrijden. New York, 7 Junij. De overstrooming van New Orleans duurt nog voort, doch het water rijst niet meer. Goudagio 12 3 /„.
---

