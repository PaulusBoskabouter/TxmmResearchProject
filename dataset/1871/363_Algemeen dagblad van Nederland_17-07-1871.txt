BUITENLAND.
FRANKRIJK. Er is sprake van de oprichting eener privaat-bank, die de geprolongeerde wissels ten bedrage van 372 millioen francs" van de Fransche bank tegen contanten zal overnemen. Zij zou alsdan op zekere voorwaarden aan de handelaars een langen termijn tot inlossing hunner wissels toestaan. Thans leest men in het Journal Officiel de volgende nota: „Verscheidene Eransche dagbladen hebben uit een Italiaansch blad (1' International van Florence) een brief overgenomen, geteekend door den heer Thiers, hoofd van het uitvoerend gezag der Eransche republiek en gericht aan den paus. „Deze brief (waarin den paus wordt afgeraden naar Frankrijk te komen, ook omdat hij aldaar niet de waarborgen kan vinden, die hem, ter uitoefening van zijn geestelijk gezag, in Italië bij de wet verzekerd zijn) is van begin tot einde het werk van een falsaris. Men mag zich verwonderen, dat de dagbladen, die dat stuk overgenomen hebben, zich zoo hebben laten beet nemen.” Intusscben wordt de opmerking gemaakt, dat thans wel officieel het bestaan van den brief, zooals die dooiden International is medegedeeld, wordt gelogenstraft; maar daarmede wordt nog niet gezegd, dat de heer Thiers geen brief van dien aard aan den paus geeft gezonden. Vandaar dat vele bladen bij de regeering aandringen op eène meer afdoende verklaring. Vooral het Journal des Dèbats en de Siècle geven dit verlangen nadrukkelijk te kennen.
---

LOONSVERHOOGING
Door verbeteringen in de organisatie van fabrieken en magazijnen kan, zonder verhooging der prijzen, dus zonder bezwaar voor de verbruikers,
ontstaan, door beter en vlugger werken. (Ingezonden door een meubelmaker, lid van den Meubelmakers-bond.) (Vervolg van Nr. 622.) Indién men in het fabriekwezen zoowel voor den voortbrenger als voor het voortbrengsel zorgt, zal ’t laatste er slechts beter door worden en vlugger gereed zijn. De werkman wordt dan niet tot Overspannen arbeid genoodzaakt, en zal door ’t behoud van arbeidsvermogen meer loon verwerwen, zonder verhooging der prijzen van • de voortbrengselen. Het moge hem, die de almacht der concurrentie als een despotisme beschouwt, vreemd in de ooren klinken, dat ook in de industrie de menschenliefde behoort voor te zitten, het is toch even waar als eenvoudig, dat men slechts dan goed én goedkoop werk kan verwachten, ;wanneer er voor de gezondheid en goede gezindheid der werklieden wordt zorg gedragen. Want de mensch blijft en zal altoos de uitnemendste machine blijven, de levende met geest en kracht bedeelde, door wiens hoofd en handen alle werktuigen,’ alle industrie wordt te voorschijn geroepen. Slaan wij' een blik op den meubelmaker. De knaap •treedt als leerling de werkplaats binnen, en nadat hij een jaar door handreiking een en ander van het vak gezien heeft, verkrijgt hij eene plaats op de afdeeling, waar de éénvoudigste en minst-kunstige meubelen gemaakt worden. Kan bij die goed en echt vervaardigen, dan wordt hij overgeplaatst aan moeielijker arbeid. Is hij ook daarin bekwaam geworden, dan gaat hij weer hooger op, tot dat hij de geh'eele school doorloopen heeft. Behoort hij dan na verloop van jaren tot de oudste helft der leden, dan worde hij in de vereeniging stemgerechtigd. Hij verkrijgt den titel van meester en kan werken voor wien en wat hem voorkomt. W anneer de meubelmakerij zoö werd georganiseerd, en aan de oude vakbroeders de keus werd gegeven, aan afnemende krachten te gemoet te komen, door zich tof een énkel werk te bepalen, of magazijnen te bewaken, dan konden zij nog tot in hoogen ouderdom dienst doen. Wanneer op die wijze menschenliefde ’t hoogste gezag oefent in de vereenigingen, kan de behoeftige mensch de geldzucht ter zijde stellen, en heeft hij alleen te zorgen, met hart en ziel zijn plicht te vervullen, waardoor hij de achting der menschen en recht op levensgenot zal verwerven. Beschouwt men de menschen zooals de natuur, het onderwijs en de opvoeding hen vormen, dan ontwaart men ongelijkheid. Niet allen zijn bedeeld met gelijken aanleg en geschiktheid, om alles vlug en goed te doen. Ook in de meubelmakerij ziet men mannen, als zijn ze op ’t best van hun leven, zeer verschillend in bekwaamheid. Ook dit lévert bij eene op belangstelling voor den voortbrenger berustende organisatie weinig moeite op.
Wie geen trektafels góed kan maken, vervaardige slechts schuiftafels. Men zorge evenwel, dat alles zoo goed mogelijk gemaakt worde, en wie dan altoos ’tzelfde werk doet, leert ook vlug te werken. Tot aansporing, om goed werk te leveren, moest op elk meubel de naam van den maker en het jaartal, waarin het gemaakt is, op eene zichtbare plaats worden gesteld. Dit levert waarborg tégen knoeierij en bedrog. Bij dergelijke organisatie konden de leden van den Meubelmakersbond hun geld beleggen in de meubelmakerij, zonder gevaar van verlies, en zij behoefden dus pok niet op grove winsten jacht te maken. Dan zouden niet, zooals thans, zoo vaak de zedelijke en godsdienstige indrukken, in de jeugd ontvangen, verloren gaan te midden eener concurrentie, waarin het willekeurigst gezag de arme jongens tracht te drésseeren tot werkezels. Die africhting enjdat langdurig werken doen geen liefde voor de kunst, voor het goede en schoone,
voor plichtsvervulling leven. Het opkomend geslacht ontmoet op den leeftijd, waarin hartstochten en driften beginnen optebruisen, zooveel, dat tot zelfbedrog, zelfverwijt, zelfverwerping en zelfvernietiging aanleiding geeft, dat waarachtige liefde niet ijverig genoeg kan zijn, om den jongeling in eene beschaafde maatschappij te onttrekken aan de lafhartige winzucht van verwoede concurrenten, die piano’s, gebogen stoelen, zwarte lijsten en klein werk liever van buitenslands ontbiedt, dan zich over dé toekomst van ’t opkomend geslacht te bekommeren. Doch fvaartoe meer gezegd? Eendracht maakt macht. Wil men verbetering, men zorge voor vereeniging, en daardoor organisatie van den arbeid. Ik zal besluiten met de onvergetelijke woorden, door dr. Sarphati uitgesproken, op eene vergadering van de Vereeniging van Fabrieks- en Handwerksnigverheid, waarbij ook knechts genoodigd waren: „Waar over fabrieken en ambachten gesproken wordt, moeten niet enkel heeren en bazen samenkomen, ook de knecht moet tegenwoordig zijn. Waarom zou dit ook anders zijn? Wij allen moeten immers werken, ieder op zijne wijze, de een met het hoofd, de andere met de handen. Zoowel uit arme als uit lijke ouders worden beroemde mannen geboren.” Die woorden van verstandige gelijkheid en broederschap werden uitgesproken door een israëliet, terwijl zoovele christenen, die toch beweren, dat menschenliefde een deel van hun godsdienst uitmaakt, ea die zoo gaarne voor christelijk gezind en godsdienstig gehouden worden, op oudheidensche manier eene scherpe scheiding maken tusschen heeren, bazen en knechts. Hoevelen, die zich christenen noemen, werken niet gaarne mede aan de verheerlijking van het geld, en bevorderen daardoor het aankweeken van velerlei ondeugden, heerschzucbt, verwaandheid, wantrouwen en vijandschap, tusschen heeren en bazen, en bazen en knechts ! Dat de man, op wien de meeste zorg en verantwoordelijkheid rust, ook de meeste aanspraak op gehoorzaamheid behoudt, wordt door den werkman niet ontkend. Voor ’t gezag bestaat dus in de samenwerking tusschen heeren en knechts geen gevaar.
---

BU1TENLANDSCHE POLITIEK.
Het manifest van den graaf van Chambord, de reactionaire strekking er van, en de daardoor ontstane verdeeldheid in den schoot der legitimisten-partij zouden voor de prinsen van Orleans, naar het oordeel van sommige hunner aanhangers, eene goede gelegenheid opleveren om zich met eene openbare verklaring tot de natie te wenden, de zaak der monarchie van die der reactie te scheiden en zoodoende de publieke opinie en wellicht het beste deel der legitimisten-partij voor zich te winnen. Het Journal des Débats, hetwelk steeds den naam van een Orleanistisch orgaan heeft, verklaart in zijn nommer van gisteren, dat noch de graaf van Parijs noch eenig lid van zijne familie het voornemen heeft, om een manifest uittevaardigen. De uitgeweken Polen zijn in Frankrijk thans impopulair, omdat velen hunner de herbergzaamheid en ondersteuning, die zij jaren lang in Frankrijk van de regeering en van particulieren genoten hadden, vergolden hebben met deelneming aan den Parijsöhen opstand. De Nationale Vergadering heeft thans eene memorie ontvangen van eenige aanzienlijke Polen, die als leiders der Poolsche uitgewekenen handelen, inhoudende dat het aantal Poolsche leden en dienaren der Parijsche commune veel minder groot is dan ondersteld was; dat hun gedrag door het weldenkende deel der Poolsche natie hoogelijk wordt afgekeurd, en dat de Poolsche natie getrouw aan Frankrijk en erkentelijk voor zijn edelmoedigen bijstand blijft. Bij eene keizerlijke kabinetsorder is bet opperbevelhebberschap der marine, hetwelk sedert de stichting der Pruisische zeemacht, dat is bijna 25 jaren lang, bij den admiraal prins Adalbert van Pruissen berustte, met het ministerie van oorlog en marine vereenigd. Echter zal een speciale directeur, met den rang van divisie-generaal, den minister in alle zaken rakende de marine vertegenwoordigen, tot welke betrekking men meent dat de vice-admiraal Jachman geroepen zal worden. De aanleiding, tot dezen maatregel wordt gezegd gelegen te zijn in de ondervinding, dat de scheiding, die tot dusver tusschen het oppercommando der marine en het ministerie van oorlog bestond, een ongunstigen invloed op de ontwikkeling der marine heeft uitgeoefend. Duizenden Polen verlaten Frankrijk om naar hun vaderland terugtekeeren. Al degenen onder hen, welké niet onder de beschuldiging van gewone misdrijven liggen, hebben vergiffenis van het Bussische gouvernement verkregen. De Poolsche partij, die op ondersteuning van Frankrijk voor de wederoprichting der Poolsche nationaliteit rekende, begrijpt eindelijk dat zij eene verkeerde rekening heeft gemaakt; en de vaderlandslievende Polen zijn thans van oordeel dat er ter goeder trouw verzoening en vrede met het gouvernement van keizer Alexander gezocht dienen te worden, ten einde gezamenlijk ermede voor Polen’s welzijn werkzaam te zijn. Voor zoo ver uit de ontvangen berichten blijkt is de 12de Juli, de verjaardag van den veldslag waardoor Ierland in de macht van Willem van Oranje en onder de heerschappij van het protestantsche Engeland kwam, ditmaal in Ierland zonder ernstige stoornis der openbare orde voorbij gegaan. De protestantsche bevolking van Ierland, inzonderheid van het graafschap Ulster, heeft dien dag, naar de gewoonte, als een nationalen en tevens godsdienstigen feestdag met optochten en andere demonstratiën gevierd; er zijn te Comber, nabij Belfast, alsmede te Lisburn, onder de leiding der orangisten-clubs, buitengewone talrijke vergaderingen van protestanten gehouden; ook te Monevmoore, Doagh, Bichhill, Dromera en Ballynahincb zijn meetings van protestanten gehouden, doch deze waren niet zoo ongemeen talrijk. Het gouvernement had in de laatste dagen de gendarmerie en de maréchausée in de provincie Ulster zeer veel versterkt, om het gevaar vari botsingen te verhoeden, terwijl er van de zijde der katholieke bevolking doorgaans wrevel over die demonstratiën aan den dag wordt gelegd en moeite wordt gedaan om ze te beletten.
---

GROOT-BRITTANJE.
Victoria heett te Windsor den heer de J^esseps ontvangen en hem het grootkruis der orde the Star of India overhandigd. Frederik Martin is bezig aan het schrijven eener geschiedenis der commune, zooals deze zich voor het eerst in 1074 te Mans heeft, vertoond en onlangs te Parijs is geëindigd. Hij is in de gelegenheid geweest uit vele bronnen te putten. Van het eerste deel der Dickens-uitgave zijn 80,000 exempl. verkocht.
In Britsch-Indië zijn komkommers van Chineesch zaad verbouwd, die van 153 tot 214 cent. lengte en een omvang van 301 tot ruim 43 hebben.
---

