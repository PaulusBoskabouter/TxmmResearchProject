NEDERLANDEN. 's GRAVENHAGE, den 6den October 1871.
Bij Koninklijk besluit van 5 October 1871 , n°. 19, is aan J. Brat Fz., op zijn verzoek, eervol ontslag verleend als burgemeester der gemeente Oostzaan. Bij Koninklijk besluit van 5 October 1871. n°. 21, is aan A. W. Knegten, agent van politie te Rotterdam , als blijk van Zr. Ms. goedkeuring en tevredenheid toegekend de zilveren medaille, ingesteld bij besluit van 22 September 1855 , n°. 64 , alsmede een loffelijk getuigschrift , wegens do redding van personen uit het water te Rotterdam in 1856 en op 31 Mei jl., welke reddingen door hem met levensgevaar volbragt werden. MINISTERIE VAN FINANTIEN. De Minister van Finantien maakt, ter voldoening aan art. 7 der wet van den 26sten April 1852 (Staatsblad n°. 90), bekend, dat krachtens die wet voor een kapitaal van tien millioen gulden aan muntbiljetten in omloop is, en dat tot verzekering van de verzilvering dier biljetten de volgende kapitalen op de grootboeken der nationale schuld zijn ingeschreven, te weten; op het grootboek der 2'/ 2 percents inschrijvingen een kapitaal van f 18,788,000.00, uitmakende, tegen den daarvoor bij art. 5 der wet bepaalden koers van 50 ten honderd, eene waarde van f 9,394,000.00 en op het grootboek der 3 percents inschrijvingen een kapitaal van f 1,010,300.00, uitmakende , naar den daarvoor als boven bepaalden koers van 60 ten honderd, eene waarde van 606,180.00 Te zamen . . . f 10,000,180.00 'sGravenhage, den 30sten September 1871. De Minister voornoemd, B lussé. RAAD VAN STATE. Openbare vergadering van den Raad van State, Afdeeling voor de geschillen van bestuur, op Woensdag den llden October 1871, des voormiddags ten elf ure.
---

BUITENLANDSCHE BERIGTEN. DUITSCHLAND.
Volgens de half-officiele Berlynsche Provinzial-Correspondenz van eergisteren zal de zitting des Duitschen rijksdags, welke niet van bijzonder langen duur zal kunnen zijn, omstreeks het midden der thans loopende maand geopend worden. Het gewigtigste onderwerp van beraadslaging zal de rijksbegrooting uitmaken, waarbij de rijksdag voor de eerste maal omtrent de uitgaven voor het rijksleger een besluit zal moeten nemen. Mogt de regering nog niet bij magte zijn om aan den rijksdag eene volledige en naauwkeurige begrooting voor het rijksleger voor te dragen, dan zal ten minste het globale bedrag der uitgaven ten behoeve van het leger voor het volgende jaar vastgesteld moeten worden Voorts heeft men, volgens genoemd blad, voordragten te wachten omtrent de verhooging van de tractementen en het pensioneren der rijksambtenaren, de hervorming van het muntstelsel, de vorming van eenen rijks-oorlogsschat; terwijl daarentegen de voordragten betreffende de hervorming van het regtswezen en eene rijkswet op de drukpers waarschijnlijk eerst in de aanstaande voorjaarszitting ingediend zullen worden. Ten aanzien der hervorming van het muntstelsel verklaart de Provinzial-Correspondenz het voor waarschijnlijk dat er zal worden voorgesteld gouden muntstukken te slaan van 30, 20 en 15 mark, gelijk staande met 10, 6V2 en 5 rijksdaalders. — Het protestanten-congres, hetwelk den 4den dezer te Darmstadt bijeen gekomen is , heeft al dadelijk , na uitvoerige beraadslagingen , twee merkwaardige resolutien aangenomen. In de eerste wordt gezegd dat het leerstuk der Pauselijke onfeilbaarheid, in den zin dien de Jesuiten daaraan geven, inbreuk maakt op de souvereiniteit van den modernen Staat in het algemeen, en inzonderheid van het Duitsche Rijk en de onderscheiden Duitsche staten; dat het den vrede tusschen de verschillende Christelijke kerkgenootschappen bedreigt, en de gewetensvrijheid der Duitsche protestanten en de beschaving zelve in gevaar brengt; en dat het mitsdien de pligt der Duitsche protestanten en des ganschen volks is, die pogingen te bestrijden en de gevaren af te wenden, welke den Staat, den vrede en de beschaving bedreigen. De tweede resolutie is regtstreeks tegen de orde der Jesuiten gerigt en verklaart: » De verzekering van regt en wet en van het staatsgezag, het welzijn der burgerlijke maatschappij, de handhaving van den confessionelen
vrede en de bescherming van de vrijheid en beschaving des geestes vorderen dat de orde der Jesuiten in Duitschland van staatswege verboden worde." F R A N K R IJ K. Een bij de Londensche Times ontvangen berigt uit Parys van verleden Woensdag-avond zegt: » De onderhandeling over de overeenkomst ter begunstiging der fabrieken van den Elzas en Lotharingen en ter vervroeging der ontruiming van zes Fransche departementen, is inden laatsten tijd aanmerkelijk gevorderd. i! Omtrent die bepalingen der bedoelde overeenkomst, welke handel en grenstolregten raken, zijn Frankrijk en Duitschland het eens geworden met dien verstande dat de door Frankrijk aan den Elzas en Lotharingen te verleenen begunstiging in zake van grenstolregten niet tot l Julij 1873 zul voortduren, gelijk aanvankelijk bepaald was, maar reeds met 31 December 1872 zal ophouden; Duitschland heeft zes maanden van het vroeger bedongen tijdsbestek laten vallen. » Doch er zijn nog moeijelijkheden betrekkelijk het finantiele gedeelte der bedoelde overeenkomst weg te ruimen; ter bereiking van dit doel zal de Fransche minister van finantien, de heer PouyerQuertier, zich onverwijld naar Berlyn begeven. De zaak in geschil is deze: Het Duitsche gouvernement heeft tot nu toe geweigerd Fransche schatkistbons, gewaarborgd en als geëndosseerd door groote bankiershuizen , als betaling in mindering der aan Frankrijk opgelegde krijgsscliatting aan te nemen. De reden der weigering is de meening dat omkeeringen of groote veranderingen in Frankrijks politieke gesteldheid tot de gebeurlijkheden der naaste toekomst behooren, en dat de geldigheid van het onder eene andere orde van zaken verstrekte onderpand, dat is van de door het bewind der Fransche Republiek uitgegeven schatkistbons, alsdan door de bankiers en kapitalisten voor twijfelachtig gehouden zou kunnen worden. » Het Duitsche gouvernement, de hand tot wegruiming der laatst gemelde moeijelijkheid willende leenen , doet het aanbod om wissels , door de bedoelde bankiershuizen op onderpand der hun te behandigen schatkistbons afgegeven, in betaling aan te nemen onder belofte om het te gelde maken dier wissels uit te stellen ; doch het wil deze belofte niet in de overeenkomst opgenomen hebben ; eene uitdrukkelijke verbindtenis van dien aard in het te sluiten verdrag zou naar zijn oordeel op de verkeerde plaats en onraadzaam voor het hoofddoel deiovereenkomst zijn. Bij de door dat aanbod geblekene gezindheid van het Duitsche gouvernement is het waarschijnlijk, dat de bankiershuizen, welke aan het Fransche gouvernement hunne medewerking tot de voorgenomene operatie op den aanvankelijk bepaalden voet hadden toegezegd, zich inschikkelijk betoonen en hunne toestemming tot eene wijziging van het plan geven zullen ; hetgeen, gepaard aan de regtstreeksche vertoogen van den heer Pouyer-Quertier te Berlyn, denkelijk de laatste nog overige moeijelijkheid zou doen verdwijnen. » Het Fransche gouvernement heeft aan Duitschland het voorstel gedaan om de onderlinge betrekking der twee landen zoo als zij vóör den oorlog door de dienst van diplomatieke en van consulaire gelastigden aangehouden werd, in haren ganschen omvang en in vollen vorm te hervatten. Dit voorstel is door het Duitsche gouvernement met hartelijke bereidwilligheid aangenomen." — Het dagblad VAnti-Prussien, hetwelk te Lyon opgerigt was om den haat tegen Duitschland te voeden, en dat dezer dagen voorzigtigheidshalve zijnen titel in le Chdtiment had veranderd, maakt thans bekend dat het vrijwillig ophoudt te verschijnen, dewijl het hiertoe anders door een bevel van het gouvernement zou worden gedwongen. OOSTENRIJK. De Weener Neue Freie Presse , het hoofdorgaan der Duitsch-constitutionele partij in haren strijd tegen het ministerie Ilohenwart, berigt dat haar ochtendblad van den 4den dezer, zoowel in hare bureaux als ten postkantore, door de politie in beslag genomen is, zonder opgave van redenen en zonder dat op de vraag der redactie naar die redenen een antwoord is gegeven; dat daarop eene tweede uitgave gereed werd gemaakt met weglating van al wat naar gissing aanstoot zou hebben kunnen geven; docli dat ook deze tweede uitgave hetzelfde lot ondergaan heeft, evenzeer zonder dat men de redactie met de oorzaak van dien maatregel bekend heeft gemaakt. Reeds sedert eenigen tijd werd in Weener berigten gesproken van het voornemen van het ministerie om ten aanzien van de lastige drukpers maatregelen van bedwang te nemen ; doch de geruchten dienaangaande werden steeds juist door de Neue Freie Presse tegengesproken, op grond dat geen Oostenrijksch ministerie zich door willekeurige verkorting der drukpersvrijheid aan regtstreeksche grondwetsschennis zou willen schuldig maken. ENGELAND. De Times zegt in zijn nommer van gisteren, Donderdag : » In Newcastle is de vraag thans enkel, wie van de strijdende partijen,
de fabrikanten of de werklieden, den strijd het langst zullen kunnen volhouden. De werkstakers ontvangen aanhoudend ondersteuning van de nog werkende arbeidslieden der werktuigfabrieken daar ter plaatse; en door het ontvangen van bijdragen uit andere, zelfs verwijderde oorden , gevoegd bij de voorhanden gelden, was het Negen-uurs-Verbond [dat zijn de leiders der beweging welke algemeene beperking van den werkdag tot negen uren ten doel heeft] in staat om verleden Dingsdag het bedrag zijner wekelijksche uitkeering aan de werkstakers te stellen op 12 shilling per man benevens een shilling voor ieder kind Het aantal mannen welke staan op de lijst der bedeelden van het even genoemde Verbond, is thans 1950. dat is 18 minder dan eene week vroeger, en het aantal kinderen 2572, dat is 5 minder. Verleden Dingsdag zijn 23 buitenlandsche werklieden van de Tyne naar hun land teruggekeerd, en wel 13 naar Berlyn en 10 naar Belgie. i) De voor zes weken aangevangen werkstaking van scheepstimmerlieden aan de Clyde heeft gisteren eene uitbreiding en bestendiging bekomen door het besluit der werkgevers om de nog aan het werk zijnde arbeidslieden weg te zenden en den arbeid op hunne werven geheel te staken. Aanvankelijk vroegen de werklieden eene verhooging van het loon tot zes pence per uur over elke week van 57 uren arbeidens. De werkgevers te Renfrew, Port Glasgow en Greenock bewilligden de helft van den eisch, namelijk 28 shilling en 6 pence voor eene week van zestig uren arbeids; dat was eene verhooging van het dagloon met drie pence in plaats van de gevraagde verhooging met zes pence ; hiermede namen de werklieden in de genoemde plaatsen genoegen. In het district Glasgow kwam het niet tot een vergelijk ; de werklieden staakten er dien ten gevolge den arbeid en zijn sedert buiten de werven gebleven. In de vorige week werd van wege de werkgevers bekend gemankt dat al de werklieden in het district van de Clyde de werven voor zich zouden zien sluiten tenzij de werklieden in het district Glasgow met het begin dezer week den arbeid kwamen hervatten. De werklieden kwamen evenwel verleden Maandag niet; en dien ten gevolge vonden de scheepstimmerlieden te Greenock , Port Glasgow en Renfrew gisteren de deuren der werven voor zich gesloten. Te Dumbarton blijven de scheepstimmerlieden aan het werk, zijnde aldaar geene eischen om verhooging van het werkloon gedaan." In een ander berigt wordt bij het bovenstaande gevoegd dat de scheepsbouwmeesters aan de Clyde gezamenlijk besloten hebben niet verder acht op do eischen en vertoogen der werklieden te slaan tot dat deze het werk op de oude voorwaarden hervatten. Het Daily News van gisteren zegt: »De scheepstimmerwerven die zich in eene onafzienbare reeks langs de Clyde-rivier van Glasgow tot aan zee uitstrekken, zijn gesloten; de duizenden die er hun brood verdienden en ons land met hunne vlijt verrijkten, loopen ledig. Welk een jammerlijk middel tot beslechting van geschillen tusschen kapitaal en arbeid zijn de werkstakingen! De hartstogten zijn nu aan weerszijden gaande; het is een strijd over do vraag wie meester zijn zal; en de hervatting van den arbeid aan de Clyde en aan de Tyne schijnt helaas ver af te zijn." De heer Pakington , een algemeen geacht staatkundige van de vrijzinnig conservative rigting in Engeland, heeft eergisteren, terwijl bij het congres voor de zoogenaamde n maatschappelijke wetenschap" te Leeds opende, gezegd; dat de bedenkingen en de achterdocht tegen de arbeidersverenigingen niet uit haar beginsel, maar uit de verkeerde toepassing daarvan, uit het misbruik en niet uit het gebruik voortkwamen ; dat scheidsregterlijke uitspraak als middel ter beslechting van geschillen tusschen werkgevers en werklieden verre de voorkeur boven werkstakingen verdiende, en ook des te meer de voorkeur in Engeland erlangen zou hoe meer de volksbeschaving er toenam ; dat hiervoor veel was gedaan door de nieuwe schoolwet. doch dat deze niet de voltooijing, maar slechts het begin van het werk was. ITALIË De stedelijke overheid van Rome, eindelijk vergunning van het Fransche gezantschap verkregen hebbende om in het Triniteitsklooster (hetwelk eene Fransche stichting is en door Fransche kloosterzusters bewoond wordt) waterpassingen en bouwkundige opnemingen te bewerkstelligen, is op eene nieuwe hindernis gestuit. De overste van liet genoemde klooster vroeg , overeenkomstig de kerkelijke verordeningen, vergunning van het Vaticaan om zekere manspersonen op zekeren tijd binnen het gesticht te laten komen, daarbij voegende dat die manspersonen gelastigden van de Italiaansche overheid waren en eenige opnemingen, die weinig tijds vereischen zouden, doen wilden. Doch die vergunning is geweigerd ; den 4den dezer is aan de bestuurderes van het klooster van wege den Paus verboden eenigen gelastigde van het Italiaansche gouvernement of van het stedelijke bestuur binnen de muren des kloosters te laten komen. Dat verbod , zegt de Parysche Constitutionnel , ligt voorzeker , strikt genomen , in het regt van den Paus en ook in zijne rol; doch het brengt eene verwikkeling te meer in de te Rome aanhangige vraagstukken , en het voegt eene nienwe moeijelijkheid bij die waarmede het Italiaansehe gouvernement reeds te worstelen heeft. TURK YE. In een schrijven uit Konstantinopel van 29 September zegt de correspondent der Indépendance Beige , dat de nieuwe grootvesier reeds toont een geschikt administrateur te zijn teiwijl zijne waarde als staatsman nog moet blijken; dat hij met vaste hand en zonder verschooning geldverspillingen en wanordelijk beheer in alle takken van 's rijks bestuur aantast, en het personeel der ambtenaren zoekt te zuiveren en te verbeteren. De correspondent bevestigt voorts het berigt dat de nieuwe vertoogen van monseigneur Franclii, den gelastigde van Rome, door den grootvesier Mahmud-pascha afgewezen zijn met de verklaring dat de Porte de christen-gemeenten in het Turksche rijk even min onder de heerschappij van Rome als onder hare eigene heerschappij wilde brengen. VEREENIGDE STATEN. De Amerikaansche correspondent der Londensche Times zegt in een schrijven uit Philadelphia van 22 September: » Eenige dagen geleden maakte ons gouvernement algemeen bekend dat het zou overgaan tot het aflossen van een bedrag van honderd millioen dollars aan obligatien van de eerste reeks der in het jaar 1862 uitgegeven S/20 staatsschuldbrieven.
Het gevolg is geweest dat zeer vele houders van die obligatien besloten ze ter aflossing aan te bieden; eenige weinige houders verklaren zich gezind om in ruil daarvoor vijf percent-s obligatien van de tot conversie en rente-verlaging ondernomene geldleening te nemen; doch de groote meerderheid verkiest aflossing der obligatien in baar geld. »In deze week heeft de minister van finantien een bedrag van drie millioen dollars aan V20 obligatien, in plaats van het aangekondigde bedrag van één millioen dollars, ingekocht , en wel met de bedoeling om de geldmarkt door de uitbetaling van muntbiljetten ruimer te voorzien en om alzoo de plannen te verijdelen van de speculanten , die wederom pogingen doen om kunstmatige schaarschheid van geld door het zoogenaamde )i wegsluiten" te bewerken en om alzoo aan in nood zijnde geldopnemers, inzonderheid aan die welke zich goud zoeken te verschaffen, hoogen interest af te persen. » Gisteren is hier eene ongemeen groote hoeveelheid goud , namelijk zes millioen dollars, van wege den minister van finantien verkocht opdat de geldmarkt ruimer van goud voorzien zou z'yn. 'i In sommige deelen onzes lands wordt eene nieuwe grondwetsbepaling verlang!, strekkende om eenen buiten 's lands geboren persoon verkiesbaar tot President der Unie te maken; de naaste aanleiding is dat een buiten 's lands geboren persoon, namelijk het senaatslid Carl Schu' - z, woonachtig in den staat Missouri, een van de uitstekendste burgers en invloedrijkste staatsmannen der Unie is; hjj behoorde vroeger tot de republikeinsche partij, doch staat thans onafhankelijk tusschen de beide partijen; zijne verheffing tot den Presidentszetel wordt door eene bepaling der constitutie belet. i) In New York komt de coterie welke zich ten koste der stedelijke kas verrijkt heeft, meer en meer in het naauw; hare leiders zoeken zich door overdragt van bezittingen aan derden te beveiligen tegen het gevaar van verlies van den roof. Die coterie heeft zich in de laatste vier jaren met minstens drie en zestig millioen dollars verrijkt ; en de vraag is nu, in welke zakken die oneerlijke winst is gevloeid. n De commissie van gelastigden der New-Yorksche burgers zet haar onderzoek voort; doch het wordt door het gemis der gestolen quitantien en bescheiden belemmerd. De dader van dezen diefstal is ontdekt; het is de concierge van het stads-geldkantoor; deze heeft met zijne huisvrouw en eenen derden persoon de bedoelde bescheiden heimelijk uit de archivenkast genomen en verbrand. »In Utah schijnt eene botsing tusschen het gezag van het eedgenootschappelijke gouvernement en de overheden van den Mormonen-staat op handen te zijn. De uit Washington derwaarts gozonden regter heeft openlijk afgekondigd dat bigamie in Utah evenzeer eene strafbare misdaad is als elders in de Unie. Nu zullen denkelijk Brigham Yonng en de andere hoofden der Mormoniten wegens veelwijverij geregtelijk vervolgd worden [hetgeen volgens een gisteren medegedeeld telegram werkelijk geschiedt]. li De Orde der Tempeliers heeft deze week eene groote znmenkomst in Baltimore gehouden; gisteren hebben wel vijfduizend Tempeliers, bijeen gekomen uit de onderscheiden deelen der Unie of commanderijen , gelijk de aangenomen benaming is , daar ter stede eenen grooten optogt gehouden. Die orde en alle andere takken der Vrijmetselarij bloeijen hier te lande en winnen sterk in aantal leden. m In Mexico zal Juarez denkelijk aan het hoofd der republiek blijven , en wel zonder gewelddadig verzet te ontmoeten." I;e Times, een voornaam orgaan der republikeinsche partij te New York, zegt in zijn nommer van 24 September: >1 De opperhoofden der roofgier'ge coterie zullen, hopen wij, weldra achter de stads-grendels zitten; en toch koesteren zij nog altijd de hoop om den loop des regts te stuiten door oordeelkundige uitoefening van hunnen invloed op de aanstaande verkiezingen. Zij weten trouwens, dat zij eene groote massa onkundige kiezers, die zich den naam van » het volk" of van » de arbeidende volksklasse" aanmatigt, aan hunne zijde hebben, alsmede eene massa minder onkundige kiezers, welke hun zullen bijblijven zoo lang de oneerlijk verkregen millioenen in hun bezit zijn." TELEGRAPHISCHE BERIGTEN Parys, 5 October. Le Soir zegt dat in de heden gehouden bijeenkomst der permanente commissie van de Nationale Vergadering noch de heer Thiers noch een der ministers tegenwoordig was , en dat er gehandeld is over onze verhouding ten aanzien van Duitschland , over de betrekkingen met Italië, over de zaak der kloosters te Rome, over de reorganisatie des legers en over de quaestie der amnestie. Of en welke besluiten er genomen zijn, is niet bekend geworden. De raad van revisie heeft het hooger beroep van Chautin, Henri Maret, Abel en Peyrouton verworpen. Versailles, 5 October. De minister Pouyer-Quertier is "isteren avond naar Berlyn vertrokken. De Duitsche troepen hebben gisteren de ontruiming van het departement der Oise hervat Parys, 6 October. Het vertrek van den heer Pouyer-Quertier naar Berlyn is uitgesteld; de komst van den heer von Manteuffel te Versailles is niet te verwachten. Ons gouvernement wil het handelsverdrag met Engeland niet opzeggen, maar eenige wijzigingen daarin voorstellen. Madrid, 5 October. Het ministerie is definitief tot stand gekomen en bestaat uit de heeren Malcampo als president en minister van marine, Manuel Gomez voor buitenlandsche zaken, Colmanez voor justitie, Angelo voor finantien, Bassols voor oorlog, Candau voor binnenlandsche zaken, Montego voor openbare werken en Bala<nier voor koloniën. Madrid, 5 October, des avonds De heer Malcampo zal zich ad interim belasten met de portefeuille van buitenlandsche zaken , welke is aangeboden aan den heer Cantalapiedra, wiens antwoord nog verwacht wordt. De nieuwe ministers behooren allen tot de partij der progressisten en hebben den eed reeds in handen des Konings afgelegd. Madrid, 5 October, des avonds. Na den eed in handen des Konings te hebben afgelegd, hebben de ministers eene raadsvergadering gehouden en hun programma vastgesteld. Zij zullen de door het vorige ministerie begonnen bezuinigingen vervolgen, en zyn begonnen met hunne eigene bezoldiging tot 80,000 realen te verminderen. Morgen zal het ministerie in de Cortes-vergadering verschijnen.
B eri.YN , 5 October. De National-Zeitung geeft een telegram uit Parys, volgens hetwelk men het door wederzijdsche concessien omtrent art. 3 der conventie eens is geworden , en er alleen nog verschil bestaat ten aanzien der finantiele waarborgen. Volgens de Kreuzzeitiwg is dezerzijds eene definitive verklaring ten aanzien van de tolconventie naar Versailles gezonden en kan men dien ten gevolge spoedig eene beslissing te gemoet zien. Darmstadt , 5 October. Het protestanten-congres heeft heden nog de volgende resolutie aangenomen : De duitsche natie vordert eene Duitsche volkskerk, welke volledige vrijheid van overtuiging en van wetenschappelijk onderzoek verleent. Bern , 4 October. Het kanton Aargau heeft 'aan den regeringsraad opgedragen te verklaren dat het kanton niet langer deel van de dioecese Basel uitmaakt, welk besluit een gevolg is van de jegens den staat vijandige houding des bisschops Lachat in Solothurn. Weenen , 6 October De Neue Freie Presse zegt: Naar men verneemt is de minister van finantien voornemens hot in de staatskas aanwezige aanzienlijke bedrag aan goud en zilver tijdelijk ter beschikking van de Nationale Bank te stellen ter vergrooting van haren voorraad edel metaal. St. Petersburc , , 3 October. De Keizer is den 29sten September te Wladi-kawkas aangekomen , en heeft er den 30sten eene wapenschouwing over de troepen gehouden, de openbare inrigtingen bezigtigd en des avonds een door de stad gegeven feest bijgewoond. Den lsten October heeft Z. M. de reis naar Tiflis vervolgd Londen , 5 October. Blijkens den heden verschenen weekstaat was de stand der Bank als volgt: totale reserve £ 8,919,849; banknoten in omloop £'26,294,675; voorraad edel metaal £ 20,214,524; portefeuille £ 23,534,968; rekening met particulieren £ 22,653,001; rekening met de schatkist £ 5,002,862; reserve van banknoten £ 8,373,050. Parys , 6 October. Uit den weekstaat der Bank van Frankrijk blijken de volgende vermeerderingen en verminderingen, uitgedrukt in millioenen francs: meer. minder. voorraad specie 11 omloopende banknoten 73 3 / 5 verlengde wissels 32 V 5 andere wissels 29 beleening V 8 saldo der schatkist 7 3 / ]0 saldo's van particulieren 92'/ 2 New York, 5 October. Goudagio 14.
---

