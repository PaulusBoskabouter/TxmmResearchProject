Inenting van het rundvee.
Naar aanleiding der punten van beschrijving voor de 25e Alg. Verg. der Holl. Maatschappij van Landbouw, vervat in de circulaire van het Hoofdbestuur aan de leden (Julij 1871) (1) , neem ik de pen op, om u mijne ondervinding mede te deelen over het voorstel der Zaanl. gemeenten onder letter B. Als bestendig lezer der Land6.-C. zie ik menige aanteekening over de nog niet genoeg aanbevolen inëliting onder het rundvee. De vraag in genoemd voorstel gedaan, zou ik beantwoorden, dat de inenting zonder gevaar kan geschieden aan den staart, doch zoo laag mogelijk, bijv. : 1 centim. van het eind; de werking der enting kan hevig zijn, zoowel als wanneer men deze boven de pluim doet; mijne bewerking heeft dus dezelfde uitkomsten, doch een groot voordeel, namenlijk : als de werking te erg en gevaarlijk wordt, men die centim. staart afsnijdt, vooraf de pluim van den staart naar boven dpende; daardoor verkrijgt men een goed kanaal ter ontlasting der schadelijke vochten, en heeft een onzigtbaren, korteren staart, waardoor de waarde van het beest niets vermindert, daar de pluim op de volle lengte blijft. Dat vele beesten sterven aan de gevolgen der inënting en daardoor de landbouwers terughouden, is grootendeels de schuld der landbouwers zelven, omdat er niet naauwkeurig genoeg naar wordt gezien. Zoodra bij mijn vee de werking der ènting begint, wordt dat dier stellig 2 maal per dag met de meeste aandacht bekeken en bevoeld; wordt zij te hevig, er wordt gehandeld. Zien de meeste landbouwers eene zwelling bij hun vee, welnu, zij zullen morgen nog afwachten; door uitstel van den landbouwer en door bezigheden van den veearts verloopen 3,4, ja soms
(1) Zoodra wij plaats hebben, nemen wij deze op. Red. 5 dagen eer er hulp is , en in vele gevallen is de afloop treurig, zoowel voor den eigenaar als voor de kunstbewerking. Den juisten tijd u. op te geven, wanneer ik zelf de inenting begon, durf ik niet, doch stellig is het 15 jaar geleden; de Heer Huffnagel van Haarlem heeft het eerst bij ons vee de inenting gedaan, en daarna ik zelf; mijne eerste proef kostte mij van 5 stuks vee 2 dooden. Hoe duur dit was, ik heb volgehouden zelf mijn vee tegen de longziekte te enten, en met dat gevolg, dat er van de 120 stuks, die aldus vele jaren gedurig bij afwisseling behandeld worden, gemiddeld per jaar niet een longziek is, en mogelijk één die een gedeelte staart kwijt is. Nog zag ik gaarne dat elk landbouwer, die vee noodig heeft, dit niet kocht dan na eerst naauwkeurig onderzocht te hebben, van waar het vee afkomstig is en liever bij een collega 3 á 4 gulden per stuk meerder betaalde, als hij wist dat alles gezond is, dan op de markten. Vele voorbeelden zijn te vinden dat een op de markt aangekocht beest de besmetting medebragt en aan de anderen mededeelde. Vooral acht ik het noodig, dat zij hun aangekocht vee een maand of zes weken geheel afgezonderd hielden. Uw ijver voor al wat landbouw is, gaf mij de vrijheid, u dit, wie weet voor de hoeveelste maal, onder de aandacht te brengen. Mogt het volgens uw idée iets goeds of nuttigs hebben, ik zal mij gelukkig rekenen iets te hebben medegedeeld, wat ik aan belanghebbenden met genoegen nader zal toelichten. Mijn naam echter wordt niet openbaar. Ik ben landbouwer tusschen Alphen en Leiden en lid der afd. Alphen en Omstreken. (Ingezonden.)
---

De Almanak voor den Nederlandschen Landman.
Ik heb nu, voor de vijfentwintigste maal, de copy gereed gemaakt en aan den drukker geleverd van den Almanak voor den Nederlandschen , Groningschen, Frieschen, Overijsselschen , Gelderschen , Utrechtscheu , Zeeuwschen en Noordbrabantschen landman. Het zal waarschijnlijk voor de laatste maal geweest zijn; maar terwijl er dan toch nog een jaar lang een drieof vierduizendtal zakken mijner medelandbouwers dien Almanak zullen moeten torschen wenschte ik nog eens een woordje in 't midden te brengen over den vorm waarin men mijn hoekje voor den dag ziet komen. Gedurende het eerste tiental jaren was de Almanak ruim gedrukt, niemand behoefde een bril om hem te lezen; maar tevens was hij dik en zwaar en bevatte niet de helft van hetgene er thans in te vinden is. Dit is langzamerhand veranderd, en aan de gegronde klachten van „te weinig" pn „te zwaar" is te gemoet gekomen, door er alles in op te nemen wat een denkende landman dagelijks noodig kan hebben, en door tevens de stof zoodanig in een te wringen, dat er een dun, gemakkelijk mede te voeren boekje ontstaan is, waardoor niemands zak onmatig verslijten zal. De Almanak voor den Nederlandschen Landman, met zijne onmisbare agenda, thans nog met wat spreuken doorspekt, en wat smakelijker bij 't gebruik gemaakt, in zijnen pergamenten of dun lederen, stevigen omslag, heeft nu den rechten, gemakkelijken vorm, waarin ik wenschen zonde dat hem iedereen op zak had. Voor degenen die de lijst der leden hunner Landbouw-Maatschappij wenschen te hebben, en den naam hunner provincie op den titel, blijft dit met wat overleg geschikt gemakkelijk daarbij te voegen, zonder het boekje te zeer te verzwaren. Dan vertrouw ik, zouden de klachten die telkens en zeer terecht over den vorm van den Almanak gehoord worden, ophouden, want men klaagt niet over dien voor den Nederlandschen Landman, maar over de afdrukken, die voor de verschillende Maatschappijen, elke Maatschappij naar eigen verlangen en naar haar 't goedkoopst toeschijnt, maar steeds zonder agenda, gereed worden gemaakt. Wanneer men zich afgesloofd heeft om wat goeds tot stand te brengen, is het onplezierig om te ondervinden, dat de groote meerderheid' van dat goede geen kennis draagt, maar zich met 't gebrekkige, bij gebrek aan beter, moet behelpen. Ik veroorloof mij daarom aan mijne medelandbouwers te vertellen, dat zoo ze mijnen Almanak in den vorm wenschen te gebruiken, dien ik hun als den besten en gemakkelijksten kan aanbevelen, zij dengenen moeten nemen met agenda, in pergament, of nog beter in lederen bandje, zooals die door den uitgever Tjeenk Willink te Zwolle, geleverd wordt voor 50 cent of 125 cent, en dat zij dien van te voren, bij den eersten boekhandelaar den besten moeten bestellen, om zeker te zijn van hem tijdig te zullen ontvangen. Wist men evenwel de Besturen der Maatschappijen over te halen om de uitgaaf met agenda tot die der Maatschappij te kiezen, dan ware men nog gemakkelijker aan wat goeds geholpen, en ten aanzien van eenen zakalinanak, zoo goed ingespannen als de leden van het Instituut van Ingenieurs. W. C. H. STARING.
---

FEUILLETON.
CONGRESSIANA. (Vervolg van N.. 31.) Mijnheer de Redacteur De Heer van Iterson verdient dank voor het stellen van het 8e vraagpunt, opdat de questie van de bietenteelt, reeds zoo dikwerf ter sprake gebragt, eindelijk eens worde uitgemaakt. Het wordt hoog tijd, dat aan deze cultuur, tot voor niet vele jaren in de meeste provinciën van ons vaderland vreemd, regt worde gedaan en van de zijde van den landbouw voor 't minst geene hinderpalen aan de oprigting van nieuwe fabrieken vvorden in den weg gelegd. 'Teregt merkte Dr. Pitsche op, „dat alle gewassen den grond minder of meer uitpntten , maar dat de voedingsstoffen aan dien grond kunnen worden teruggegeven, zoodat het dus eene questie wordt van geldelijken aard"; en ik zou hieraan willen toevoegen: van ware economie. Roofbouw kan met ieder gewas vvorden gepleegd; doch naar mijn inzien is de landbouw-scheikunde, hoe ontzettend veel er ook nog voor baar te doen en te onderzoeken overblijft, toch wel zooverre gevorderd, dat het bedrijf zoodanig kan worden ingerigt, ook bij nieuwe gewassen, dat die schandnaam er niet Ineer op van toepassing is. Dit kan te meer het geval zijn, waar, bij toenemend verkeer, de nijverheid er hoe langs zoo meer op uit is om nieuwe meststoffen, nieuwe voedingsmiddelen in den vorm van allerlei fabriek-afval verkrijgbaar te stellen. Werd dezer dagen betoogd, dat geheel Europa op zedelijk gebied één is, doordat overal dezelfde vraagstukken worden ter sprake gebragt, men kan deze verklaring eveneens op stoffelijk gebied geven; getuige al . hetgeen de opening van den Hongaarschen spoorweg op onze markt heeft gebragt, en hetgeen ons uit de groeven van Duitschland enz. enz. wordt aangeboden; het komt er maar op aan in dezen het kaf van het koren te onderscheiden. Ook voor dit schifting-proces wordt van het aanstaande landbouw-onderwijs veel verwacht. De tijd gaat langzamerhand voorbij om, waar het op geld. verdienen aankomt, het voor den landbouwers genoeg te doen zijn, de schoenen en de slaapmuts van hunnen vader te erven, of eenvoudig het vak uit liefhebberij ter hand te nemen. Hoe kort zal het, hoop ik, duren, dat ook Amerika met zijnen onmetelijken voorraad van allerlei producten bij ons komt, en wij niet alleen zijne werktuigen overnemen, maar ook met zijnen overvloed van voeder onze winst doen, en ons vee met maïsmeel, als ballast in de aanstaande Vlissinger-booten meBgevoerd, gaan vetmesten. De grondwaarde in verhouding tot de prijzen van granen en sommige andere producten, maken het echter ook buiten Amerika voor den Nederlandschen boer wenschelijk, ja noodig, om naar andere meer winstgevende teelten uit te zien, waartoe handelsgewassen dadelijk in aanmerking komen. Onder dezen moet de suikerbiet eene groot& plaats bekleeden , wanneer dit verbouw gepaard gaat met inachtname der volstrekt noodige handelwijzen en voorzorgen. Hieronder rangschik ik allereerst de bemesting met potasch en phosphorzaur (wat is zwavelstof, waarvan de Prov. Gron. C'. gewaagt?) naast eene toediening van stalmest en de voedering van pulpe op groote schaal, waardoor die staltnest voor dit bepaalde doel eerst waarde verkrijgt. Mag ik hierbij opmerken, dat het Onoordeelkundig gebruik van kunstmest den fabriekant enorme schade kan doen, zonder den landbouwer in die verhouding te bevoordeelen. Er kunnen toch andere of meer zouten der plant worden aangeboden, dan voor hare constructie noodzakelijk zijn, door den mest niet in de geschiktste verbinding op het land te brengen: de kali is in hare verbinding met zoutzuur en salpeterzuur schadelijk voor de latere kristallisatie der suiker, omdat ze alsdan door het beenzwart niet geabsorbeerd wordt, terwijl zij , vereenigd met zwavelzuur, reeds minder moeijelijk en vooral vereenigd met phosphorzuur, , makkelijk in den loop der fabricatie wordt afgescheiden. Brengt men het bovenstaande in praktijk, de wortels tevens eetie juiste plaats in de vruchtopvolging gevende (de voorvrucht is van groot belang voor beide partijen), dan kan het niet anders of dit,, gewas moet bij de diepe grondbewerking en de zuivere behakking , die het vordert (de akker wordt toch 40 centimeters minstens geploegd, en later tusschen de wortels 10 centim. met de hakjes of ploegjes losgehouden) den toestand van de landbouw vooruitbrengen; en heeft de Heer van Iterson zeer juist gezien, dat het in plaats van onraadzaam integendeel ,een sterke prikkel tot vooruitgang is. Op de laatste vraag van punt 8 moet ik verklaren, dat ik Mi sedert 7 jaren suikerbieten kweek met inachtname der bovenstaande grondregels en met terugkeer dezer vrucht om de jaar op denzelfden akker, en dat de graanopbrengsten, alsook de toestand van mijn geheele bedrijf zijn vooruitgegaan. Van den aanvang af, ja zelfs vácír het bouwen van bieten heb ik veel pulpe gevoerd van 300.000 kil, af tot nu dezen winter 700.000 kil, toe aan de schapen, de varkens en het rundvee; gemengd met gesneden hooi, stroo, kaf, gemalen lijnzaad en ander graan, naar gelang van het beijogde doel; en het is mij uitstekend bevallen. Een Duitsch schrijver raadt aan de pulpe reeds bij het inkuilen met haksel te vermengen, bewerende dat dit mengsel, te zamen zurende, smakelijker wordt. Door mij werd het nimmer in praktijk gebragt , doch het voeder, telkens voor 3 dagen op de deel gemengd. Bij ondervinding is mij gebleken, dat de deugdelijk gekuilde pulp tot een zekeren tijd in voedingvraarde toeneemt. Dezen winter werd zoogenaamde diffusie-pulpe, dat is van gesneden en uitgekookte in plaats van geraspte en geperste wortels, gevoerd met veel voldoening ; het minste bij schapen. Men moet echter van dit voeder op zichzelf niet te veel verwachten, zoodat er eene betrekkelijke waarde aan is toe te kennen, en men er een' normaalprijs voor kan aannemen, die niet mag overschreden worden, zonder dat nadeel of teleurstelling te wachten is. Gaat de marktwaarde daarboven, dan moet men ze even als hooi op dit oogenblik laten varen. Zij, die uitsluitend pulpe willen voeren, en daarvan alleen resultaten van vetwording en krachtige ontwikkeling verwachten, vergissen zich. Een voordeel is de verdeelde toestand, waarin dit voêr zich bevindt, en waardoor de werktuigen tot snijding en moesmaking worden voorkomen, die bij het gebruik van mangelwortels onvoorwaardelijk noodig zijn. Bene eenvoudige berekening van de onderlinge verhouding in verband met de zoogenaamde gronduitputting toont aan, dat zij, die tegen het verbouwen van suikerbieten en het ruilen dezer vrucht voor pulpe zijn, over het kweeken van mangelwortels niet behoeven te denken, tenzij men grond onder den ploeg hPbbe, wiens formatie en bestanddeelen zoodanig zijn, .dat het aanwezig zijn der zouten het kweeken van wortels belet, wier sappen kristalliseerbare suiker bevatten. De questie in dezen is niet, of de vrucht suikerhoudend is, maar of de suiker te realiseren blijkt. De pulpe bevat echter slechts een deel van hetgeen aan den bodem onttrokken is: het is eene belangrijke vraag of ook niet andere residu's van de fabricatie, b. v. de melasse, tot veevoeder met voordeel gebruikt kunnen worden, dan of men ook deze voor drankbereiding beschikbaar moet stellen, om er later de potasch-extracten weder alleen via terug te koopen. Opmerking verdient echter, dat de in de melasse voorkomende zouten voor een groot. deel schadelijke verbindingen voor ons beëogde doel (suikervervaardiging) aanbieden, zoodat dit welligt eene hinderpaal blijft tegen het direct voederen dier stof. Het land voor bieten wordt door mij in het najaar geploegd met 6 paarden (gewone en ondergronds-ploeg), daarna met kalimest en superphosphaat overzaaid, om, dan in de open voor te blijven liggen, tot de tijd van zaaijen daar is; als wanneer het duchtig wordt geëgd of met den extirpator bewerkt. Dit jaar werden door mij 21 hectaren bezaaid, die uitmuntend te veld staan. Een moeijelijk vraagstuk is het vereenigen van het belang des landbouwers, die de grootste quantiteit beëogt, en het belang van den fabrikant, die, ook in verband met den accijns, allereerst op het gehalte let. Ofschoon ik niet het minste voornemen heb zelf fabrikant te worden en ik mij slechts ten taak stel het landbouw-gedeelte dezer industrie op mij te nemen, en, zoo ik hoop, eenigzins te ontwikkelen en in ruimer kring ingang te doen vinden, zoo geloof ik juist dat het van het grootste belang is, zooveel mogelijk pogingen aan te wenden, om die beide eischen te conciliëren, op éénen weg te leiden en beider belangen aan elkander te verbinden. Daarom werden door mij in het ,vorig saizoen proeven genomen met ruim 20 soorten van Duitsche en Fransche bieten, die ik naauwkeurig liet wegen en daarna analyseren, om door deze cijfers tot de kennis van het verband te geraken tusschen de opbrengst en het suikerhoudend vermogen van verschillende soorten van wortels. Het laatste woord is over deze questie nog lang niet gesproken en men kan eigenlijk zeggen, dat deze geheele nijverheid en cultuur, ten minste in ons Vaderland, nog in hare kindschheid zijn. Het vervoer van deze vrucht naar het water, vooral in natte herfsten , is over het algemeen een bezwaar, dat men niet te gering moet achten doch ook tot die categorie behoort, welke gemakkelijk onder cijfers te brengen is. Dezen verschillen natuurlijk voor ieder geval; voor mij kunnen zij tot een minimum gebragt worden, omdat mijne gronden vlak langs de rivier zijn gelegen. Heeft Dr. Pitsche in de vergadering der eerste afdeeling van het congres, naar mijne bescheidene meerling, de questie vrij zuiver gesteld, de heer Reinders heeft daarentegen den vinger op de zwakke plaats van dit verbouw gelegd. Dat is namelijk het onzekere tijdstip van den oogst, waardoor men niet altijd het land in den herfst, vooral bij natte tijden, bezaaijen kan, of den oogst door latere bestelling van het zaad bij strenge winters, gelijk deze laatste, hoogst twijfelachtig maakt. Slechts 3 bunders tarwe is mij van het in bieten-land gezaaide, ter grootte van 16 bunders, overgebleven. De Engelsghe tarwe was totaal weg. Dit is een feitelijk nadeel, waarmede bij het vaststellen der vruchtwisseling gerekend moet worden. Het is toch niet mogelijk den datum ongeveer te bepalen, waarop de wortels voor den suikerfabrikant rijp zullen zijn; dit kan van half September tot alt% October verschillen, eene speelruimte van ongeveer 6 weken, terwijl zij die omtrent dit punt eenige bepalingen in het vooraf gesloten contract wenschen opgenomen te zien, toonen het a b c van deze nijverheid nog niet te begrijpen. Hoe gaarne ik het anders zou willen, de bewering dat een vroege oogst met het oog op het suikergehalte der bieten altijd voordeelig is, meen ik ten stelligste te moeten tegenspreken, en zou eerder het tegenovergestelde willen verdedigen. Het rijp worden der vrucht hangt van het seizoen, van den grond, van de soort, ja van ontelbare omstandigheden af; en moge het voor den fabrikant wenschelijk zijn, het met de keus van het land, enz. enz. zoodanig in te rigten , dat hij vroege stukken heeft; voor het meerendeel zal hij toch aan een laten oogst de voorkeur geven ook om het mindere en kortere kuilen. Het is bovendien een feit dat het zijn belang is de duur van den groei zooveel mogelijk te verlengen, omdat lange waarnemingen het bewezen hebben, dat juist de laatste dagen het suikergehalte doen toenemen; waarbij het zeer belangrijke verschijnsel is opgemerkt, dat de verhouding van het suikergehalte tot de overige bestanddeelen gunstiger, en het sap dus niet alleen rijker maar ook zuiverder wordt. Zoo ééne plant, dan is het voorzeker de suikerbiet, die gevoelig is Voor den invloed van het weder, daar haar sap in tijdperken van droogte of hevige regens telkens andere uitkomsten oplevert, en de vegetatie nu eens schijnt stil te staan, om zich weder spoedig daarna met nieuwe kracht te hervatten. Bij het nagaan van de uitkomst zijn dan ook metereologische waarnemingen van het hoogste belang. Alles beweegt zich bij dit verbouw om de finantieële questie : de prijs der wortels. Is die voldoende, dan vindt men hier een gewas, dat een lossen, zuiveren, grond achterlaat, door het blad en de koppen nog wat aan den akker teruggeeft, de aanleiding is tot eene kunstbemesting , die anders zoo weinig vergoed en daardoor niet rationeel aangewend wordt, door de risidu's van zijne latere verwerking (de pulpe, de melasse, enz.), de uitbreiding en het beter onderhoud van den veestapel sterk in de hand werkt, eveneens bij de suikervervaardiging nieuwen afval voor bemesting, bijv. schuimaarde, afwerpt en aldus het landbouw-bedrijf meer fabriekmatig drijven laat, juist daardoor zijne evenredige ontwikkeling grooter makende. Wanneer ik niet vreesde geheel ten onregte van partijdigheid verdacht te worden, zou ik hier tevens kunnen wijzen op het aanzienlijke arbeidsloon, dat bij 11,t verbouw dezer vrucht wordt uitbetaald, en op den hoogeren rang, dien de suiker-industrie boven zoovele anderen, als drankstokerijen, enz. inneemt, terwijl haar product langzamerhand van weeldeartikel tot levensbehoefte overgaat, en er voor overproductie niet de minste vrees behoeft te bestaan. Kan men al dit bovenstaande, mijnheer de Redacteur, zeggen van het verbouw van andere handelsgewassen, zooals tabak, meekrap, karwei, koolzaad, vlas enz., hoeveel aanbeveling dezen ook verdienen Immers het 78 vraagpunt is van niet minder belang, en zeer gaarne zou ik van de geldelijke opbrengst van karwei iets vernemen, alsook van de voornaamste plaatsen van afzet, van dit zaad. Over de toekomst van de meekrap wordt zeer verschillend gedacht; slaagt men er in om de verwstof uit dezen wortel nog meer te concentreren dan reeds geschiedt, en aldus de verzending te vereenvoudigen en daardoor te doen toenemen, dan kan het niet anders of deze cultuur moet meer en meer loonend worden; vooral in streken, waar bij geschiktheid van den grond, de arbeidsloonen laag zijn. Dat men hier echter niet op zulk eenen vasten bodem staat, als bij het vorige gewas, blijkt uit het beweren, dat dergelijke verwstof eveneens uit steenkolenteer te maken is. Zoodra dit beweren praktisch uitvoerbare waarheid wordt, kan ieder bij de ontzettende toename der gasfabrieken de gevolgtrekking zelf maken. Doch ik zou hier gevaar loopen een mij vreemd gebied te betreden. (1) Mag ik omtrent de meekrap alleen nog vragen of bij de versnelde middelen van gemeenschap, bij totaal gemis eener fabriek in eene streek, waar dit gewas nog onbekend is, het vervoerder versche wortels onmogelijk is, en zoo niet, hoe dit vervoer het best wordt ingerigt, om deze handelwijze dan te bewerkstelligen tot tijd en wijle het meerdere verbouw tot oprigting eener meestoof heeft doen besluiten. Welligt is er. (1) Men zie hierover o. a. de nrs. van de Ned. industrieel van 30 Oct. 1870 en 20 Aug; 1871, en wat wij mededeelden in Land.- C. 1870, n°. 6. Red. een uwer lezers, die mij daaromtrent eens wil teregt helpen, en tevens over het verkrijgen en vervoeren van versche kiemen wil inlichten. Uit al deze verschillende beschouwingen zal het u, hoop ik, duidelijk worden, dat het mijne vaste overtuiging is : onze toekomst ligt in het naauwere verband van landbouw met industrie, waartoe ons maatschappelijke en geographische toestanden om het zeerst dringen. Vet vee en zuivel zijn artikelen, waarin wij de concurrentie lang kunnen volhouden, terwijl de voorwaarden voor. de teelt van nijverheidsplanten hier gunstiger zijn dan ergens anders. De voortbrengingskosten van een mud tarwe in ons vaderland en in de nieuwe wereld zullen daartegenover nog al verschillen. Zooeven komt mij het landbouw-verslag over 1869 ter hand, waarin weder hoogst belangrijke mededeelingen. Zou de dank voor dezen moeitevollen arbeid en de winst, die er met zijne vrucht gedaan wordt, wel groot genoeg zijn? Toch mogen wij het eenige werk, dat ons tot zelfkennis leidt, wel in waarde houden! Ik vrees echter al weder te veel van het geduld van u en uwe lezers te hebben gevergd. (Wordt vervolgd.) 4. D. H. v. 0.
---

