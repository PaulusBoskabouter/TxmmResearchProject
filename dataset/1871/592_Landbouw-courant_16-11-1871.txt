Advertentie
Pro memoria. Er is eene Rijks-landbouwschool, indien in de behoefte aan landbouwonderwijs niet op andere wijze wordt voorzien. Aan bijzondere landbouwscholen kan Rijkssubsidie worden verleend. ART. 19 DER WET TOT REGELING VAN HET MIDDELBAAR ONDERWIJS, 2 bliu 1863.
---

Dr. Otto Pitsch, uit Bonn, te Warffum (1).
De Hr. Dr. Otto Pitsch, die in de maand December 1870, na te Arnhem afgelegd examen, als leeraar aan de landbouwschool te Warffum in Nederland is komen wonen, heeft een boekje over Landbouw-onderwijs in Nederland geschreven. De „Voorrede" is in het hoogduitsch opgesteld; de brochure zelve schreef de Hr. Pitsch in het hoogduitsch: zij is vertaald door zijn ambtgenoot, den Heer Gerretsen. De Hr. Pitsch is alzoo nu omstreeks negen maanden in ons land, welks taal hij niet kent, en waar hij vroeger (zie bl. 46 zijner brochure) niet geweest is. Het is dus meer dan waarschijnlijk, dat hij over den landbouw en de landbouwers van Nederland niet kan oordeelen brochure over landbouw-onderwijs in dat voor hem onbekende land! Op bl. ,44 van dat boekje zegt hij, die (1) Welligt had de schrijver van dit opstel voorzigtiger gehandeld, met zijne verontwaardiging wat te laten bedaren, en eerst daarna de pen op te nemen. Maar daar hij, naar ons oordeel, in de hoofdzaak regt heeft, meenden wij de plaatsing van zijn artikel niet te mogen weigeren. Red.
Ide Nederlandsche taal niet magtig is: „Zooveel is zeker, dat de landbquw-litteratuur hier te lande weinig beteekent." lets verder op dezelfde bladz. schrijft hij: dat hier (d. i. in Nederland) „groot gebrek aan krachten bataat om voor de landbouwkunde eene litteratuur te scheppen"; dat wil dus zeggen, dat wij volgens Dr. Pitsch geen landbouw-literatuur hebben of iets dat daarop gelijkt. Want ware zij, er, dan zou 't onnoodig wezen haar te scheppen. Op bl. 46 zegt de Hr. Pitsch „wat de tijdschriften voor den landbouw betro , deze hebben in Nederland niet veel te beteekenen." Zulk eene verwaandheid van iemand, die eerst negen maanden in ons land verblijft, is niet slechts belagchelijk , maar meer dan dat; zij is ergerlijk, en ik teeken er dan ook, ter wille van mijn vaderland, protest tegen aan. Want wel degelijk bezitten wij eene landbouw-literatuur, en wel eene zeer uitgebreide. Gedurende bijkans 25 achtereenvolgende jaren bestaat de Landbouw-Courant, het door niemand gesubsidieerde orgaan der Nederlandsche landbouwers, met zijne honderde geteekende artikelen van Nederlandsche landbouwers (1). Wij bezitten de werken van Prof. G. J. Mulder (b. v. diens in hel hoogduitsch vertaalde „De scheikunde der bouwbare aarde"), Prof. van Hall, Dr. W. C. H. Staring, R. W. Boer, J. Bouman , C. :f. Geertsema, G. J. van den Bosch, Jong(ij Dit weekblad is sints 8 jaren met het Bijblad vergroot, hetwelk 9 jaargangen van de Boeren-Goudmijn opvolgde. In de dagen der veepest (1865-1867) verschenen als Bijlage van de Landb.-C. 175 nrs. van de _Runderpest, eene uitgave, die hare weerga in geen land heeft.
kindt Coninck , H. M. Hartog, W. J. D. van Iterson , mr. Amersfoordt, J. van Konijnenburg, T. Borgesius, Dr. van Bemmelen, G. J. Hengeveld, Snellen van Vollenhoven, en vele anderen; de verslagen der Congressen, de werken der Ned. Maatschappij van Nijverheid en die van het Genootschap van Nijverheid te Onderdendam ; vele artikels in het Tijdschrift van Sloet en de Economid; de Mededeelingen en Berigten der verschillende Maatschappijen van Landbouw (hierbij de Pomologische vereeniging te Boskoop). Van vertalingen spreek ik hier met voordacht niet, maar merk toch op, dat de werken van Liebig, Wolff, Stiickhardt , Johnston, Thaer, , Hamm , Kiihn , Haubner enz. in onze taal overgebragt zijn, en menigte van artikelen uit buitenlandsche landbouw-organen geheel of gedeeltelijk in ons land bekend worden door Enklaar's Vriend van den landman (waarvan de loopende jaargang de 358 is) en Ballot's Magazijn. En uit vroeger dagen van le Francq van Berkhey, Serrurier, Knoop, Ponse, Prof. Kops, Prof. Nnman, mr. Wardenburg , Prof. Uilkens , Dr. J. Wtiewaall, de werken der vroegere Hollandsche Maatschappij enz., enz. Een vreemdeling, die een en ander denkelijk niet eens bij name kent, past het mijns bedunkens niet, om zoo minachtend te gewagen van het werk van honderden (1). (1) De [lr. Emile de Laveleye, die in der tijd ons land bezocht, en eenige uitvoerige artikelen er over schreef in de Revue des deur mondes, in 1865 te Parijs en te Brussel afzonderlijk uitgegeven onder den titel Etudes d'écononde rurale; La Néerlande , oordeelt dan ook anders over de Nederlandsche landbouw-literatuur dan de Hr. Pitsch; men zie b. v. pag. 303.
De Hr. Pitsch durft dan ook naar ik zou meenen veel, zeer veel; want hij, onze taal niet magtig , en nog slechts eenige maanden in ons land wonende, dat hij vroeger niet bezocht, kan, hij moge zoo geleerd zijn als hij wil, het onmogelijke niet mogelijk maken. Hij is slechts zeer kort hier en nog wel in een deel van ons land; hij kan dus uit den aard der zaak nog niet oordeelen over Nederlandsche toestanden noch de literatuur van den hem onbekenden Nederlandse/ten, landbouw kennen. Indien de zaak niet te ernstig ware om de beleediging, die het Nederlandsche volk is aangedaan, uit de hoogte en ongemotiveerd veroordeeld als het nu is door een ten onzent gastvrijheid genietenden vreemdeling, zou ik, hoe verontwaardigd ik dan ook ben over den overmoed van Dr. Pitsch, in allen ernst willen voorgesteld hebben: dat de Nederlandsche landbouwers vrijwillig gelden bijeenbrengen om daaruit den aankoop te bekostigen van de verschillende uitgaven op het gebied der Nederlandsche landbouw-literatuur in deze eeuw; die geheele bibliotheek zou ik als een nationaal geschenk aan den Hr. Pitsch aangeboden willen zien, op voarwaarde , dat hij zich verbindt, om haar door te studeren voordat hij het waagt andermaal over onze landbouwliteratuur te schrijven; waarbij men den wensch zou kunnen uitspreken : dat hij, voorzien van dat nationaal geschenk, de Nederlandsche landbouwers met hunne in zijne oogen weinig beteekenende literatuur maar spoedig gaat verlaten. Want hinderlijk is 't, om niet te zeggen ondragelijk , dat een vreemdeling, even nadat hij ten onzent eene betrekking heeft erlangd, begint met uit de hoogte te beoordeelen en te veroordeelen wat hij niet kent noch kennen kan. Dat wordt te ondragelijker, indien die vreemdeling een leeraar is, en men dus bij hem studie mag eischen viSesr hij zijn oordeel uitspreekt, en kennis, juist omdat hij vreemdeling is, ook van lokalen aard, van het onderwerp dat hij ongevraagd behandelt. Dat toch kenschetst den man van wetenschap en vooral den leermeester, dat hij grondig onderzoekt, zich op de hoogte van den feitelijken toestand plaatst, en eerst daarna zich doet hooren. Trouwens de Hr. Pitsch zegt dit zelf in den laatsten volzin zijner brochure, aldus luidende: „men veile zooals wel eens geschied is, ook geen oordeel voordat men de zaak hebbe leeren kennen." Die hiertegen zondigt, en de Hr. Pitsch doet dit grovelijk, verdient eene openbare teregtstelling, en heeft het, gelijk nu Dr. Pitsch, aan zich zelf te wijten als hem wordt opgemerkt waarmede ik dit stukje besluit dat wij aan de raadgevingen van zulk een met ons land onbekenden leeraar volstrekt geen behoefte hebben. (Ingezonden.) Een volbloed Nederlander.
---

FEUILLETON,
ALGEMEENE BEGRIPPEN VAN LANDBOUW-SCHEIKUNDE, KENNIS VAN DEN BODEMEN DEN MEST. (1)
(Vervolg van Landb.-C. N.. 45.) Om de uitwerpselen van dieren in de stallen op te vangen 't is reeds met een enkel woord gezegd gebruikt men stroo , plaggen en dergelijken planten-afval, of ook wel aarde en zand. Het is natuurlijk ter bereiding van goeden stalmest niet om het even , welke zelfstandigheden en hoeveel er van men er bijvoegt. Stroo b. v., dat voor strooisel zal dienen, mag niet schimmelig zijn, en moet in zulken toestand verkeeren , dat de halmen het vocht goed opzuigen. Het levert aan de dieren dan ook een goed leger. Verlangt men zeer werkzamen stalmest, dan moet men weinig strooisel gebruiken; maar de mest werkt dan niet lang, gelijk te veel strooisel de omzetting der dierlijke uitwerpselen te zeer tegenhoudt. De hoeveelheid noodig strooisel hangt ook zamen met de hoedanigheid van het (1) Naar aanleiding eener ons gedane vraag deden wij mede, dat dit artikel geene vertaling, maar oorspronkelijk werk is. Red.
voedsel en de soort der dieren, daarenboven met de inrigting der stallen. Strooisel verrijkt den mest vooral aan onbewerktuigde of asch-bestanddeelen; stikstof bevat het weinig. Toch is het weghalen er van uit boschen, hetwelk men bij gebrek aan stroo doet, voor deze nadeelig, omdat de bodem er door verarmd wordt, daargelaten, dat strooisel uit dennenbosschen , uit eikenbosschen enz. , bij lange na in zamenstelling of in geaardheid met stroo niet te vergelijken is. Aarde en zand worden veelvuldig gebruikt om in den stal met mest gemengd te worden. Beide, vooral de eerste, zuigen veel vocht op, en brengen minerale bestanddeelen in den mest. Maar liet voegen van zand bij mest, die voor zandgrond dienen zal, is niet verkieselijk, terwijl de kosten van aanvoer in rekening gebragt moeten worden, en met zand gemengde mest zwaarder is dan stroomest. Voor schapen is het inrijden van zand passend. Van de dierlijke meststoffen behooren genoemd te worden: uitwerpselen van menschen, die van paarden, rundvee, schapen en varkens. De eerste zijn verreweg de beste, omdat zij vooral de overblijfselen bevatten van dierlijk en minder die van plantaardig voedsel; zij bevatten veel stikstof, phosphorzuur, kali en keukenzout. Alleen , d. i. niet gemengd, zijn zij te heet, en dus schadelijk, tenzij men ze met water verdunt en als gier bezigt. Het best is, om ze o. a. met langen paardenmest te mengen. Paardenmest doet goede dienst op koude, vochtige, gebonden en kleiachtige gronden; deze worden er door verbeterd. Mest van runderen is niet heet , gelijk die van paarden en schapen, en bevat meer water. Hij werkt ook langzamer, en is om die reden voor alle gronden, vooral ligte, en voor alle planten geschikt. Schapenmest en die van geiten, meestal reeds voor een groot deel verrot, werkt krachtig en snel; voor tabak vooral gebruikt, doet hij op zwaren grond, o. a. bij oliezaden, goede dienst. De mest van varkens is zeer verschillend in gehalte, naar gelang van het voedsel dezer dieren. Dienden daartoe velerlei planten (ook onkruiden) , dan is deze mest voor bouwland nadeelig en wordt hij het best alleen voor weiland gebruikt. Was het voedsel niet van dien aard, dan is de mest van varkens, ofschoon meestal wat koud, toch voer onderscheidene gronden en gewassen bruikbaar. Mest van vogels werd in een vorig hoofdstuk reeds besproken. (wordt vervolgd.)
---

