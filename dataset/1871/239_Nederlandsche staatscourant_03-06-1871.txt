NEDERLANDEN. 's GRAVENHAGE, den 2den Junij 1871.
Bij Koninklijk besluit van 1 Junij 1871, n = . 20, is aan J. T. F. Huyvenaal*, med. chir. et art. obst. doctor, te 's Hertogenbosch, vergunning verleend tot het aannemen en dragen der versierselen van ridder der Militaire Orde van Christus, hem door Z. M. den Koning van Portugal geschonken. Bij Koninklijk besluit van 1 Junij 1871, n°. 21, is aan L. W. Varossieau, op zijn verzoek, eervol ontslag verleend als burgemeester der gemeente Alphen, en in zijne plaats benoemd A. P. Zaalberg, ten einde deze betrekking met die van burgemeester der gemeente Aarlanderveen gelijktijdig te bekleeden. Bij Koninklijk besluit van den 12den Mei 1871, n c . 21 , is Zijne Excellentie de heer mr. J. P. J. A graaf' van Zuylen van Nyevèlt, op zijn verzoek, eervol terug geroepen uit zijne betrekking van Zr. Ms. gezant bij het Hof' van Rusland , onder dankbetuiging voor de in die betrekking bewezen diensten. Bij Zijner Majesteits besluit van 25 Mei 1871, n°. 21, zijn de heeren L Hoyack en F. W. Bunge erkend als consuls van het Duitsche Ryk te Amsterdam en Rotterdam , en de heeren J. H. van Loon en W. H. Bruno Bok als vice-consuls van dat Rijk te Harlingen en Texel, allen op den voet van Nederlandsche onderdanen. Bij Zijner Majesteits besluit van 27 Mei 1871, n°. 13, is de heer Neill Mc. Lean erkend en toegelaten als consul van Groot-Britannie te Batavia. Bij Zijner Majesteits besluit van 28 Mei 1871, n°. 19, is aan graaf' van Bylandt, laatstelijk gezant teBerlyn, üresden en Weimar, vergunning verleend tot het aannemen en dragen der versierselen van ridder grootkruis der ordo van de Kroon , versierd met het lint van den liooden Adelaar en met geëmailleerde ster , van Albrecht den Dappere en van den Witten Valk, hem respectivelijk geschonken door Z. M. den Duitschen Keizer, Koning van Pruissen ; Z. M. den Koning van Saksen en Z. K. H. den Groot-Hertog van Saksen-Weimar. Bij Koninklijk besluit van 28 Mei 1871, n°. 28, is aan den heer A. baron Calkoen, op zijn verzoek , eervol ontslag verleend uit zijne betrekking van lid en voorzitter van het Muntcollegie, behoudens aanspraak op pensioen en zulks onder dankbetuiging voor de vele en goede diensten aan den lande bewezen. MINISTERIE VAN BINNENLANDSCHE ZAKEN. De Minister van Staat en van Binnenlandsche Zaken; Gelet op art. 13 der wet van 1 Junij 1865 ( Staatsblad n°. 59); Heeft goedgevonden te bepalen: 1*. dat de Commissie, belast met het examineren van hen die het diploma, vermeld in art. 16 der wet, wenschen te verkrijgen, zitting zal houden op Dingsdag 27 Junij e. k. en volgende dagen, te Utrecht; 2°. dat de Commissie, belast met het examineren van hen die eene acte van bevoegdheid als arts wenschen te verkrijgen, of hunne vroeger verkregene bevoegdheid verder wenschen uit te breiden, overeenkomstig artt. 27 en 28 dier wet, zitting zal houden op Maandag 12 Junij e. k. en volgende dagen, te Rotterdam; 3°. dat de Commissie, belast met het examineren van hen, die eene acte van bevoegdheid als hulpapotheker of' als apotheker wenschen te verkrijgen, zitting zal houden op 26 Junij e. k. en volgende dagen te Amsterdam. 'sGravenhage, 2 Junij 1871. Voor den Minister, De Secretaris-Generaal, Hubrecht.
---

BUITENLANDSCHE BERIGTEN. DUITSCHLAND.
De Deutsche lïeichs-Anzeiger berigt: » Z. Mi de Keizer en Koning heeft den dag voor den intogt der troepen in de hoofdstad op den 16den en hot daarop volgende kerkelijke vrede- en dankfeest op Zondag 18 Junij bepaald. Aan den intogt der troepen zullen het gardecorps in zijn geheel, en al de overige corpsen van het Duitsche leger door deputatien deel nemen." — Aan de Kölnische Zeitung wordt onder dagteekening van 31 Mei uit Berlyn gemeld: » De rijksdag was heden voltallig vergaderd en de aan de orde gestelde onderwerpen werden in de beste verstandhouding
tusschen de meerderheid van het Huis en de vertegenwoordigers der regeringen afgedaan. Daarentegen heerscht in de parlementaire kringen groote ontevredenheid over de houding der door de regeringondersteunde drukpers, vooral der Norddeutsche Allgemeine Zeitung, welke het reeds gelukkig uit den weg geruimde » misverstand", waartoe de aanneming der amendementen op de wet betreffende de inlijving van den Elsas en Lotharingen aanleiding had gegeven, te baat neemt om aan den rijksdag op overmoedigcm en kwetsenden toon de les te lezen. De National Zeitung van heden zegt: » In het belang der zaak en der geheele Duitsche ontwikkeling is de toon , dien de rijkskanselier gevoerd heeft, en dien de op zijne wenken lettende en den rijksdag gedienstig aanvallende dagbladen nabaauwen , in de hoogste mate te betreuren. Wanneer men voor eenen zoo bezadigden en vaderlandlievend gezinden rijksdag , als de tegenwoordige is , zoo weinig achting aan den dag legt, blinde onderwerping van hem vordert, en hem op eene wijze, die tegenover mannen weinig betaamt, bedreigt, in geval hij die onderwerping niet betoonen wil — dan is de schuld van mogelijk daaruit voortspruitende en den Staat benadeelende conflicten niet aan den rijksdag te wijten. Vooral de afgevaardigden uit de Zuid-Duitsche Staten gevoelen zich diep gekrenkt." Nu komt heden ook nog de meer dan halfofficiele Provinzial-Correspondenz insinueren, dat het bescheidene verzoek van het met overgroote meerderheid aangenomene voorstel des heeren von Bunsen ten gunste der behoeftige landweer- en reserve-mannen geschikt is om de krijgstucht bij het leger te ondermijnen! Op zulk een verwijt is ieder antwoord onmogelijk. Het regeren met het vertegenwoordigende stelsel moge in sommige opzigten niet gemakkelijk zijn, het brengt toch ook groote voordeelen mede; meent men dat stelsel niet te kunnen missen, dan behoort men ook de vertegenwoordiging op zoodanige wijze te behandelen waarop zij wegens hare roeping regtmatige aanspraak heeft." R U S L A N D. De twee staatscommissien voor de reorganisatie der Russische legermagt hebben in den laatsten tijd herhaaldelijk to zaïnen zitting gehouden, en wel ter behandeling der vraag : wat bij de invoering van het beginsel der algemeene dienstpligtigheid de duur der verpligte krijgsdienst zou moeten zijn. Naar de opgaven van den Golos , een Russisch dagblad van St Petersburg. heeft de meerderheid zich verklaard voor het voorstel om te bepalen dat de dienstpligtige gedurende zes jaren tot active dienst, en vervolgens gedurende negen jaren tot dienst bij de reserve gehouden is. ITALIË. De liberale dagbladen van Rome, ook de Liberia , die onder den invloed der Italiaansche overheid wordt geschreven, zijn zeer ontevreden over de handelwijze van den graaf d'Harcourt, den nieuwen gezant van Frankrijk bij den Heiligen Stoel; zij zeggen dat hij, hetzij op uitdruk - kelijken last van zijn gouvernement of uit eigen verkiezing, al het mogelijke doet om het publiek in de meening te brengen dat Frankrijk niet in de omverwerping van 's Pausen wereldlijke magt zal berusten. — In een door de Kölnische Zeitung medegedeeld schrijven uit Berlyn leest men: «Volgens de jongste bijzondere berigten uit Frankrijk willen de monarchaalgezinden in de Nationale Vergadering werkelijk eene poging doen om den graaf van Chambord tot de regering te roepen als Hendrik V. Zij zouden daarbij zeker geene tegenkanting van de zijde der geestelijkheid ontmoeten, te minder daar de graaf van Chambord zich in zijn jongste manifest geenszins tegen de clericale plannen ten aanzien van het wereldlijke gezag des Pausen verklaard heeft. De Fransche geestelijkheid woelt thans ter bevordering eener tusschenkomst van Frankrijk in Italië ten behoeve van den Paus Zij tracht de Fransche generaals te overtuigen dat alleen daardoor de luister en wapenroem van het door de Duitschers geslagene leger te heistellen is, en zij zoekt bij de regering te bewerken dat deze de zaak langs den diplomatieken weg inleide, door eene uitnoodiging aan de Europesche mogendheden tot het houden van een congres, met kennisgeving dat, in geval zij daartoe niet genegen mogten zijn , Frankrijk alléén zou handelen. ii Men zou het naauwlijks mogelijk achten dat eenige partij in Frankrijk thans, nu het land pas aan een bloedigen burgeroorlog ontkomen is, reeds weder avontuurlijke plannen ten opzigte van het buitenland kan vormen. Intusschen komen de bovenstaande berigten uit eene betrouwbare bron; ook stemmen zij overeen met. de strekkin" der clericale woelingen in andere landen. Hier kan nog bijgevoegd worden dat van de liberale zijde waarschuwingen uit Frankrijk naar Florence gezonden zijn, ten einde aldaar zoo spoedig mogelijk een fait accompli tot stand te brengen , en te voorkomen dat men door een Congres of eene Fransche interventie ten nadeele van Italie's belangen verraat worde."
FRANKRIJK Het officiele dagblad, in zijn nommer van verleden Maandag berigtend dat de heer Thiers den vorigen dag met eenige van de ministers Parys bezocht en er geruimen tijd vertoefd had, voegt daarbij: » Op de straten was het er vol menschen; allen snelden den heer Thiers te gemoet ; de mannen namen den hoed af; de vrouwen wuifden met den zakdoek; er werden kreten aangeheven om den heer Thiers hoogachting en blijdschap te betuigen. Overal op zijnen weg van Versailles naar Parys en terug werd hij door het publiek met blijken van geestdrift bejegend." — Een bij de Times ontvangen berigt uit Parys van verleden Woensdag zegt: » De jagt op opstandelingen wordt hier van huis tot huis voortgezet. Het blijft moeijelijk in of uit Parys te komen. Jourde, de gedelegeerde der Commune voor de finantien, is gevonden en gegrepen. In de meeste wijken van Parys is het vrij kalm; doch in Belleville ontbreekt het nog aan veiligheid voor persoon en leven; er worden aldaar nog geweerschoten uit vensters gedaan, ja soms door opstandelingen pistoolschoten op voorbijgaande officieren gelost. De opstandelingen vinden menig ingezeten bereidvaardig om hun eene schuilplaats te verleenen tot dat zij gelegenheid zullen vinden om uit Parys te geraken." Volgens berigten van het Daily News van Dingsdag werden er toen in Parys nog gedurig personen, vooral vrouwen en kinderen, die moordaanslagen op militairen gepleegd hadden en op heeterdaad betrapt waren, ter dood gebragt. Kr waren toen nog wel 200,000 geweren en 100,000 revolvers af te geven; zoo lang die in de hand der bevolking bleven, zou het in Parys min of meer onrustig blijven. — De bibliotheek , welke met het afgebrande gedeelte van de Louvre te loor ging, was de voormaals Keizerlijke bibliotheek , die wel niet veel zeldzame handschriften , maar rijke verzamelingen van prenten en etsen bevatte. De voornaamste kunstschatten uit de Tuilerien waren reeds voor eenigen tijd door den heer Jules Simon met hulp van eenige kunstenaars van naam naar de Louvre ovei-gebragt, en zullen zich dus waarschijnlijk onder de geredde voorwerpen bevinden. De heer Re'min heeft op last der regering den 24sten Mei eene voorloopige inspectie in Parys gehouden , en niet alleen het bovenstaande geruststellende berigt naar Versailles medegebragt, maar er bijgevoegd dat ook de Nationale bibliotheek, de bibliotheek van Mazarin en het paleis van het Instituut behouden zijn: doch dat men ook in de kelders van deze gebouwen petroleum en andere brandbare stoffen gevonden heeft, die blijkbaar 3edert geruimen tijd aldaar verzameld waren. ZWITSERLAND. Uit Bern wordt onder dagteekening van 29 Mei gemeld: » Met opzigt tot de uitlevering van personen, die wegens deelneming aan de jongste gebeurtenissen te Parys gevlugt zijn, zal Zwitserland zich op hetzelfde standpunt plaatsen als Engeland. Ten gevolge van een uitvoerig en grondig rapport van het eedgenootschappelijke departement van justitie en politie heeft de bondsraad besloten , dat ten aanzien van dergelijke vlugtelingen geene algemeene maatregelen genomen zullen worden, maar dat in elk afzonderlijk geval zal worden onderzocht en beoordeeld, of de betrokken persoon eenvoudig als politieke uitgewekene dan wel als gemeen misdadiger te beschouwen zij ; is het laatste het geval dan behoudt de bondsraad zich voor om hetzij de wijkplaats te weigeren, hetzij de uitlevering, zoo die verlangd wordt, te bewilligen . in welk geval de voorschriften van het tusschen Zwitserland en Frankrijk bestaande verdrag van uitlevering toegepast zullen worden. » Door de Biitsche regering is aan den bondsraad het sluiten van een uitleveringsverdrag voorgesteld , waarop dezerzijds geantwoord is met de verklaring dat men bereid is onderhandelingen te openen." BELGIE. De afschaffing van den lijfsdwang als middel om betaling van schuldvorderingen te verkrijgen, een van de wenschen der liberale partij in Belgie, is tot nu toe tegengehouden door den Senaat, die twee malen daartoe strekkende wetsbepalingen van de Kamer ontvangen maar telkens verworpen heeft. Thans is die aangelegenheid op nieuw in behandeling gebragt; het conservative ministerie heeft gisteren bij de Kamer eene wet voorgedragen tot gedeeltelijke afschaffing van den Igf-idwang , maar welke dien laat bestaan voor een grooter aantal gevallen , dan vroeger was voorgesteld, bepaaldelijk voor gevallen waarin het dagbladen betreft. — De heer Victor Hugo heeft afgezien van het voornemen om alvorens Belgie te verlaten , er nog een opzien barend tooneel aan te rigten; zonder het tot de aanwending van dwangmiddelen te laten komen, heeft hij gisteren Brussel verlaten, zich rigtend naar het groothertogdom Luxemburg, en niet, zoo als de Echo verzekerde, naar Nederland. De Brusselsche Echo zegt onder dagteekening van 2 Junij : » Gisteren werd ons uit Lausanne geschreven dat Pyat, een lid van de Parysche Commune, zich sedert 29 Mei in Genève bevond. Thans is bij ons gouvernement officieel berigt ontvangen dat hij benevens Paschal Grousset, den gedelegeerde der Commune voor de betrekkingen naar buiten , door de Zwitsersche overheid op het eedgenootschappelijke grondgebied gegrepen en in hechtenis gesteld is." ENGELAND. Het Engelsche gouvernement, niet ongenegen zijnde om zijn telegraaph-net te stellen onder de bepalingen die door de meeste Staten van het vaste land in onderling overleg zijn vastgesteld, heeft berigt naar Florence gezonden dat het zich zou doen vertegenwoordigen op de aldaar in dit jaar te houden telegraaph-conferentie. — Dezer dagen hebben de twee huizen van het Parlement zich vereenigd met eene bill, bepalende dat, » daar zekere kermissen in Engeland en Wales nutteloos, eene bron van onzedelijkheid, en zeer nadeolig voor de bevolking zijn de afschaffing van zoodanige kermissen door het gouvernement, op voorstel van zekere plaatselijke overheden, gelast kan worden. TURKTE. De uitkomst der in Rumame gehouden verkiezingen tot zamenstelling eener nieuwe volksvertegenwoordiging is thans volledig bekend. » Zij is nog gunstiger — zegt het Brusselsche dagblad Le Nord —
dan de regering had durven hopen. Het ministerie heeft thans eene meerderheid in de Kamer voor zich, zoo talrijk en zoo goed aaneen gesloten, als geen van zijne voorgangers ooit heeft gehad. Verrassend, en eene aangename verrassing, was vooral de uitkomst der stemuitbrenging in de steden ; aldaar was de partij der Rooden vroeger meester ; doch ditmaal heeft zij er vruchteloos getracht de meerderheid voor hare candidaten te verkrijgen; trouwens het was ook in Rumanie algemeen bekend hoe in Parys werd huis gehouden door de vrienden en geestverwanten van Bratiano en Rosetti, de leiders der Rumanische woelgeesten." TELEGRAPHISCHE BERIGTEN Versailles, 1 Junij. Het Journal Offlciel bevat een besluit, bepalende dat van de artikelen, welke buiten 's lands voor de marine en het leger aangekocht worden, regten van invoer moeten worden betaald. Bij eene verordening van den maarschalk Mac Mahon is bepaald, dat de schouwburgen voorloopig geene voorstellingen mogen geven, dan met speciale mastijnng. Bij eene andere verordening wordt het venten van dagbladen in de straten verboden. Versailles, 1 Junij. In de zitting van de Nationale Vergadering is door een lid een wets-ontwerp ingediend. strekkende om een crediet te verleenen voor de vestiging der onderscheiden ministerien in Versailles. Door de regterzijde werd verlangd dat de behandeling van dat voorstel voor urgent verklaard zou worden. De heer Thiers zeide daarop dat de regering geene overhaaste beslissing wenscht te nemen omtrent het vraagstuk der vestiging in de hoofdstad. De ministerraad zal zich te Versailles blijven vereenigen; de meeste ministers zullen aldaar verblijf houden; maar het is onmogelijk om er de ministerien van oorlog en finantien te plaatsen en er aan hunne ambtenaren huisvesting te verschaffen. Hij deed opmerken dat, wanneer er dezer dagen eene leening wordt uitgeschreven, het tot groote ongelegenheden aanleiding zou geven indien de minister van finantien zich te Versailles bevond. De rede van den heer Thiers word levendig toegejuicht, en er werd niet verder op de urgent verklaring van het voorstel aangedrongen. De minister van justitie diende een wets-ontwerp tot reorganisatie van den Staatsraad in. Op voorstel van den heer Villeseur werd bepaald dat het onderzoek der geloofsbrieven van den prins van Joinville en den hertog van Aumale op aanstaanden Maandag zal plaats hebben. Versailles, 1 Junij (des avonds). Naar men verzekert zal de heer Lambrecht tot minister van binnenlandsche zaken, en de heer Lefranc tot minister van openbare werken benoemd worden. Officieel is bekend gemaakt dat de gemeenschap met Parys aanstaanden Zaturdag geheel vrij zal zijn. St. Denis, 1 Junij. Le Gaulois verlangt dat met onverbiddelijke gestrengheid ten aanzien der opstandelingen gehandeld worde, en betoogt dat Frankrijk door het gebeurde regt verkregen heeft om Parys onder strenge controle te stellen. La France verlangt dat de beschuldigden aan een regelmatig geregtelijk onderzoek onderworpen, alleen de ware schuldigen ter dood gebragt en de slagtoffers van dwaling en verleiding zachter gestraft worden. Parys, 1 Junij (des avondsU Het Journal des Débats gelooft dat de ministers van den 4den September hunnen tijd gehad hebben en van het tooneel behooren af' te treden. Het keurt de benoeming van den heer Ferry tot maire van Parys af, en zegt dat, zoo de heer Favre minister blijft, zulks het meest in zijn eigenbelang te betreuren zou zijn. Parys, 2 Junij (des morgens). Rochef'ort is nog niet gevonmisd. De krijgsraad zal zijne werkzaamheden niet voor Zaturdag aanvangen. Rochefort wordt beschuldigd van opruijing tot burgeroorlog, plundering en diefstal. De huiszoekingen ter opsporing van wapenen duren voort. Londen, 2 Junij. Een door den prins Napoleon aan den heer Favre gerigte brief bevat hevige beschuldigingen tegen de manften van den 4den September, benevens het betoog dat de eenige hechte grondslag voor eene regering in Frankrijk gelegen is in een beroep op het volk, en dat het Frankrijks pligt is zoodanig beroep te vorderen. Volgens geruchten zou Victor Hugo hier aangekomen zijn. St. Petersburg, 1 Junij. Naar men verneemt zal de generaal Leflo tot gezant van Frankrijk alhier benoemd worden. Florence. 1 Junij. De Kamer van Afgevaardigden heeft het voorstel van den heer Laporta, om de zittingen onverwijld te verdagen, verworpen , en zich daarentegen vereenigd met het voorstel der regering om eenige dringend noodzakelijke wetten, zoo als die betreffende de legerorganisatie en de openbare veiligheid, nog vóór de verplaatsing van den regeringszetel te behandelen. Rome, 2 Junij. De pauselijke korvet Immaculata Concepcione vertrekt dezer dagen naar Toulo ï om namens den Paus een geschenk van 60,000 francs voor behoeftige Paryzenaars en eenige kisten met gewijde voorwerpen voor geplunderde kerken over te brengen. Lissabon, 2 Junij. Daar het ministerie in eene quaestie betreffende de marine eene nederlaag in de Kamer heeft geleden, heeft de markies d'Avila de beslissing des Konings gevraagd, die besloten heeft de Kamer te ontbinden en nieuwe verkiezingon in Julij te bevelen. Pera, 1 Junij. Er is eene leening van 6 millioen ponden nominaal met het Credit General gesloten, tegen den koers van 68 pet., eene rente van 6 pet. en eene amortisatie van 1 pet., op onderpand van de Egyptische schatting. Washington, 1 Junij. Gedurende de vorige maand is de nationale schuld met 4,439,000 dollars verminderd. Op dit oogenblik bevindt zich in de schatkist voor 89 3 / 4 millioen aan klinkende munt en voor 8V 4 millioen aan papiergeld. New York, 1 Junij. Goud-agio 12V g . Londen, 1 Junij. Blijkens den heden verschenen weekstaat was de stand der Bank als volgt: totale reserve £ 15,544,416; banknoten in omloop £ 24,299,980; voorraad edel metaal £ 24,844,396; portefeuille £ 17,295,901; rekening met particulieren £ 18,408,202; rekening met de schatkist £ 9,239,084; reserve van banknoten £ 14,895,170 °
---

