NEDERLANDEN. 's GRAVENHAGE, den 23sten Junij 1871.
Bij Koninklijk besluit van 22 Junij 1871, n°. 16, is aan de na te melden officieren bij de dienstdoende schutterijen, onder gehoudenheid tot het volbrengen van de op hen uit kracht der wet nog rustende schutterlijke verpligtingen als gewoon lid der schutterij bij de reserve, met al de gevolgen daaraan bij de wet gehecht, op hun verzoek, eervol ontslag verleend, als: bij die te Rotterdam, aan A. van Hoboken Jz., als 1ste luitenant; bij die te Amsterdam, aan D. Tromp, als kapitein. En zijn voorts bij de dienstdoende schutterijen benoemd: bij die te Breda, tot 2den luitenant mr. M. P. M. van Dam, thans schutter: bij die te Rotterdam, tot lsten luitenant A. Maingay, thans 2de luitenant; tot 2den luitenant M. J. Polak, thans sergeant; bij die te Leiden, tot 2den luitenant a la suite A. Hartevelt en F. H. Parmentier, beiden thans sergeant; bij die te Deventer, tot kapitein W. H. Cost-Budde,«thans 1ste luitenant; tot lsten luitenant C. van Eek, thans 2de luitenant. Bij Zijner Majesteits besluit van 17 Junij 1870, n°. 23, is aan den heer Chs. Canoy, te Luik, vergunning verleend tot het aannemen en dragen der versierselen van ridder der orde van den Nischan Iftihar , hem door Zijne Hoogheid den Bey van Tunis geschonken. Bij Koninklijk besluit van 21 Junij 1871, n°. 17, zijn bij het Departement van Finantien benoemd: tot inspecteur der posterijen aan het Departement van Finantien de heer A. Jansen, thans commies aldaar; tot commies, de heeren W. J. van Maanen en J. Jungius, thans adjunct-commiesen; tot adjunct-commies , de heeren S. J. Versfeit, W. J. van Sandick, N. G. Nieuwenhuisen en B. Folkers, thans eerste klerken. Bij Koninklijk besluit van 21 Junij 1871, n°. 18, zijn benoemd: tot voorzitter van het Muntcollegie de hech- mr. L. C. Hora Siccama, thans lid van hetzelve, met bepaling dat hij zal belast blijven met de werkzaamheden van waardijn, en met ontheffing der werkzaamheden van secretaris, hem bij Zijner Majesteits besluit van 17 Junij 1860, n°. 7H, opgedragen : tot lid van het Muntcollegie. belast met de werkzaamheden van secretaris, de heer jhr. mr. M. M. van Asch van Wijck, thans adjunctsecretaris ; bevorderd bij 's Rijks Munt: tot referendaris, de heer mr. L. W. A. Besier, thans commies; tot commies, de heer J. C. van Eelde, thans adjunct-commies; tot commies-boekhouder, de heer F. W. Klokke, thans boekhouder. Bij besluit van den 20sten dezer, n". 21, heeft Zijne Majesteit goedgevonden : 1°. den majoor .T. H. Wichers, commandant van het koloniaal werfdepot, eervol te ontheffen van zijn tegenwoordig bevel over genoemd depót, en hem in verband daarmede in zijnen rang over te plaatsen bij het 5de regement infanterie; en 2°. te benoemen tot commandant van het koloniaal werfdepot den majoor L. M. E. Wilhelmie, van genoemd regement. Bij besluit van den 20sten dezer, n°. 28, heeft Zijne Majesteit goedgevonden : 1°. den luitenant-kolonel C. M. de Jongh van Rodenburgh, van het 8ste regement infanterie, op zijne aanvrage, krachtens art. 42, § la, der wet van den 28sten Augustus 1851 (Staatsblad n°. 128), op pensioen te stellen , en het bedrag van dat pensioen , ingevolge art. 14 a der wet van den 28sten Augustus 1851 ( Staatsblad n°. 129), te bepalen op f1500 'sjaars; 2°. aan genoemden luitenant-kolonel den rang te verleenen van kolonel. Bij besluit van den 20sten dezer, n". 29, heeft Zijne Majesteit goedgevonden te benoemen: bij den grooten staf van het leger, tot majoor, Hoogstdeszelfs adjudant, den kapitein jhr. C. H. F. Du Monceau, van dien staf; bij het wapen der infanterie, bij het 8ste regement, tot luitenantkolonel den majoor L. J. G. Gijsen, van het corps; on tot majoor den kapitein C. J. J. Bijleveld, van het regement grenadiers en jagers.
---

BUITENLANDSCHE BERIGTEN. FRANKRIJK.
Volgens een berigt van den Constxtutxonnél zullen de krijgsraden, welke gevormd zijn om over de Parysche opstandelingen regt te spreken,
hunne teregtzittingen op 26 Junij aanvangen. Op dien dag zal de derde van die raden zijne werkzaamheden aanvangen met het geding tegen Rochefort; terstond daarop zullen Rossel en Lullier voor dien krijgsraad te regt staan. — De heer Jeröme David, een van de gewezen dienaren der Keizerlijke regering, heeft zich met een schrijven van 18 Junij bij de kiezers van het departement der Gironde aanbevolen voor de aanstaande verkiezing van leden der Nationale Vergadering, n Ik ben tot volksafgevaardigde verkozen geworden — schrijft hij — toen ons land in eenen bloeijenden staat was; ik acht het mijnen pligt thans, nu het land in het ongeluk is, wederom naar die eer te dingen. » Mijne candidatuur zal de onregtvaardige en hartstogtelijke aanvallen , waaraan ik gedurende mijne afwezigheid heb blootgestaan , zekerlijk doen hervatten ; ik wacht ze af met die gerustheid, welke uit een eerlijk en onbezwaard geweten voortkomt. « De handelsvrijheid verkeert hier te lande in ernstig gevaar; buitendien behoort tot de finantiele voorstellen des gouvernements eene verhooging der belasting op de dranken met vijftig millioen francs. Alzoo zijn de voornaamste belangen van het departement der Gironde in het spel betrokken. Bij het Wetgevend Ligchaam was ik een van de voorstanders en verdedigers der handelsvrijheid. Welligt zullen de kiezers van oordeel zijn dat de tegenwoordige afgevaardigden van de Gironde eenen nuttigen bijstand in mijne kennis en ervaring zullen vinden." De hertog van Chartres, een kleinzoon van wijlen den Koning Lodewijk Philips, heeft eene hem door Vendeesclie kiezers aangeboden candidatuur afgewezen om reden dat de prinsen van Prleans onlangs beloofd hadden zich bij de aanstaande verkiezingen te zullen wachten voor al wat opschudding of spanning in de gemoederen zou kunnen te weeg brengen. — De Times van Woensdag geeft een schrijven van zijnen Paryschen correspondent, waarin het volgende voorkomt: » Het uitstel der wapenschouwing, welke den 18den dezer döor den heer Thiers en de Nationale Vergadering over het leger van Parys zou gehouden zijn (welk uitstel zich uit de ongunstige weersgesteldheid volkomen laat verklaren) heeft aanleiding tot velerlei gissingen en geruchten gegeven. Zoo wordt er door sommige lieden gezegd dat de regering de wapenschouwing onraadzaam heeft geacht omdat het leger in eene misnoegde stemming verkeert en meer en meer op de hand der Bonapartisten is, en omdat het Keizerlijkgezinde deel der legermagt slechts op eene gunstige gelegenheid wacht om zich voor de wederoprigting van den Keizerlijken troon te verklaren. Die en andere dergelijke gissingen hebben noch grond noch beduidenis, behalve zoover zij gebrek aan vertrouwen op de bestendigheid der bestaande orde van zaken verraden; de duurzaamheid daarvan wordt zelfs betwijfeld door velen welke van harte gaarne daaraan zouden willen gelooven. •> Zonder te deelen in die twijfeling moet ik evenwel berigten dat de regering noodig acht het oude legercorps der Keizerlijke garde te ontbinden , en dat die xegementen van het oude leger , waarin zich eenig blijk van overhelling tot de Bonapartisten-partij mogt voordoen , naar Algerie zullen worden gezonden om er den opstand der iulandsche bevolking geheel te dempen en er vervolgens garnizoen te houden " — Het Fransche gouvernement is, gelijk de heer Thiers in zijne rede tot verdediging der leeningswet in de zitting der Nationale Vergadering van 20 Junij zeide, van meening dat het, wanneer de thans voorgenomen geldleening zal zijn gesloten, drie jaren lang de zaken naar zijn ficantieel plan zal kunnen gaande houden en in alle noodige en wenschelijke uitgaven zal kunnen voorzien zonder nieuwe geldleening; eerst over drie jaren zou het noodig kunnen worden wederom gebruik van 's lands crediet te maken. Onder de uitgaven welke de regering voor de eerstvolgende jaren voorgenomen heeft, behoort eene belangrijke som tot schulddelging, namelijk eene jaarlijksche uitkeering'van twee honderd millioen francs tot teruggave der van de Bank van Frankrijk ontvangen voorschotten. Dit punt besprekend gaf de heer Thiers gunstige inlichtingen omtrent den staat van de zaken der Bank. Zij heeft thans 520 millioen francs aan specie in kas , en aan bankbiljetten een totaal bedrag in omloop van nagenoeg 2200 millioen francs, dat is 200 millioen minder dan zij naar de wet hebben mag; bevoegdheid tot het uitgeven van meer papier dan de bestaande wet vergunt, wordt door het bestuur der Bank voor alsnog niet gewenscht of noodig geacht. Hoewel de Bank met het begin des oor logs ontheven is van de verpligting om hare biljetten aan toonder tegen baar geld in te wisselen , hebben die biljetten niet de minste depreciatie ondergaan , maar zich in de circulatie steeds gehouden op de nominale waarde, uitgedrukt in baar geld. De heer Thiers zeide verder dat de regering thans drie per cent jaar-rente aan de Bank voor hare voorschotten betaalde, doch in het volgende jaar denkelijk niet meer dan e'e'n per cent daarvoor zou betalen. Hij meende de verwachting van groote besparingen bij de staatsuitgaven te moeten matigen; op dien weg zou er zijns inziens niet twee honderd millioen francs in het jaar, gelijk sommige redenaren gezegd
hadden, voor de schatkist te winnen zijn, maar slechts 120, hoogstens 150 millioen. Frankrijks jaarlijksche productie meende hij op vijftien a zeventien duizend millioenen francs te kunnen schatten: waaruit hij de gevolgtrekking afleidde dat do voorgedragen belasting-verhooging, 420 millioen francs in het jaar bedragende, niet te drukkend voor het land zou zijn. Het Bewind van Nationale Verdediging heeft voor krijgsuitgaven beschikt over eene som van 500 millioen francs, toebehoorende aan spaarbanken en door deze, ingevolge wettelijke voorschriften, aan de regering in bewaring gegeven. Deze som moet door de schatkist worden terug betaald. Dien ten gevolge is door de Nationale Vergadering, op voorstel van eenige leden, in de leeningswet eene bepaling opgenomen, volgens welke de eigenaren van aan spaarbanken toevertrouwde en door de schatkist gebruikte gelden deze sommen zullen kunnen doen strekken tot betaling van inschrijvingen in de nieuwe geldleening in geval zij dezen vorm van restitutie verkieslijk mogten achten : zullende het totaal der uit dien hoofde ontvangen inschrijvingen niet in mindering van het wettelijk bepaalde maximum der leening komen, maar boven en behalve dezelve inschrijvingen tot een totaal van 2000 millioen francs aangenomen mogen worden. DUITSCHLAND. De officieuse lierlynsche Neue Preussische of Kreuz-Zeitung van gisteren bevat het volgende opmerkelijke artikel: «Een eigenaardig verschijnsel in het parlementaire leven des Duitschen Rijks is de zoogenaamde »clericale fractie" van den Rijksdag — eene fractie welke te vergeefs tracht zich den schijn eener politieke kleur te geven, door zich zelve »fractie van het centrum" te noemen. »Gevormd en geleid door de hoofden van die partij in de katholieke kerk, welke als bent- en bondgenoote van het Eomeinsche Jesuitismus beschouwd moet worden , heeft zij alle middelen van kerkelijke en politieke agitatie in het werk gesteld om het tot stand komen der eenheid van Duitschland en de vestiging des Dnitschen rijks te beletten ; het ligt niet aan haren goeden wil noch aan hare ijverige pogingen dat de eene zoowel als de andere desniettegenstaande tot stand is gebragt. n Natuurlijk was het niet raadzaam tegenover het voldongen feiten het luide vreugdebetoon des Duitschen volks in de eenmaal aangenomen stelling te volharden; maar aan den anderen kant was het eene spoedig voorbijgaande hersenschim zich ook met eene innerlijke verandering van die partij te vleijen. Wel scheen het als of zelfs de Roomsche Stoel de nieuwe vestiging van het Duitsche Rijk met bijval en hoop begroette: wel verzekerden de woordvoerder* dier partij dat zij tegenover het voldongen feit van hunne oppositie afzagen en voortaan even goede Duitsche patriotten zouden zijn als ieder ander. Doch ongelukkig waren dit alles slechts woorden , waarmede de daden weinig strookten. ii In ieder geval is het moeijelijk te gelooven dat eene partij het ernstig met de eenheid van Duitschland meenen kan , wanneer zij terstond bij de vestiging dier eenheid de tweespalt op den voorgrond stelt, die Duitschland het bloedigst verscheurd en sedert meer dan drie eeuwen het Duitsche rijk verdeeld heeft, de confessionele tweespalt tusschen katholieken en evangelischen. Het kan geenen anderen naam verdienen dan de eenheid met de ergste tweedragt te beginnen , wanneer men in een politiek-parlementair ligchaam , hetwelk de Duitsche natie en hare eenheid vertegenwoordigen moet, de politieke partijvorming doet berusten op den grondslag der geloofsbelijdenis en van het kerkelijk beginsel. En kerkelijk zoowel als confessioneel is de grondslag waarop de katholieke fractie zich gevestigd heeft en manoeuvreert — h etgeen ten duidelijkste daaruit blijkt dat in haar midden alle politieke kleurschakeringen eene plaats gevonden hebben, van den katholieken kamerheer af tot den katholieken barrikadenheld toe, en dat bij haar geene andere wet lieerscht, dan die van onvoorwaardelijke gehoorzaamheid aan het kerkelijk parool. ii Welk voordeel de leiders dezer fractie van haar optreden voor de katholieke kerk verwachten, is eene tot dus ver nog niet beantwoorde vraag. De fractie en hare leiders kunnen onmogelijk verwachten, dat de rijksregering genegen zou zijn om hen als hare vrienden te beschouwen: zij moeten inzien dat het ook in het vervolg vergeefsche moeite voor hen zijn zal , zich zelve en de op het beginsel van volslagen absolutismus gereorganiseerde roomsche kerk aan de Duitsche regeringen aan te bevelen als behoeders der conservative belangen van Duitschland. ti Voorzeker heeft met name de Pruissische regering het bewijs geleverd en den roem verdiend, dat onder haar de katholieke kerk de meeste vrijheid en achting geniet, en zeker zal die regering nooit ophouden hare katholieke onderdanen, gelijk tot nu toe, met welwillendheid en regtvaardigheid te behandelen. Wij hopen dit, gelijk wij aan hare handelwijs in dezen steeds luide onzen bijval geschonken hebben. Maar nooit kan en zal die zelfde regering de hand er toe leenen om eene partij in het politieke te bevestigen en te versterken , welke naar geen ander doel streeft, dan om de oude, lang vergeten aanspraken van het Pausdom te doen herleven, en niet enkel den strijd tusschen de onderscheiden confessien, maar ook den strijd tusschen het geestelijke en het wereldlijke gezag weder te doen ontbranden. nEn nog minder dan de Pruissische kan de Rijks-regering zulk een overbrengen van het kerkelijke streven op het politieke gebied begunstigen . daar de rijksconstitutie over het geheel niets met kerkelijke zaken te doen heeft, en hier dus ook geene aanleiding bestaat voor het voorwendsel hetwelk in de Pruissische landsvertegenwoordiging ten minste nog eenigen zin heeft: de pligt namelijk om de regten en instellingen der katholieke kerk te behartigen en te verdedigen. >i Daarom heeft dan ook, naar wij vernemen, de Rijksregering zich bereids genoopt gezien om de houding der katholieke fractie officieel in Rome ter sprake te brengen, en haar vertoog heeft ten gevolge gehad, dat de cardinaal staats-secretaris Antonelli het geheele optreden der katholieke fractie in de ondubbelzinnigste woorden gedesavoueerd en afgekeurd heoft. » Wij zouden het levendig betreuren , indien de Duitsche ultramontanen , ook niettegenstaande deze teregtwijzing, op den ingeslagen weg volhardden , of wanneer hunne beschermers te Rome de bovenhand mogten behouden. De Duitsche rijksregering, welke tegenover de agitatien der clericale fractie eene zekere lijdzaamheid betoond heeft, zal waarschijnlijk niet in het geval zijn van zich tegenover eene voortdurende aanranding tot bloot verdedigende maatregelen te beperken. Zij zal veel eer, en wel reeds zeer
spoedig, moeten besluiten om op verdere aanvallen ook varn haren kant met aanvallende maatregelen te antwoorden , en wel even zeer naar binnen als naar buiten: eene ontwikkeling, tep aanzien van welke de ultramontane partij zich niet behoort te ontveinzen, dat zij geene gunstige resultaten voor de roomsche kerk zal opleveren! ii Was reeds voor drie eeuwen in Duitschland de Dtoitsche geest sterker dan de Roomsche geest, hoe veel te meer zal hij dit thans zijn, nu Rome niet meer de hoofdstad der wereld maar reeds bijna de hoofdstad van het koningrijk Italië is, en nu de Duitsche Keizerskroon niet op het hoofd van eenen Spanjaard, maar van een Duitschen Vorst rust!" — De Koning van Griekenland is den 20sten Junij te Lnbeck aangekomen en van daar met eene gereed liggende Deensehe oorlogsstoomboot regtstreeks naar Kopenhagen vertrokken. SPANJE. Naar hetgeen uit Madrid, onder dagteekening van 19 Junrj, geschreven wordt, scheen hot gansche ministerie den Koning zijn ontslag te zullen aanbieden, terwijl de heer Moret, de tegenstreving van de budgetcommissie der Kamer moede zijnde, volstrekt weigerde aan het hoofd van het departement van finantien te blijven. Een Carlist deed in de zitting der Kamer van Afgevaardigden van 18 Junij een voorstel om hartelijke deelneming in het pauselijke jubelfeest tc betuigen; hij voegde daarbij beschouwingen van zulken aard dat zijn voorstel een aanval op het koningrijk Italië, op het vorstelijke huis van Savoije, hetwelk thans ook in Spanje regeert, en op de liberale begrippen in het algemeen werd. Dit gaf aanleiding tot eene hartstogtelijke woordenwisseling: er vielen scheldwoorden tusschen een conser/atiet' en een liberaal lid; de eerstbedoelde gaf daarop den andere een vuistslag in het aangezigt en wierp hom op de bank neder. Leden van de meerderheid snelden toe om den aangevallene bij te staan ; de Carlistische leden zochten den aanvaller uit de klem te helpen ; kortom, het werd een gevecht tusschen het conservative gedeelte der oppositiepartij en de meerderheid; eenen tijd lang waren zij met vuisten en rottingen handgemeen; terwijl de republikeinsche partij den strijd bedaard en schouder-ophalend aanzag. Het voorstel werd ten slotte door de Kamer wegens deszelf< politieke bijbedoelingen verworpen. Te Madrid is in den avond van 18 Junij door volkshoopen baldadig stoornis gebragt in de illuminatien en andere demonstratien, waartoe het Pauselijke jubelfeest aan vele ingezetenen aanleiding had gegeven. Volgens e«n berigt van de Indépendance Beige zou de Madridsche politie die gewelddadigheden , zoo al niet aangemoedigd, dan toch toegelaten hebben, dewijl zij in de bedoelde vreugdeblijken eene demonstratie tegen de nieuwe dynastie zag. ZWITSERLAND. De eedgenoodschappelijke bondsraad heeft bij de bondsvergadering een nieuw crediet van omstreeks 5 millioen francs aangevraagd , voor de voltooijing der wapening van het bondsleger. ENGELAND. De uitkomsten der tienjarige volkstelling, in April jl. in het Britsche Koningrijk gehouden , zijn thans openbaar gemaakt en zijn , naar het oordeel althans der Times , van gunstigen en verblijdenden aard. Engeland met Wales telt thans 22,704,108 inwoners, dat is 2,(>37,884 meer dan in 1861; Schotland 3,858,613, dat is 296,319 meer; Ierland 5,402,759, dat is 396.208 minder dan in 1861: het Vereenigd Koningrijk 31,465,480 inwoners, dat is ruim twee millioen meer dan in 1861. Aangaande Ierland wordt door de Times opgemerkt dat de bevolking er door landverhuizing van 1851 tot 1861 twaalf, en van 1861 tot 1871 slechts zeven percent afgenomen is. — Gisteren-avond moet in het Lagerhuis de discussie over de voordragt der regering, strekkende tot invoering der geheime stemuitbrenging en in het algemeen tot betere verzekering van de vrijheid, eerlijkheid en ordelijkheid der verkiezingen , na herhaalde verschuiving eindelijk aangevangen zijn. Waartoe zij leiden zal is nog niet vooruit te zien. De voorste gelederen der liberale partij, wier ondersteuning schier onmisbaar voor de voortduring van het tegenwoordige bewind is, stellen hoogen prijs op die bill, en wenschen ze ten spoedigste tot stand te zien komen, opdat zij reeds dadelijk in werking zou kunnen treden in geval het liberale ministerie zich tot het ontbinden van het Lagerhuis gedrongen mogt zien. Doch vele gematigd liberalen hebben, gelijk ook uit een hoofdartikel der Times van 21 Junij blijkt, bedenkingen tegen de bill; zij beweren dat de kiezer, het stemregt voor het algemeens welzijn en niet als middel ter bevordering van eigen belang ontvangen hebbende , hetzelve onder toezigt van , onder verantwoordelijkheid aan het publiek behoort uit te oefenen; dat de geheime stemuitbrenging geen afdoend middel tegen omkooping en bevreesdmaking is ; dat zij daarentegen gelegenheid tot andere misbruiken geeft, en in strijd is met den Engelschen volksaard. Bij die openlijk uitgesproken bedenkingen komt iets anders, gelijk het Brusselsche dagblad le Nord doet opmerken, namelijk de innerlijke beduchtheid voor den invloed der demokratische begrippen , welke door de jongste uitbreiding des stemregts in Engeland eene magt hebben verkregen, die tot nu toe slechts voor het oog van den staatkundige zigtbaar is, maar zich door daden zou toonen zoodra er eene aanleiding voor de volksmenners en voor do min gegoede volksklassen kwam om zich te doen gelden. Nu zouden de gegoede klassen den invloed, dien zij thans nog zydelings op de stemmen der min gegoede kiezers hebben, door de invoering der geheime stemuitbrenging verliezen; en het gevolg zou zijn dat ten platten lande de voorstanders der hervorming van het grondeigendomsregt, in de steden decandidaten der Internationale en der socialisten de meeste stemmen verkregen. Die onderscheiden beweegredenen hebben de gematigd liberale parlementsleden ongunstig voor do gemelde voordragt der regering gestemd. Dit blijkt ook uit het groote aantal amendementen hetwelk van die zijde reeds op de bill is ingediend; de conservative partij schijnt daarbij, zegt de Times , een nog grooter aantal te zullen voegen. Dat blad verwacht dan ook dat de bill, na door het Lagerhuis ten tweeden male gelezen, dat is in beginsel aangenomen te zijn, bij de behandeling der artikelen op tijdsgebrek schipbreuk lijden en in dit jaar niet tot stand komen zal.
TELEGRAPHISCHE B E R I G T E N. Parys, 22 Junij (Indépendance Beige ) De prijs van uitgifte der groote leening is op 82'/» per cent gesteld; de inschrijving staat open van 26 tot 30 Junij, maar zal, indien het maximum der aan te nemen inschrijvingen eerder bereikt wordt, alsdan onverwijld worden gesloten. De eerste storting is van 15 per cent; het overige moet in 16 termijnen worden betaald. V ersailles , 23 Junij. De inschrijving in de geldleening zal denkelijk op 27 Junij opengesteld worden. De eerste storting bedraagt 12 percent; het overige nioet in 16 maandelijksche termijnen worden gestort. De eerste rentebetaling zal op 15 Augustus aanstaande geschieden, en vervolgens wordt de rente ieder vierendeel jaars betaald. Uit het buitenland komen groote aanvragen om inschrijvingen. Het is onwaar dat de verkiezingen voor de Departementsraden op 16 September aanstaande gesteld zijn. Londen , 23 Junij. De Times maakt eenen brief van den heer Guizot aan den heer Grévy openbaar , waarin gezegd wordt dat het ■Gouvernement der nationale verdediging de eer des lands gered heeft door de langdurige verwering van Parys : dat de heer Thiers den moed hoeft gehad om den vrede te teekenen en de anarchie te bestrijden ; dat Thiers en de Nationale Vergadering hunnen pligt gedaan hebben ; doch dat het nog niet het geschikte tijdstip is om eene regering te kiezen. De heer Guizot geeft den raad dat geheel Frankrijk deel neme aan de verkiezingen tot aanvulling der Nationale Vergadering, die voor de toekomst des lands van het uiterste gewigt zijn. Volgens hem moet de aan te nemen regeringsvorm of de niet-revolutionaire republiek, of de waarachtig constitutionele monarchie zijn. Om daartoe te geraken behoort tusschen den heer Thiers en de Nationale Vergadering volmaakte eensgezindheid te bestaan. Berlyn , 23 Junij. De ochtendbladen bevatten een schrijven van den vorst von Bismarck aan het lid van den Rijksdag, den heer von Frankenberg, aangaande de houding der katholieke fractie (fractie van het centrum) in den Rijksdag, welke feitelijk in dezelfde rigting werkzaam is als diegenen, die het herstel des Duitschen rijks in beginsel bestrijden. De vorst von Bismarck bevestigt dat de cardinaal Antonelli aan den graaf Tautlkirchen ondubbelzinnig verklaard heeft dat de houding dier fractie door het hoogste kerkelijke gezag afgekeurd wordt; de vorst voegt er bij, dat het niet twijfelachtig is, dat Antonelli daarmede het persoonlijke gevoelen van den Paus heeft uitgedrukt. Berlyn, 23 Junij. Do heer de Gabriac, dus ver secretaris bij het Fransche gezantschap te St. Petersburg en onlangs tot zaakgelastigde te Berlyn benoemd, is gisteren op de reis van St. Petersburg naar Versailles hier aangekomen en heeft zijne reis terstond voortgezet. Hij wordt over acht dagen terug verwacht om zijne betrekking te aanvaarden. Berlyn, 23 Junij. Gisteren is tusschen Rackwitz en Zschortau een spoortrein met uit Frankrijk terugkeerende Pommersche troepen uit het spoor geraakt ton gevolge van gebreken ontstaan aan Fransche spoorwagens. Volgens gerucht zijn 2 onderofficieren en 21 manschappen omgekomen en 1 officier en 40 manschappen gekwetst. Brussel , 22 Junij. Bij eenen brief aan de chefs der burgerwacht heeft de burgemeester van Brussel hun dank betuigd voor den ijver dien zij betoond hebben, om onder alle omstandigheden de rust te handhaven. In den brief wordt gezegd dat zulk eene houding de lieden, die onrust zoeken te stoken , ontmoedigen en tot nadenken brengen zal. Kopexhagf.n , 21 Junij des avonds. De Koning Georg van Griekenland is hier zoo even aangekomen en met blijken van geestdrift ontvangen. Na een korststondig verblijf alhier zal hij verscheiden andere hoven van Europa bezoeken. Bucharest , 22 Junij. De Kamer heeft de reeds vermelde wet betreffende eene geldleening met geringe wijzigingen aangenomen. New York, 22 Junij. Goud-agio 12 3 / s -
---

