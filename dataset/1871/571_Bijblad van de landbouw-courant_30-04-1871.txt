DE PHYLLOXERA. VASTATRIX , DE OORZAAK DER NIEUWE WIJNSTOK-ZIEKTE.
(Met 4 afbeeldingen.)
Wij achten het niet ongepast over dit insect alsnog een enkel woord in het midden te brengen na de reeds daarover gedane mededeelingen in N°. 2 der Landbouw-Courant van dit jaar, en wij ontleenen daarom het volgende, verkort, aan een opstel, voorkomende in het Journal agr. prat. In fig. 1 is voorgesteld het vrouwelijk insect en de eij eren er van vergroot; aa' zijn de voelhoorns, bb' de zuigsnuit, c het ei, wegens doorzigtigheid in het moederligchaam zigtbaar ; de middelste afbeelding stelt het ei vergroot voor.
Men herinnert zich, dat de Sociélé deB agriculteurs de France eene commissie benoemde om de nieuwe ziekte van den wijnstok na te gaan, en dat deze als oorzaak daarvan eene bladluis, Phylloxera vastatrix , leerde kennen. PLANCHON heeft nu daaromtrent medegedeeld, dat de meest voorkomende vorm die is zonder vleugels, fig. 1. In volwassen staat legt het wijfje eene kleine eivormige massa af, vast regtopgezet op de wortels van den wijnstok met de onderste
afgeplatte zijde. De borst van bet insekt bestaat uit 5 naauwelijks te onderscheiden ringen. Zes rijen kleine bultjes vertooneu zich in zeer geringe hoogte op de borst; ook op den buik vindt men zulke bultjes. De kop is zeer verscholen inde inwendige verhooging van het borstschild; dc buik, dikwijls kort en zamengetrokken, verlengt zich meer of minder ten tijde van het eijeren leggen en laat, ten gevolge zijner doorschijnendheid, een, twee, zelden drie eijeren zien. Deze zijn geel inde eerste 2—3 dagen, nadat zij gelegd zijn; dikwijls verandert de helderste kleur in grijs, vuil geel. Het jonge dier komt uit het ei voor den dag, naar gelang der temperatuur, na s—B dagen. De snelheid en de hoeveelheid van het eijeren leggen hangt van verschillende omstandigheden af: gezondheidstoestand van het moeder-insect, hoeveelheid voedsel, temperatuur en misschien ook van andere oorzaken. Een wijfje, dat op 20 Augustus om 8 uur 6 eijeren had, bezat op 21 Augustus om 4 uur des namiddags reeds 15 eijeren. Andere wijfjes leggen slechts 2—3 eijeren in 24 uren; het grootste aantal, waargenomen bij een wijfje van 19 tot 24 Augustus, was 20 eijeren. De eijeren van eene en dezelfde, legging zijn in hoopjes om de moeder heen gelegd, schijnbaar zonder eenige orde. Intusschen verandert de moeder dikwijls de ligging van den buik en den kop, zoodat zij zich gaande weg geheel heeft omgedraaid en de eijeren in alle rigtingen liggen. De eijeren, die aan de oppervlakte glad zijn, hangen slechts zeer los, deels aan den wortel van den wijnstok, deels het een aan het ander door middel van eene zeer dunne slijm. Het uitkruipen van het insect 8
uit bet ei heeft plaats door een onregelmatig openscheuren, dikwerf ter zijde aan een eind van het huidje van het ei. Gedurende de eerste 2-5 dagen dwalen de jonge dieren heen en weer, om zich eene geschikte plaats uit te kiezen, om zich vast te zetten. Hun gang is dan sneller dan in volwassen toestand; zij,. schijnen de oppervlakte, welke zij doorloopen, met hunne voelhoorns te betasten; de laatste bewegen zich bij afwisseling, even als een balanceerstok. Na eenigen tijd zetten zij zich vist, gewoonlijk in de spleet van de schors der wijnstokwortels, waar zij door hun snuit ligtelijk het sap van de jonge cellen kunnen uitzuigen. Als zij eens vastzitten, kan men zien, hoe zij hunne onbewegelijke voelhoorns op de wortels nederleggen als twee kleine divergerende hoorns. Gedurende dezen tijd van hun leven, d. i. van den derden tot den vijftienden dag na hunne geboorte, zitten zij meestal volkomen stil; evenwel veranderen zij ook van tijd tot tijd van plaats, bij name indien men naast hunne zitplaats eene insnijding maakt, die hun nieuw sappenvoedsel bezorgt. Welk is nu het zintuig, dat deze onderaardsche bladluizen zoo zeker ter plaatse voert, die voor haar het beste past? Het gezigt kan het niet zijn, want hare oogen zijn slechts eenvoudige gekleurde vlekken. De ooren kunnen het ook niet wezen, want er is hier geene sprake van het bemagtigen van buit, maar van een plantenweefsel. Waarschijnlijk is het de reuk, en het is dan ook hier de vraag: of het niet de beide weeke kernen zijn, welke in het laatste lid van de voelhoorns voorkomen, welke het voedsel doen onderkennen? Men vindt soms onder de vastzittende, nog niet volwassen insecten er eenigen van geringer grootte, wier kleur gewoonlijk meer oranje is en wier buik naar verhouding korter en aan de achterzijde hoekiger afgesneden schijnt. PLANCHON vermoedde eerst, dat dit de ongevleugelde mannetjes waren; maar na langer waarneming scheen het hem toe, dat er geen geslachtsverschil aanwezig was. Eene dubbele huidvorming heeft plaats, voordat het insect volwassen is, de eerste weinige dagen na de geboorte, de andere kort voor het eijeren leggen.
Voor een geheel verschillenden vorm moet men de gevleugelde Phylloxera (fig. 2) houden. De weinige exemplaren
van dien vorm, welke PLANCHON kon waarnemen, kwamen alle bij zulke insecten voort, welke op de worteltjes van een versch ingenomen wijnstok zaten. In den beginne zagen deze insecten er geheel uit als de ongevleugelde; spoedig echter vormden zich de 4 vleugels, welke, als zij volwassen zijn, aanmerkelijk langer zijn dan het ligchaam. De horizontale ligging der vleugels onderscheidt overigens deze bladluis van alle anderen, bij welke de vleugels op de wijze van een dak schuins liggen. De oogen, zwart en naar verhouding zeer dik, zijn onregelmatig rond. Aan 15 vrouwelijke exemplaren kon PL ANCHON geen geslachts-onderscheid bespeuren; bijkans allen legden 2-3 eijeren en stierven spoedig daarna, misschien omdat zij in eene flesch ingesloten waren. Het schijnt overigens, alsof deze gevleugelde insecten ter verspreiding naar andere streken dienden; slechts hunne vleugels dienen tot eene snelle en aanhoudende vlugt. Uit de mededeeling in de Landb.-C., waarop wij in den beginne wezen, is gebleken, dat het zoeken naar middelen, om dit hoogst schadelijke insect te bestrijden, is geslaagd.
Fig. 1.
---

