NEDERLANDEN. 's GRAVENHAGE, den 20sten October 1871.
{Staatsblad n°. 103.) BESLUIT van den \Oden October 1871, houdende nadere regeling van de wijze van uitoefening der zalmvisscherij, en zulks met intrekking van het Koninklijk besluit van 19 October 1858 (Staatsblad n". 70). Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Overwegende, dat intrekking van Ons besluit van 19 October 1858 (Staatsblad n°. 70) en nadere regeling van de wijze van uitoefening der zalmvisscherij noodzakelijk is; Gezien de voordragt van Onzen Minister van Justitie, van den lOden Augustus 1871, n°. 124, 3de afdeeling; Gehoord de Gedeputeerde Staten dor provinciën Noordbrabant, Gelderland, Zuidholland, Utrecht en Limburg; Den Raad van State gehoord (advies van den 29sten Augustus 1871, n°. 11); Gelet op de nadere rapporten van Onzen Minister van Justitie, van den Gden September 1871, n c . 127, 3de afdeeling, en 6den October daaraanvolgende, n°. 140; Hebben goedgevonden en verstaan Ons besluit van 19 October 1858 (Staatsblad n°. 70) in te trekken en de wijze van uitoefening der zalmvisscherij nader te regelen als volgt: Artikel 1. Met uitzondering van het Hertogdom Limburg , wordt nergens de zalmvisscherij op andere wijze uitgeoefend dan met zegens, drijfnetten en steken of fuiken. Artikel 2. De grootte van de mazen der vischnetten, in art. 1 genoemd, waardoor verstaan wordt de lengte van ééne zijde van de vierkante maas, nat gemeten, mag \oor de vleugels der zegens en fuiken en voor de drijfnetten niet minder zijn dan zes centimeter en voor de kuilen der zegens en fuiken niet minder dan vier centimeter. Artikel 3. Op de Waal, de Maas , de Merwede , de Noord, de Nieuwe Merwede, den Geldersclien IJssel, den Rijn, de Lek boven Krimpen en den Hollandschen IJssel boven Krimpen is de vissclierij met de zegen verboden van des avonds negen uur tot des morgens drie uur en de visscherij met het drijfnet van des voormiddags negen uur tot des namiddags drie uur. Artikel 4. Op de overige rivieren en stroomen is de visscherij met de zegen en die met het drijfnet alleen bij afstroomend water geoorloofd. Op die rivieren en stroomen mag geen zegen of drijfnet stil liggen of opdrijven, tenzij men bezig is het naar den wal te brengen of op te halen. Artikel 5. Op eene zegenvisscherij met aanrijdspil en een of meer vaste ophaalplaatsen mogon niet meer dan twee netten te gelijk visschende in het water zijn. Een zegen met beide vleugels aan denzelfden oever toegehaald wordt niet als visschende beschouwd, wanneer zij in dien toestand niet meer dan de halve breedte der rivier beslaat. Artikel 6. Van 1 September tot en met 15 November mag niet worden gevischt met drijfnetten, wier boezemmazen, gemeten op de wijze bij art. 2 beschreven, kleiner zijn dan acht centimeter en vijf millimeter en niet met zegens. Artikel 7. Een drijfnet mag van reep tot reep niet breeder zijn dan twee meter en vijf decimeter, langs het garen der laddermazen van knoop tot knoop gemeten. Artikel 8. Steekvisscherij mag niet worden uitgeoefend zonder vergunning van Onzen Minister van Justitie. Deze vergunning wordt verleend in overleg met Onzen Minister van Binnenlandsche Zaken. Artikel 9. De vergunning moet worden aangevraagd minstens drie maanden vóór den dag waarop de verzoeker verlangt aan te vangen met het stellen der steken. Heeft hij binnen drie maanden na zijne aanvrage geene beschikking daarop ontvangen, dan wordt de gevraagde vergunning geacht te zijn verleend tot en met den 31 sten Augustus, volgende op de aanvrage. De dag der aanvrage wordt bepaald door de dagteekening van het ontvangbewijs, dat den verzoeker terstond wordt uitgereikt en de plaatsen of riviervakken vermeldt, waar hij verzocht heeft steken te mogen stellen. De aanvrage en de beschikking zijn vrij van zegel. Artikel 10. De verdunning bepaalt het riviervak waar binnen iedere steek mag staan, de diepte waartoe zij mag reiken en beneden welke geenerlei voorwerpen in den bodem mogen worden gestoken, alsmede de grootte der openingen die voor de scheepvaart moeten gelaten worden en de wijze waarop die openingen mogen worden afgezet, mits de bodem er niet dieper is dan het peil waartoe de steek mag reiken.
Artikel 11. De vergunning geldt tot wederopzeggens toe. Geschiedt de opzegging echter tusschen 1 Februarij en 31 Augustus, terwijl de steek staat, dan treedt zij eerst in werking op laatstgenoemden dag. De opzegging geschiedt door kennisgeving aan den belanghebbende dat de vergunning is ingetrokken. Artikel 12. De palen en staken, die de steek vormen, moeten minstens tien centimeter en de dwarsverbindingen dier palen en staken moeten minstens twintig centimeter van elkander verwijderd zijn. Artikel 13. Ir. het Hertogdom Limburg wordt de zalmvisscherij enkel en alleen uitgeoefend met het groot kruisnet van den oever of op eene pont, schuit of barak geplaatst en met de geel en de zegen of het sleepgaren. Artikel 14. De wijdte van de mazen der in het voorgaande artikel omschreven vischtuigen wordt bepaald : voor die van het groot kruisnet op drie centimeter, en voor die van de geel en de zegen of het s'eepgaren op twee en een hal re centimeter vierkant. Artikel 15. Het is den visschers in het Hertogdom Limburg verboden, om gelijktijdig meer dan ééne zegen of één sleepnet in het water te brengen; zij mogen nimmer een tweede zoodanig visclituig in het water leggen of zetten, dan nadat het eerste geheel aan den oever gebragt is. Artikel 16. In het Hertogdom Limburg mogen de eigenaars of pachters der visscherij in de Maas het getal visscherijen, genaamd de zalmvangsten, dat is die met het groot kruisnet van den oever of op eene pont, schuit of barak geplaatst, onder geen voorwendsel hoegenaamd vermeerderen. Zij moeten dat getal laten bestaan. zooals het bij de laatste door Nederland en Belgie gedane openbare verpachting is bepaald, of bij nader te doene verpachtingen zal bepaald worden. Artikel 17. Het visschen bij nacht in het Hertogdom Limburg wordt uitsluitend met het groot kruisnet, in eene pont, schuit of barak geplaatst, toegestaan. Onze Minister van Justitie is belast met de uitvoering van dit besluit, dat in het Staatsblail zal worden geplaatst, en waarvan afschrift zal worden gezonden aan den Raad van State en Onze Ministers van Binnenlandsche Zaken en van Financien, tot narigt. Het Loo, den lOden October 1871. WILLEM De Minister van J uatitie, J. A. Joi .les. Uitgegeven den veertienden October 1871. De Minister van Justitie, J. A. Jolles. Bij Koninklijk besluit van 19 October 1871, n°. 13, is aan mr. J. Loudon . op zijn verzoek , met ingang van 31 October e. k. op de meest eervolle wijze ontslag verleend als Commissaris des Konings in de provincie Zuidholland, met dankbetuiging voor zijne in die betrekking bewezen diensten. Bij Koninklijk besluit van 19 October 1871, n°. 12, is aan D. Kaan Az., op zijn verzoek , eervol ontslag verleend als burgemeester van Wieringerwaard , onder dankbetuiging voor de in die betrekking bewezen diensten , en is tot burgemeester dier gemeente benoemd jhr. mr. P. van Foreest. Bij Koninklijk besluit van 19 October 1871, n°. 14, is aan G. H. Bast, onder dankbetuiging voor de door hem bewezen langdurige diensten, op zijn verzoek, eervol ontslag verleend als auditeur bij den schuttersraad der dienstdoende schutterij te Hoorn. Voorts is eervol ontslag verleend aan mr. G. van Rossem , als kapitein bij de dienstdoende schutterij te Hoorn. onder gehoudenheid tot het volbrengen van de op hem nog rustende schutterlijke verpligtingen als gewoon lid der schutterij bij de reserve, met al de gevolgen daaraan bij de wet gehecht. Tevens is benoemd tot auditeur bij den schuttersraad der dienstdoende schutterij te Hoorn mr. G. van Rossem , tot dusverre kapitein bij die schutterij. Bij Koninklijk besluit van 18 October 1871 , n°. 21, is aan den heer C. Dominicus , op zijn verzoek , eervol ontslag verleend uit zijne betrekking van ontvanger der directe belastingen en accijnsen te Kruiningen (Zeeland), voor de kantoren Kruiningen , Krabbendijke, Waarde en Yerseke c. a., behoudens aanspraak op pensioen; met dankbetuiging voor de aan den lande in onderscheidene betrekkingen bewezen diensten gedurende een tijdvak van ruim vier en vijftig jaren; voorts zijn opgeheven de ontvangkantoren voor de directe belastingen en accijnsen, gevestigd te Kruiningen, Krabbendijke, Waarde en Yerseke c. a., zoo als die thans bestaan , en is ingesteld een nieuw ontvangkantoor voor de directe belastingen en accijnsen te Kruiningen , voor de gemeenten : Kruiningen, Krabbendijke , Schore, Waarde en Yerseke; met bepaling, dat het ontvangkantoor Kruiningen c. a. zal ressorteren onder de contröle Hansweert.
MINISTERIE VAN BUITENLANDSCHE ZAKEN. Door den Nederlandschen consul-generaal te Athene is de heer S. P. Schiadan aangesteld tot zijnen consulairen agent op Cephalonia. MINISTERIE VAX FINANTIEN. De Minister van Finantien maakt bekend dat bij hem ontvangen is een muntbiljet groot f' 10, door een onbekende, onder het postmerk Amsterdam van 20 dezer, ten behoeve van 's Rijks schatkist ingezonden. 'sGravenhage. den 20sten October 1871. De Minister voornoemd, Blussé.
---

