NEDERLANDEN. 's GRAVENHAGE, den 9den October 1871.
(Staatsblad n°. 101.) BESLUIT van den 28 sten September 1871, houdende aanwijzing der gemeente Boskoop als standplaats van een postkantoor. Wij WILLEM III, bij de gratie Gods, Koning der Nederlanden, Prins van Orasje-Nassau, Groot-Hertog van Luxemburg, enz., enz., enz. Gelet op art. 6 dei* wet van 12 April 1850 (Staatsblad n°. 15); Gezien de voordragt van Onzen Minister van Financien, van den 23sten September 1871, n°. 97. Posterijen; Hebben besloten en besluiten : Er wordt in de gemeente Boskoop een postkantoor gevestigd , om in werking te komen met den lsten November 1871. Onze Minister van Financien is belast met de uitvoering van dit besluit, waarvan afschrift zal worden gezonden aan de Algemeene Kekenkamer, en 't welk in het Staatsblad zal worden geplaatst, 's Gravenhage, den 28sten September 1871. WILLEM. De Minister van Financiën, Bi.ussé. Uitgegeven den vijfden October 1871. De Minister van Justitie, J. A. Jolles. Bij Koninklijk besluit van 7 October 1871, n°. 33, zijn herbenoemd: als burgemeester van Marum jhr. E. de Wendt Alberda van Ekenstein , secretaris dier gemeente; als burgemeester van 's Heer Abtskerke B. Vermande; als burgemeester van 's Heer Arendskerke en van Heinkenszand mr C. van Citters; als burgemeester van 's Heerenhoek W. B. Remijn; als burgemeester van St. Maartensdijk J. Luyk, secretaris dier gemeente; en als burgemeester van Zuidwolde M. baron de Vos van Steenwijk, secretaris dier gemeente. Bij Koninklijk besluit van 7 October 1871, n D . 17, is aan de na te melden officieren bij de dienstdoende schutterijen, op hun verzoek, eervol ontslag verleend , onder gehoudenheid tot het volbrengen van de op hen nog rustende schutterlijke verpligtingen als gewoon lid der schutterij bij de reserve, met al de gevolgen daaraan bij de wet gehecht , als : bij die te Rotterdam, aan L. A. Trenité, als lsten luitenant en A. C. Wartels, als 2den luitenant; bij die te Leiden; aan mr. N. K. F. Land, als lsten luitenant; bij die te A.msterdam, aan D. H. Joosten, als 2den luitenant. En zijn voorts bij de dienstdoende schutterijen benoemd: bij die te 's Gravenhage, tot 2den luitenant D. B. van der Haer, thans schutter: bij die te Rotterdam , tot lsten luitenant S. Brons , thans 2de luitenant; tot 2den luitenant W. H. Ledeboer en A. Plate, beiden thans sergeant; bij die te Leiden, tot officier van gezondheid der 2de klasse k la suite dr. J. E. van Iterson, thans 2de luitenant: tot lsten luitenant W. C. Zuurdeeg, thans 2de luitenant; tot 2den luitenant-effectief A. Hartevelt en F. H. Parmentier, beiden thans 2de luitenant a la suite; bij die te Middelburg, tot 2den luitenant a la suite H. H. Dansdorp, vroeger 2de luitenant bij de dienstdoende schutterij te Vlissingen. Bij Zijner Majesteits besluit van den 8sten October 1871, n°. 15, is aan mr. J. C. de Koning, op zijn daartoe gedaan verzoek, eervol ontslag verleend als plaatsvervangend kantonregter te Amsterdam (vierde kanton). Bij Zijner Majesteits besluit van den 8sten October 1871, n°. 16, is aan B. C. van Berkel, op zijn daartoe gedaan verzoek , eervol ontslag verleend als plaatsvervangend kantonregter te Zevenaar. Bij Koninklijk besluit van 6 October 1871, n°. 19, is aan den heer S. A. N. van Petersom Ramring, op zijn verzoek, eervol ontslag verleend uit zijne betrekking van boekhouder, met rang van commies, bij de directie van de grootboeken der nationale schuld, behoudens ainspraak op pensioen; en is benoemd tot boekhouder, met rang van adjunct-commies, bij ovengenoemde directie, de heer J. F. W. Smits Verburg, thans eerste klerk.
Bij Koninklijk besluit van 6 October 1871, n°. 20. is aan den heer M. Buys, op zijn verzoek, eervol ontslag verleend uit zijne betrekking van directeur van het postkantoor te Oudewater, en is benoemd tot directeur van het postkantoor te Oudewater de heer P. Buys Mz., thans geagreëerd klerk aan gemeld kantoor. MINISTERIE VAN BINNENLANDSC HE ZAKEN. Van wege den Minister van Staat en van Binnenlandsche Zaken wordt ter kennis van belanghebbenden gebragt, dat, ter vervanging van het tot dusverre des nachts gebezigde wit licht op de pijlers der in aanbouw zijnde spoorwegbrug over de Nieuwe Maas te Rotterdam, voortaan aldaar rood licht zal geplaatst worden. 's Gravenhage, 9 October 1871. Voor den Minister, De Secretaris-Generaal. Hubrecht MINISTERIE VAN FINANTIEN. De Minister van Finantien ; Gelet op art. 12 van het Koninklijk besluit van 10 October 1866 (Staatsblad n°. 166, Verzameling n° 148) tot toekenning van vrijdom van invoerregt op houtgeest en van accijns op gedistilleerd ; Heeft goedgevonden en verstaan : Den prijs van den houtgeest voor de vermenging van gedistilleerd op den voet van voormeld besluit, thans bedragende zeven en negentig cent per liter , te rekenen van 1 November e. k. te bepalen op zeven en zeventig cent per liter. 's Gravenhage, den 7den October 1871. De Minister voornoemd, Blessé. Telegrafie. Rijkstelegraaf kantoren worden geopend, den löden te Veere, den 16den dezer te Oudewater. Het kantoor te Veere zal open zijn: op werkdagen van 9 tot 12 ure vdór- en van 2 tot 7 ure namiddags; op Zon- en feestdagen van 8 tot 9 ure vóór- en van 2 tot 5 ure namiddags; dat te Oudewater , op werkdagen van 9 tot 12 ure vóór- en van 3 tot 6 en 7 tot 9 ure namiddags; op Zon- en feestdagen van 9 tot 10 ure vóór- en van 3 tot 6 ure namiddags. Op het verkeer van deze met alle overige Nederlandsche kantoren is het eenvormige tarief van 0.30 gl. per enkelvoudig telegram toepasselijk. Omtrent de tariven voor de berigtenwisseling met het buitenland zullen aan de genoemde kantoren inlichtingen te bekomen zijn. 's Gravenhage, den 9den October 1871. Namens den Minister, De Secretaris-Generaal, Bartstra.
---

BUITENLANDSCHE BERIGTEN. DUITSCHLAND.
Nadat de Keizer Wilhelm den 7den dezer te Berlyn teruggekeerd was, is dien avond door den Reichs-Anzeiger het nog te Baden-Baden onderteekende Keizerlijke besluit afgekondigd, waarbij de Duitsche rijksdag tegen den 16den dezer te Berlyn bijeen geroepen wordt. — Zes en veertig leden der Beyersche Kamer van Afgevaardigden hebben de volgende interpellatie tot het ministerie gerigt: i) De besluiten van het Vaticaansche concilie van 1870 hebben niet alleen eene verandering in de gesteldheid der katholieke kerk te weeg gebragt, maar bedreigen ook in Beyeren de grondwettelijke en maatschappelijke belangen met ernstige gevaren. i) In weerwil van hunne stellige protesten gedurende en bij het einde van het concilie, en in strijd met de waarschuwing, hun na den terugkeer uit Rome door de staatsregering gedaan, hebben de Beyersche bisschoppen de besluiten van het concilie aan de geloovigen hunner dioecesen afgekondigd als verbindend voor derzelver geloof. Zij hebben dit gedaan deels zonder het Koninklijke placet te vragen, deels in weerwil van de uitdrukkelijke weigering van het placet. Zij hebben daardoor eene blijkbare schending der grondwet gepleegd. » Ten gevolge der wederregtelijke afkondiging van hét bedoelde leerstuk , en ten gevolge der dwangmiddelen, door de bisschoppen gebezigd om het in te voeren, zijn geestelijken en leeken, die de nieuwe leer weigerden aan te nemen, geëxcommunieerd, zijn hun de kerkelijke regten geweigerd, en zijn sommigen zelfs in hunne burgerlijke betrekkingen grootelijks benadeeld. Hierdoor wordt de klagt over misbruik van het geestelijke gezag algemeen geregtvaardigd.
» Maar ook tot de niet-katholieke staatsburgers en tot hunnebetrek - kingen met de katholieken, strekken de gevolgen van die onwettige handelingen zich uit. Het in Beyeren erkende beginsel, dat de belijders van alle godsdiensten gelijke regten hebbun, is op den duur met do nieuwe leer onvereenigbaar. » Zonder eenigen twijfel wordt de godsdienstige vrede des lands onherstelbaar gestoord, van het oogenblik af, waarop de bisschoppen er in slagen om de verderfelijke plannen der Roomsche Curie praktisch ten uitvoer te brengen. De verkondiging van het nieuwe leerstuk is eene poging om de grondslagen van den Beyerschen staat te ondermijnen. »De Beyersche regering heeft wel is waar met nadruk de noodzakelijkheid herinnerd om het Koninklijke placet te vragen, en in het ééne geval, waarin het gevraagd werd, het placet geweigerd, terwijl zij de leer van 's Pausen onfeilbaarheid verklaarde gevaarlijk voor den staat te zijn ; zij heeft dit haar gevoelen in een schrijven des ministers van eeredienst aan den aartsbisschop van München van 27 Augustus jl. gehandhaafd. Zij heeft in dat schrijven verklaard, dat zij noch tot verspreiding noch tot toepassing der nieuwe leer zou medewerken, dat zij aan de maatregelen der kerkelijke autoriteiten tegen de katholieken, die het leerstuk niet aannemen, alle uitwerking op de politieke en burgerlijke regten en belangen der daardoor getroffene personen ontzeggen, en des vereischt maatregelen zou nemen om de onafhankelijkheid des burgerlijken gebieds van kerkelijken dwang te verzekeren. n Maar op deze woorden zijn geene daaraan beantwoordende handelingen gevolgd. Het kan niet missen of het aanzien van het staatsgezag wordt door het voortdurende besluitelooze dralen der regering ernstig geschokt. Tot nog toe heeft zij geene de minste poging gedaan om de te harer beschikking staande middelen te doen gelden tegen de bisschoppen, die de grondwettige voorschriften niet naleven; even min heeft zij overal de van verschillende zijden gevraagde bescherming tegen de aanmatigingen van het kerkelijke gezag verleend. >i Ook aan den landdag is tot hier toe geenerlei mededeeling geworden omtrent de toekomstige houding en werkzaamheid der regering ten aanzien van het hoogst gewigtige kerkelijke vraagstuk. n Hulpeloos zien de staatsburgers zich prijs gegeven aan do aanmatigingen van Rome. Inzonderheid heeft de regering verzuimd tegen die aanmatigingen ten aanzien van de leer en het onderwijs te voldoen aan het gewigtige verlangen der ouders, dat de vrijheid der godsdienstige opvoeding door eene algemeene verordening beschermd worde. i) Het werkelooze afwachten der regering verontrust de gemoederen, en doet haar het vertrouwen des lands verliezen, hetwelk alleen verworven kan worden wanneer de regering niet met woorden, gelijk tot heden, maar door daden de regten van den staat en de gewetensvrijheid verdedigt en handhaaft. ii Uit dien hoofde rigten de ondergeteekenden tot het gezamenlijke ministerie de volgende vragen: ii l c . Is do regering voornemens aan alle katholieke staatsburgers van den geestelijken of den leeken-stand, welke het voor den staat gevaarlijke leerstuk van de onfeilbaarheid niet aannemen, de volle bescherming van den staat tegen het misbruik van het geestelijke gezag te verleenen, en ze in alle hunne wel verkregen regten en betrekkingen te handhaven? ii 2°. Is het inzonderheid het besluit der regering: ii a. de ouders tegen de het geweten geweld aandoende leeringen der Roomsche Curie te beschermen en huu het regt op volledige vrijheid der godsdienstige opvoeding toe te kennen; ii b. aan de gemeenten, die zich binnen de katholieke kerk opgrond van de oude katholieke geloofsbelijdenis vormen, en aan hare geestelijken de aan de katholieke kerk volgens de thans bestaande wetten en verordeningen toekomende regten toe te kennen ? n 3°. Is de regering over het algemeen van zins om de tot verzekering van vrede en vrijheid op godsdienstig gebied volstrekt noodzakelijke scheiding van staat en kerk tot stand te brengen , door mede te werken tot het uitvaardigen van nieuwe wetten, welke, met handhaving van de onvervreemdbare regten des staats, de voor het godsdienstige leven der burgers drukkende bepalingen van het concordaat, van de verordening van 8 April 1852 en andere afschaffen, en den bij de constitutie toegezegden waarborg van vrijheid des geloofs en des gewetens eindelijk volledig verzekeren?"
ITALIË Het Londensche dagblad Daily News geeft het volgende telegram uit Rome van verleden Vrijdag: .. De Fransche ambassadeur bij den Heiligen Stoel, do graaf d'Harcourt. is van hier vertrokken om zich naar Parys te begeven; het eigenlijke doel zijner reis is instructien van den heer Thiers te bekomen voor het door hem te houden gedrag in zake der benoeming van bisschoppen voor bisschopszetels in Frankrijk; de Paus zou zelfde bisschoppen voor de in Frankrijk open staande diopcesen willen kiezen: doch hiertegen is de ambassadeur in verzet gekomen, onder inroeping eener bepaling van het concordaat, hetwelk de benoeming der Fransche bisschoppen aan het Fransche gouvernement heeft voorbehouden. w Aan onderscheiden zijden wordt, ook in dagbladen, het verlangen te kennen gegeven dat het zoo zeer onvoltallige Collegie der Cardinalen eindelijk door de benoeming van nieuwe cardinalen weder aangevuld worde Doch de Paus weigert daartoe over te gaan, en wel om reden dat hij thans, naar hij meent, de noodige vrijheid mist om een zoo gewigtig deel der taak van het hoofd der kerk, als do benoeming van cardinalen is, te kunnen vervullen zoo als behoort. i) Er zijn voor do katholieke kerk van Polen een zestal bisschoppen te benoemen, daar in Polen verscheiden dioecesen reeds geruimen tijd van herder verstoken zijn ; doch in den staat der betrekkingen tusschen het Russische gouvernement en den Heiligen Stoel liggen bezwaren tegen die benoeming; het Fransche gouvernement is thans bemiddelend werkzaam met het doel om die bezwaren weg te ruimen." — In het midden der vorige week is de heer von Uxküll, Ruslands gezant bij het Italiaansche gouvernement, uit Florence vertrokken om voortaan verblijf in Rome te houden. Hiermede heeft het Russische gouvernement, later dan de meeste andere regeringen, zich gevoegd naar Italie's besluit om Rome tot hoofdplaats te nemen. H R A X k li IJ k. De heer Pouyer-Quertier, Frankrijks minister van finantien, is
verleden Zaturdag met een paar hoofdambtenaren van zijn ministerie, naar Berlyn gereisd om aldaar de opgerezen bezwaren tegen de overeenkomst ter begunstiging der fabrieken van den Elsas en Lotharingen en tot onverwijlde ontruiming van zes Fransche departementen , door persoonlijk overleg met de betrokken hoofdambtenaren te vereffenen. Het officiële dagblad van het Fransche gouvernement berigt dat de functien van minister van finantien door dien van landbouw en handel zullen worden waargenomen gedurende de afwezigheid van den heer Pouyer-Quertier; deze schijnt dus niet op zeer spoedige terugkomst te rekenen. De Parysche correspondent der Londensche Times zegt in een berigt van verleden Vrijdag-avond; » De geloofsbrieven welke den minister van finantien bij zijne reis naar Berlyn door den President der Republiek zijn medegegeven, bekleeden den heer Pouyer-Quertier met de hoedanigheid van gevolmagtigde voor het voeren van onderhandelingen over een bepaald onderwerp met het Duitsche gouvernement. In dat schrijven wordt het aan zijn beleid, schranderheid, kennis van zaken en vaderlandsliefde — dat is de gebezigde uitdrukking — opgedragen de overeenkomst ter vervroeging der ontruiming van zes Fransche departementen te behandelen en tot stand te brengen met het gouvernement waarbij hij geaccrediteerd wordt; terwijl de regering der Fransche republiek in die geloofsbrieven verklaart en belooft, elke ovex-eenkomst welke tusschen dien gevolmagtigde en het Duitsche gouvernement zou getroffen worden, te zullen aannemen en naleven. ii De graaf von Arnim, die de onderhandelingen te Versailles heeft gevoerd, vertrekt gelijktijdig met den heer Pouyer-Quertier; hij begeeft zich insgelijks naar Berlyn , en wel om in de daar ter stede voort te zetten onderhandelingen van dienst te kunnen zijn. n Er bestaat volstrekt geen grond voor het gerucht dat het Fransche gouvernement besloten heeft tot de voorloopige aankondiging der opzegging van het handelsverdrag met Engeland." — Gisteren, Zondag, moet alom in Frankrijk (behalve in het departement der Seine) de stemuitbrenging tot zamenstelling der nieuwe departementsraden plaats hebben gehad. Het aantal candidaten was volgens eene opgave van verleden Donderdag, tot ruim tien duizend geklommen, dat is gemiddeld omstreeks drie per kanton, terwijl ieder arrondissement één lid voor den departementsraad te verkiezen heeft. Het meerendeel van de leden der laatstelijk bestaande departementsraden, naar eene opgave van le Soir minstens zeven achtsten, hebben zich candidaat gesteld, en onder deze soort van candidaten behoort een zeer aanzienlijk deel van de Nationale Vergadering. Het houden van openbare kiezersvergaderingen ter bespreking dier verkiezingen is door het gouvernement niet vergund; in particuliere zamenkomsten is de zaak hier en daar behandeld, maar met zekere geheimhouding, vooral aan de zijde der heethoofdige republikeinen. De uitkomst der verkiezingen was dan ook volgens de berigten van verleden Zaturdag niet te voorspellen; met zekerheid was alleen te zeggen dat de keuze der stemgeregtigde bevolking op zeer vele plaatsen door politieke beweegredenen , door voorkeur van eenen of anderen regeringsvorm, bepaald zou worden, en dat alzoo de gewestelijke verkiezingen ditmaal in ongemeen groote mate eene politieke beduidenis zouden hebben. In de dagbladen is de discussie over de departementale verkiezingen over het geheel kalm en bezadigd geweest, het gewigt der zaak waardig. Doch verscheiden ultra-republikeinsche dagbladen hebben zich met eene in 't oog loopende achterhoudendheid over de zaak uitgelaten; hetgeen voedsel gaf aan het vermoeden dait die partij beoogde de meerderheid voor candidaten van hare kleur als bij verrassing en overrompeling te verkrijgen. — Bij eene ministeriele aanschrijving van 28 September jl. is de Hoogduitsche taal opgenomen onder de onderwerpen van onderwijs bij de Fransche landmagt. — Het doodvonnis , door eenen krijgsraad te Versailles uitgesproken tegen Rossel, gewezen bevelhebber van het krijgsvolk der Parysche Commune, is verleden Zaturdag door eenen anderen krijgsraad in revisie bevestigd , en wel op grond dat overloopen tot opstandelingen onmiskenbare en strafbare desertie is even zeer als het overloopen tot den vijandigen buitenlander.
SPANJE. Blijkens de jongste berigten uit Madrid werd er moeite gedaan om de scheuring in de progressisten-partij, waardoor de val van het ministerie Zorilla is bewerkt, te heelen en om die partij alzoo weder meester van den gang der zaken te maken; hiertoe leende zelfs de heer Sagasta de hand. de staatsman welke de hoofdoorzaak der scheuring was, maar die niet de opvolger van Zorilla is geworden. Hoe zeer verschillend onderling de bestanddeelen waren van de meerderheid waardoor de heer Sagasta op den voorzittersstoel der Kamer van Afgevaardigden geplaatst en het ministerie Zorilla tot aftreding genoopt werd , blijkt uit de volgende opgave , welke door de Epoca, een voornaam dagblad van Madrid, in haar nommer van 4 October wordt medegedeeld: op Rivero, den candidaat der regering voor dan voorzittersstoel, stemden 47 progressisten, 31 demokraten en 35 republikeinen , te zamen 113; voor Sagasta 49 progressisten , 50 voorstanders der troonsverheffing van den hertog van Montpensier, 15 cortesleden die het ministerie Zorilla maar niet de constitutie noch de dynastie bestreden, en 10 Carlisten , te zamen 124. ENGELAND. In Londen hebben eenige mannen van naam zich vereenigd om het libei-ale handelsverdrag tusschen Engeland en Frankrijk staande te houden, vooral door middel van uitingen der publieke opinie. Dat comité heeft besloten om eerstdaags openbare zamenkomsten tot bevordering van zijn doel in Londen te houden. Het telt eenige voor de handelsvrijheid gestemde Franschen onder zijne leden. — De Bank van Engeland heeft verleden Zaturdag den rentevoet weder verhoogd en dien van vier per cent op vijf gebragt. » Deze stap — zegt het Daily Neuws — was te verwachten dewijl de reserve deiBank beneden het minimum van een derde der schuldverbindtenissen gedaald was; maar hij vestigt op nieuw de gedachten des publieks op de zwakheid van ons stelsel van ruil- en betaalmiddelen." — Volgens berigten uit Newcastle van verleden Vrijdag-avond was de werkstaking er, naar het zich liet aanzien, voor goed geëindigd,
na twintig weken geduurd te hebben. Er was onverwachts, door ongevraagde bemiddeling van eenen ambtenaar van het stedelijke bestuur, eene schikking getroffen, hierop nederkomende dat de gewone werkdag wel niet dadelijk maar toch over drie maanden, tot negen uren baperkt zou worden, hetgeen van den beginne af de voorname eisch der werklieden was geweest, waarop zij, onder de leiding der Nino Hours' League, onverzettelijk stonden, terwijl het bedrag van het werkloon door hen als een punt van niet zoo groot gewigt beschouwd werd. Tegenover die belangrijke bewilliging van de fabrikanten staat de belofte der werklieden om overtijd-werk te verrigten zoo dikwerf het door de fabrikanten verlangd zou worden , dat is om voor extra-loon langer dan den gewonen tijd te werken. Van welke zijde het voorstel tot dat vergelijk eigenlijk is gekomen, en in hoe verre het de goedkeuring van al de fabrikanten heeft weggedragen, blijkt niet duidelijk uit de berigten der Londensche dagbladen van Zaturdag. — In eene zamenkomst van gelastigden der werklieden van mijnen in Monmouthshire en Zuid-Wales is eergisteren besloten geld bijeen te brengen om de verkiezing van een werkman tot lid van het Lagerhuis en diens verblijf in Londen te bekostigen. De leden van het Lagerhuis ontvangen, gelijk bekend is, geene bezoldiging noch schadeloosstelling, en zij moeten zeiven de kosten van de verkiezing dragen. Dit is een bezwaar tegen het intreden van mingegoeden in het Parlement. — Terwijl in Engeland de bloeijende staat van eenige takken van het fabriekwezen eischen om verhooging van het werkloon uitlokt en voor geheele of gedeeltelijke inwilliging vatbaar maakt, hebben de katoenfabrikanten van Buruley in het laatst der vorige week het werkloon vijf percent verminderd, en wel wegens den ongunstigen staat van hun bedrijf. BELG IE. Een dagblad van Antwerpen, VEscaut, zegt in zijn nommer van verleden Zaturdag: » Wij vernemen met genoegen , dat het contract tot het oprigten en exploiteren eener stoombootdienst tusschen Antwerpen en New York gisteren is gesloten. De overeenkomst is aangegaan tusschen het Belgische gouvernement eenerzijds en de heeren lord Churchill, Rolt, Hill, en Churchward aan den anderen kant." De Londensche dagbladen van verleden Zaturdag behelzen het volgende berigt, ontleend aan den Dover Chronicl.e: » Het Belgische gouvernement heeft met de heeren Peter Rolt en F. C. Hili, benevens lord Allan Churchill en den heer J. G. Churchward, directeuren der Londensche ijzerfabriek •> the Thames Iron Works" , een contract aangegaan, waarbij de vier genoemde personen zich verbinden om eene veertien-daagsche postpakketbootdienst tusschon Antwerpen en New York met stoomschepen van 2500 a 3000 ton op te rigten en gedurende vijftien jaren gaande te houden. •i Verleden Donderdag is het daartoe betrekkelijke contract onderteekend door de Belgische ministers van finantien en van buitenlandsche zaken eenerzijds, en door den heer Churchward benevens den zaakwaarnemer der boven genoemde fabriek-inrigting aan den anderen kant. n Er zullen schikkingen worden gemaakt opdat de schepen van de postpakketbootdienst onderweg Dover aandoen en er brievenmalen alsmede reizigers aan boord nemen." De Précurseur , een liberaal dagblad van Antwerpen, zegt dat de boven bedoelde maatschappij der Thames Iron Works dezer dagon vruchtelooze pogingen heeft gedaan om haar bestaan door vernieuwing van haar uitgeput kapitaal te rekken en te bestendigen , en dat zij de van het Belgische gouvernement ontvangen concessie der postpakketbootdienst te Londen te koop biedt. BRAZILIË. Blijkens nadere berigten uit Rio Janeiro van 6 September zijn het nieuwe strafwetboek van Brazilië en het nieuwe wetboek voor de straf 'regtspleging definitief tot stand gekomen. Deze hervorming, waarvoor het ontwerp in het vorige jaar door de regering bij de wetgevende kamers was ingediend, voldoet wel niet ten volle aan den wensch der liberale partij, maar wordt toch geprezen als eene zeer belangrijke schrede voorwaarts. Er zijn daarbij nieuwe waarborgen voor de persoonlijke vrijheid des burgers ingevoerd, alsmede voor de onafhankelijkheid der regters; deze zullen niet anders kunnen worden ontslagen dan op hun verzoek of wel bij eene regterlijke uitspraak, gegrond op onwaardigheid of ongeschiktheid tot verdere vervulling der betrekking. De doodstraf is behouden, maar een doodvonnis zal niet anders dan met eenparigheid van stemmen kunnen worden geveld. Verder geven die berigten verslag van de zittingen des Senaats van 4 en 5 September, waarin de algemeene discussie over het door de regering voorgedragen en door de Kamer van Afgevaardigden aangenomen ontwerp van wet tot afschaffing der slavernij gevoerd is. Eene verrassende kennis van het Romeinsche regt en hooge dunk van deszelfs waarde en gezag, werden daarbij door sommige senaatsleden aan den dag gelegd, doch met geen ander doel dan om de instelling der slavernij te verdedigen en om de emancipatie tegen te houden. Tegenover dat oude regt stelde de president-minister in eene indrukwekkende rede twee hoofdmagten van den nieuwen tijd , namelijk den geest des Christendoms en het gevoel van menschelijkheid; met het beroep op die magten meende hij het beroep op de uitspraken der regtsgeleerden van het heidensche Rome te kunnen afwijzen. Dat de slaven-emancipatie ook bij de trapsgewijze en behoedzame toepassing welke in het aanhangige ontwerp aan haar beginsel werd gegeven, eenige nadeelige uitwerkselen hebben en schade aan regtmatige belangen berokkenen zou, werd door hare voorstanders erkend doch niet als eene afdoende tegenbedenking beschouwd. »De slavernij — zeide een senaatslid, de staatsraad Torres Homem — is eene misdaad, is een zwaar misdrijf der burgei-maatschappij. Geene misdaad blijft straffeloos; ieder misdrijf moet, vroeg of laat, worden geboet. De opofferingen welke de afschaffing der slavernij ons zal kosten, zijn •onze boetedoening voor onze medepligheid aan het bestaan dier instellng." TELEGRAPH1SCHË BERIGTEN. Londen , 8 October. De lord-meyer zal den 18den dezer in de
Egyptian Hall een feestbanket aan den prefect van het departement der Seine, den heer Léon Say aanbieden. Eerstdaags zullen onderscheiden meetings gehouden worden om te beraadslagen over de voorgestelde wijzigingen van het Engelsch-Fransche handelstractaat. De Observer bevat het volgende: De aanhoudend verspreid wordende geruchten omtrent Bonapartistische woelingen in Frankrijk maken het noodzakelijk nogmaals te verklaren dat noch de Keizer noch eenig lid van zijn geslacht de Bonapartistische beweging ondersteunt De vrienden des Keizers leggen misschien ongeduld aan den dag; maar de Keizer weet zelfs niet dat er eene beweging gaande is om het onvermijdelijke besluit der natie tot zijne terugroeping te verhaasten. Londen , 9 October. Te Drogheda heeft eene groote demonstratie plaats gehad ten gunste der vestiging van een afzonderlijk bestuur voor Ierland. Ongeveer 10,000 personen namen daaraan deel. Er werd besloten aan te dringen op invoering van den foederalistischen regeringsvorm en op de vestiging van een Iersch parlement te Dublin. De orde is niet gestoord. Heden avond zal in Trafalgar-square eene meeling plaats hebben om den eisch der werklieden tot vermindering der werkuren te ondersteunen. Volgens eene depêche van de Times is de heer Pouyer-Quertier te Keulen op zijne doorreize naar Berlyn zeer goed door de bevolking ontvangen. Parys, 8 October De minister van binnenlandsche zaken Lambrecht is heden morgen te Versailles plotselijk overleden. Parys , 9 October. Het Journal Offlciel bevat een besluit waarbij het besluit van den gemeenteraad van Parys omtrent de toewijzing van inschrijvingen in de stedelijke geldleening wordt goedgekeurd. Bij een ander besluit worden de voorwaarden vastgesteld, waaraan de Israeliten in Algerie moeten voldoen, om voorloopig het kiesregt te kunnen uitoefenen, ingevolge het nog niet afgeschafte besluit van 2i October 1870. Eene depêche van het Centrale Comité te Lyon aan het blad La Constitution meldt dat aldaar 6 van de 8 door het Comité voorgestelde candidaten verkozen zijn. Favier is verkozen; Hénon niet. Parys , 9 October (des namiddags). De bij het ministerie ontvangene berigten omtrent den uitslag der verkiezingen voor de departementsraden zijn nog zeer onvolledig. Vele kiezers hebben zich van de stemming onthouden. Er zullen een aantal herstemmingen moeten plaats hebben. Gambetta is in het departement du Lot niet verkozen De minister Victor Lefranc wordt genoemd als opvolger van den heer Lambrecht. Berlyn , 8 October. De heer Pouyer Quertier is heden morgen ten 8 ure met den staatsraad Ozenne en eenige andere personen hier aangekomen , en heeft zich in den loop des voormiddags naar het hotel van het Fransche gezantschap begeven. Naar men verneemt is de heer von Arnim per telegraaph herwaarts ontboden. Bkrlyx , 9 October. De heer von Arnim is heden in den vroegen morgen van Parys hier aangokomen. De heer Pouyer-Quertier heeft gisteren avond eene audientie bij den vorst von Bismarck gehad. Madrid , 7 October des avonds. De zitting van de Cortes is heden iets later geopend , ten gevolge van conferentien tusschen de heeren Zorilla, Sagasta en Gamindes. De heer Hevia heefc gevraagd of de regering voornemens was maatregelen te nemen tegen de Internationale. De heer Candau heeft daarop geantwoord dat de regering den wettigen weg zal blijven bewandelen en de wetten met onverbiddelijke gestrengheid zal toepassen. Het is haar wensch dat er eene opzettelijke discussie over de Internationale plaats hebbe; zij begrijpt de noodzakelijkheid om de klassen der maatschappy , die zich door de uitbreiding der Internationale bedreigd achten , gerust te stellen. Op de vraag van een lid of de regering de door het vorige ministerie voorgestelde begrooting zou handhaven, antwoordde de minister van finantien Angulo, dat de regering het beginsel der bezuinigingen aannam en dat ook de tractementen der ministers verminderd zouden worden. De minister van binnenlandsche zaken heeft het door ambtenaren van zijn departement en door gouverneurs van provinciën gevraagde ontslag nog niet bewilligd De ambtenaren van het ministerie van koloniën hebben hun verzoek om ontslag ingetrokken. In de provinciën hebben de manifestatien opgehouden. Overal is het rustig. Prag, 7 October. In het ontwerp-adres ran den Boheemschen landdag wordt verklaard dat de landdag het met Hongarye geslotene vergelijk erkent. Het bevat een voorstel tot regeling der staatsregtelijke positie van Bohemen en het verzoek dat de voorgeslagene fundamentele artikelen, het ontwerp van wet op de nationaliteiten en het ontwerp van kieswet aan eenen ingevolge de laatstgenoemde wet te verkiezen kroonings-landdag voorgedragen, de aldaar verkregene vaststelling van Bohemens staatsregtelijke positie in Keizerlijke brieven den volke verkondigd en onder do bescherming van den kroonings-eed gesteld worden. In het adres wordt voorts gezegd, dat men met hartelijk leedwezen bij de beraadslagingen de medewerking der Duitsche afgevaardigden gemist, maar zich des te meer verpligt geacht heeft om de zorg voor de zedelijke en stoffelijke belangen der Duitschers in het oog te houden. Rome , 7 October. De kloosters van de H. Theresia en van den H. Antonius, die in Augustus jl. op regelmatige wijze onteigend waren , zijn heden zonder stoornis der orde in bezit genomen. De nonnen hebben aan het Pauselijke bevel gehoorzaamd .om alleen voor feitelijken dwang te wijken. New York , 8 October. In Texas is de zege der demokraten bij de verkiezingen waarschijnlijk. De met 1 November verschijnende coupons der nationale schuld zullen tot den 25 October met korting van rente en na dien dag zonder korting betaald worden. N ew York, 9 October. Dezen nacht is Chicago door een ontzettenden brand bezocht. Dertig quartieren der stad zijn door de vlammen in de asch gelegd. De brand duurt nog voort. Er zijn eenige menschen omgekomen. New York, 7 October. Goudagio 15.
---

