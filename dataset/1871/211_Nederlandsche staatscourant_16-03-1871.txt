NEDERLANDEN. 's GRAVENHAGE, den 15den Maart 1871.
(Staatsblad n". 10.) BESLUIT van den bden Maart 1871, totwijziging van het Koninklijk besluit van 18 November 1870 (Staatsblad n°. 178), waarbij de wet van 7 April 1869 (Staatsblad n°. 57), alsmede de Koninklijke besluiten van 16 October 186-1 (Staatsblad n° s . 159 en 160) en 9 November 1869 (Staatsblad ra®. 167) toepasselijk worden verklaard op het geivigt voor geneesmiddelen, droogerijen en chemicalien. Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Op de voordragt van Onzen Minister van Staat en van Binnenlandsche Zaken, van 15 Februarij 1871, lit. P, 12de af'd.; Gelet op de artikelen 42 en 43 der wet van 7 April 1869 ( Staatsblad n°. 57), betreffende de maten, gewigten en weegwerktuigen, en op Ons besluit van 18 November 1870 (n°. 178), waarbij genoemde wet, alsmede de Koninklijke besluiten van 16 October 1869 (Staatsblad n°. 159 en 160) en 9 November 1869 (Staatsblad n°. 167) toepasselijk worden verklaard op het gewigt voor geneesmiddelen , droogerijen en chemicalien ; Den Raad van State gehoord (advies van 28 Februarij 11., n°. 4); Gezien het nader rapport van Onzen voornoemden Minister, van 2 Maart 1871, lit. 1, 12de afd.; Hebben besloten en besluiten: Eenig artikel. In artikel 1 van Ons besluit van 18 November 1870 (Staatsblad n°. 178) wordt, in plaats van den datum 1 Mei , gelezen: 31 December. Onze Minister van Binnenlandsche Zaken is belast met de uitvoering van dit besluit, hetwelk in het Staatsblad zal worden geplaatst. 'sGravenhage, den 5den Maart 1871. WILLEM. De Minister van Staat en van Binnenlandsche Zaken, Tiiorbecke. Uitgegeven den dertienden Maart 1871. De Minister van Justitie, J. A. Jolles. Bij Koninklijk besluit van 15 Maart 1871, n°. 1, is als blijk van Zr. Ms. goedkeuring en tevredenheid de bij besluit van 22 September 1855, n°. 61, ingestelde zilveren medaille met loffelijk getuigschrift toegekend aan de luitenants ter zee der 2de klasse H. Bernelot Moens en L. Haremaker, wegens de redding van een jongen, die op 20 Februarij jl. in het afsluitingskanaal rondom 's Rijks werf te Nieuwediep door het ijs gezakt was. Bij Koninklijk besluit van 15 Maart 1871, n°, 2, is als blijk van Zr. Ms. goedkeuring en tevredenheid aan J. II. Guiraud , te Maastricht , toegekend de zilveren medaille , ingesteld bij besluit van 22 September 1855, n°. 64, alsmede een loffelijk getuigschrift, wegens de redding van een kind, dat op 17 Februarij jl. te Maastricht in de Maas gevallen was. Bij Zijner Majesteits besluit van 11 Maart jl., n°. 1 , is aan den heer E P. E. graaf vou Bylandt vergunning verleend tot het aannemen en dragen van hot eereteeken van het IJzeren Kruis , hem door Z. M den Duitschen Keizer, Koning van Pruissen, geschonken. Bij Zijner Majesteits besluit van den 15den Maart 1871, n°. 11 , is benoemd tot kantonregter te Tilburg mr. J. van Heusden , thans kantonregter te Waalwijk. Bij Zijner Majesteits besluit van den 15den Maart 1871 , n°. 12 , is benoemd tot regter-plaatsvervanger in de arrondissemens-regtbank te Amsterdam mr. E. Boas, oud-kantonregter in het eerste kanton aldaar. Bij Zijner Majesteits besluit van den I5den Maart 1871, n°. 13, zijn benoemd: tot raadsheer in het provinciaal geregtshof in Limburg mr. J. H. C. Cazius, thans officier van justitie bij de arrondissements-regtbank to Roermond; tot officier van justitie bij de arrondissements-regtbank te Roermond, mr. K. L J. Cornelis, oud-kantonregter te Weert, lid van de Tweede Kamer der Staten-Generaal.
Bij Zijner Majesteits besluit van den 15den Maart 1871, n°. 14, is benoemd tot kantonregter te Amsterdam (derde kanton) mr. J. de Vries Jz , thans kantonregter in het vierde kanton aldaar. Bij Zijner Majesteits besluit van den 15den Maart 1871, n°. 15, is benoemd tot kantonregter te 'sGravenhage mr. L. G. Greeve, thans regter in de arrondissements-regtbank te Rotterdam. Bij Zijner Majesteits besluit van den 14den dezer, n°. 14, is de officier van gezondheid der 3de klasse bij de zeemagt K. G. F. Sloos , met den I6den daaraanvolgende, bevorderd tot officier van gezondheid der 2de klasse. MINISTERIE VAN MARINE. De Minister van Marine brengt ter kennis van belanghebbenden dat in de maand Mei aanstaande bij de Directie der Marine te Hellevoetsluis een vergelijkend examen zal plaats hebben van jongelingen, die als machinist-leerling der 2de klasse wenschen te worden aangenomen. Het getal der als zoodanig te plaatsen jongelingen zal zich tot twee en twintig bepalen. Ouders of voogden, die verlangen dat hunne zonen of pupillen tot voorschreven examen worden toegelaten, dienen, vóór of uiterlijk op den laatsten April aanstaande, een op zegel geschreven verzoekschrift in aan het Departement van Marine, waarin zal moeten vervat zijn de naam, voornaam, het beroep, de woon-en geboorteplaats der ouders of voogden. Bij het verzoekschrift moet worden overgelegd: a. het geboorte-extract van den jongeling; b. eene verklaring dat hij gevaccineerd is of de kinderpokken gehad heeft, af te geven door een bevoegden geneesheer. Alleen worden zoodanige jongelingen tot het examen toegelaten, die op den lsten Januarij van dit jaar het 15de levensjaar reeds en het 20ste nog niet zijn ingetreden, en dus die geboren zijn in de jaren 1852, 1853, 1854, 1855 en 1856, en bij het vooraf te ondergaan geneeskundig onderzoek voor de zeedienst zijn goedgekeurd. De vereischte kundigheden zijn: lezen, schrijven en de vier eerste regelen der rekenkunde met gebrokens en decimalen, en ook den regel van drieën grondig verstaande. De zoodanigen onder hen, die zich daarenboven in de wis- en werktuigkunde, in het regtlijnig teekenen en in de Engelsche taal hebben geoefend, zullen, naar mate hunner vordering daarin, het eerst in aanmerking komen. 'sGravenhage, den lOden Maart 1871. De Minister voornoemd, Bnocx. Da Minister van Marine brengt ter kemiis van de belanghebbenden den hieronder vermelden staat van nalatenschappen , die in den loop des jaars 1869 , ten gevolge van het overlijden van manschappen , behoord hebbende tot de Koninklijke Nederlandsche marine , opengevallen en, als niet door de erfgenamen opgeëischt, in bewaring zijn gebleven van het Departement van Marine of van het corps mariniers. De Minister roept bij deze op allen die vermeenen op de vermelde nalatenschappen regt te hebben , ten einde zich met overlegging der bewijzen aan te melden. Tot inlichting wordt kenbaar gemaakt dat de nalatenschappen , op de lijst vermeld onder n°. 1 tot en met n°. II, bij een gezegeld adres aan het Departement van Marine moeten worden opgevraagd , onder overlegging van eene acte van den kantonregter of van eenen notaris, waarbij deze verklaart zich ten volle te hebben verzekerd, dat de daarin te noemen personen, met uitsluiting van alle anderen , eenig en alléén bevoegd en geregtigd zijn tot het in bezit nemen daarvan, van welke verklaring en van de casu quo over te leggen volmagten tevens simpele afschriften, op onqezegeld papier , zullen moeten worden gemaakt en bij het adres overgelegd. De nalatenschappen voorkomende onder n°. 12, 13 en 14, zullen op dezelfde wijze moeten worden aangevraagd , onder overlegging van do hierboven omschreven bescheiden en bijvoeging van het bewijs dat de schepeling gedurende zijn leven op eene wettelijke wijze door de moeder voor haar kind is erkend geworden. En eindelijk, dat de belanghebbenden ten opzigte der nalatenschappen, vermeld onder n°. 15, 16 en 17, die, onder overlegging der hierboven omschreven bescheiden , zullen moeten aanvragen bij de hoofdadministratie van het corps mariniers te Amsterdam. 'sGravenhage, den 13den Februarij 1871. De Minister voornoemd, Brocx.
---

