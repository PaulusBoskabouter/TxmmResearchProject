Wat wij van de zee weten.
Vooral in de jongste tijden is onze kennis van de zeeën sterk toegenomen, en terwijl tot hiertoe stroomrichtingen en diepten de hoofdonderwerpen der onderzoekingen uitmaakten, vestigt men in den laatsten tijd meer ’t onderzoek op temperatuur, zoutgehalte, Fauna en lithologische gesteldheid van den bodem. In dit opzicht heeft Delesse, hoogleeraar aan de Ecole des mines te Parijs, door origineele onderzoekingen en vlijtige samenstelling van gegevens, een nieuwen weg op dit gebied der wetenschap gebaand. Zooals hij reeds vroeger geleden de zeeën die Europa omringen op die wijze bewerkt had, zoo heeft hij ’t thans voor Noord- en Middel-Amerika gedaan. Het cbromolitisch etablissement van Janson te Parijs heeft in 1870 eene prachtig uitgevoerde en leerrijke kaart uitgegeven, waarop niet alleen ’t stroomgebied, maar ook de linie der elkander aequivaleerende regenstreken (de laatsten echter alleen voor het Oosten van Amerika), alsmede de voornaamste eigenschappen der omringende zeeën aangeteekend zijn. De diepten en vloedgetijen zijn door strepen, de stroomingen en heerschende windrichtingen door pijlen aangeduid, terwijl de gesteldheid van den bodem, voor zooverre die onderzocht is, door verschillende kleuren aangewezen is. Die bodem is onderscheiden in rotsachtigen grond, klei, koraal, kalkleem, leem, zandleem, zand, enz. In tegenstelling tot de Atlantische kust en de golf van Mexico, zijn aan de kusten der Stille-Zuidzee, vooral van Mexico en Alasca, de aanwijzingen nog zeer onvol ledig; daarentegen in de noordpoolstreek reeds zeer bevredigend. Wij twijfelen er niet aan, dat voortdurend onderzoek van allen, die de wetenschap liefhebben, pro-
tessor Delesse m staat zal stellen zijne aanwijzingen telkens uittebreiden. Niet alleen Fransche ook Duitsche natuuronderzoekers wedijveren met Engelsche en Amerikaansche mannen, die de natuur hare geheimen ontwringen, in de nasporing der geheimen van de zee. Zoo heeft dr. Ad. Mühry te Gothingen een werk in ’t licht gegeven over de leer der stroomen. Daarin geeft hij omtrent de theorie en ’t algemeen stelsel der zeestroomen, in ’t kort samengevat, deze theorie aan: Er zijn in den oceaan twee fondamenteele circulatieën op ieder halfrond: lo. de longitudinale of omdraaiende circulatie, die bestaat uit den door middelpuntschuwende kracht ontstaanden evennachtslijnstroom (primair) en (secundair), uit diens aan beide zijden in wijde halve cirkels terugkeerende compenseerende anti-draaistroomen, die zich op beide halfronden tot ongeveer 50° Br. uitstrekken, en in welker stille centrale ruimte de Sargasso-velden liggen; 2o. de latitudinale of thermal-circulatie (uit temperatuur-verschil ontspruitende) en op ieder halfrond bestaande (primair) uit de koude zwaardere poolstroomingen en (secundair) uit de warmere lichtere, de vorige compenseerende anti-poolstroomingen. De thermal-circulatie berust op ’t warmte-verschil, waaruit, zooals men weet, ’t verschil in specifiek gewicht volgt (ook zeewater
heelt evenals zoetwater bij r 4 (J° de grootste dichtheid). De golfstroom behoort dientengevolge aanvankelijk tot de longitudinale circulatie, dewijl zij den compensatiestroom van den evennachtslijnstroom is; later deelt zich die golfstroom in twee helften, van welke de naar "t oosten gerichte, de voortzetting van den compensatie-stroom is; terwijl de naar ’t noord-oosten gerichtte en tot in de IJszee voortgaande aangewezen andere helft tot de latitudinale circulatie behoort, die dan ook weder de secundaire of compenseerende anti-poolstroomingen aan de poolstroomingen afgeeft. Hoewel de gronden, waarop deze nieuwe theorie berust, reeds sinds lang hier en daar gedacht en uitgesproken werden door de mannen, die de natuur in dit opzicht bespied hebben, toch is een nieuwe gezichteinder op ’t gebied van de kennis der zeeën door dr. Mühry geopend. Ook bestaat er voor deze theorie grootere waarschijnlijkheid dan voor die van Maury, die ’t verschil in zoutgehalte als de oorzaak der stroomingen aangeeft; dan voor die van Franklib, naar wiens theorie de passaten de zee in de golf van Mexico opstuwen, zoodat die uit de Florida-straat met geweld afvloeit. Mühry ontkent geenszins de medewerking van den passaat bij den evennachtslijnstroom, maar hij wijst onweerlegbaar aan, dat die passaat niet de eigenlijke oorzaak der omdraaiende circulatie zijn kan. Volkomen zekerheid, zegt hij, kunnen slechts voortgezette waarnemingen over den vorm, de kracht, de temperatuur en het zoutgehalte van de stroomen met der tijd leveren. Het gebrek aan waarnemingen blijkt nergens grooter dan bij vragen naar het bekken der polen. Aan het stelsel der stroomen van de circulatie-poolbekkens, bepaalt zich dan ook Mühry tot hypothesen over ’t noorder halfrond; maar uit de spaarzaam bijeengezochte waarnemingen heeft hij toch een geheel gevormd, dat in wezenlijkheid overeenkomt met de bestaande theorieën. Over de identiteit van het [thermisch-dichtheidsmaximum in zee- en zoetwater, en ook over de geographische temperatuurverdeeling rondom den omtrek van ’t bekken der polen, levert Mühry notiën van waarnemingen, die als zoovele bewijzen voor de onverstoorde en onverstoorbare oceaniteit der zeeën gelden kunnen. De onderzoekingen ter opheldering van ’t vraagstuk of de temperatuur der zeeën uit de temperatuur van den bodem of uit die der zee zou ontspruiten, tellurisch of solarisch is, leiden Mühry tot deze uitspraak: Wanneer eenmaal de bodem der zeeën den, met hare diepte overeenkomstigen warmtegraad der aarde op gelijke diepte mocht gehad hebben, zoo is toch nu, door de zwaarte van het water, aan dien bodem de temperatuur van het water meegedeeld, en dus gelijk aan die van het water bij de grootste dichtheid, zoodat de temperatuur van het water enkel wordt bepaald door de inwerking der zon, behoudens die wijzigingen, welke de temperatuur op den bodem ondergaat, door de daarop uitgeoefende drukking. De vulcanische eigenschappen der zeebodems worden wegens de te geringe gegevens, welke daarover nog verzameld zijn, buiten rekening gelaten. Dat die eigenschappen groote veranderingen zouden brengen in de door Mühry, op grond der bestaande waarnemingen verzamelde gegevens, is ondenkbaar. Afwijkingen in de theorie mogen daarin somwijlen hare verklaring vinden, maar de kennis der zeeën zal, bij het toenemen der waarnemingen naar de aanwijzingen van Mühry, gemakkelijk gemaakt, niét weinig vermeerderd worden, naarmate de liefde voor die kennis toeneemt.
---

BUITENLANDSCHE POLITIEK.
Bij het congres der Vereenigde Staten van Noord-Amerika is door eenige volksvertegenwoordigers een voorstel ingediend, strekkende tot het voorbereiden eener algemeene ontwapening over de geheele wereld, en tot verandering der constitutioneele bepalingen der Unie, betrekkelijk oorlogsverklaring. De verschillende Unie-staten houden zich steeds bezig met de algemeene volksbelangen en den aanleg der groote openbare werken, welke die bevorderlijk kunnen zijn. In den staat New-York is de verbetering der circulatie in de hoofdstad een onderwerp van voortdurende belangstelling. Thans is weder eene wet voorgesteld om een viaduct aan te leggen, beginnende bij Chambers-street en loopende tot Crosby-street, van waar een zijtaK ter wederzijde van de stad zal loopen. Dit werk is geraamd op 611,000,000 dollars. De Hudson en de Missisippi zijn weder vrij van ijs, en de scheepvaart is in de meeste staten levendiger dan ooit. In de Noordelijke staten zijn verscheidene bruggen door ijsgang vernield. Te St. Louis heeft een hevige orkaan groote schade aangericht, eene ijzeren brug geheel aan spaanders geslagen en ruim 30 huizen omvergeworpen. De regeering van den staat heeft maatregelen genomen om Missouri, waarvan St. Louis het centrum vormt, gemakkelijk toegankelijk te stellen voor allen, die uit den Elzas daarheen verhuizen willen. In den staat Kansas heeft het stelen van paarden aanleiding gegeven tot eene geduchte wedervergelding van de zijde der bestolenen; acht dieven, die op heeterdaad betrapt werden, zijn zonder vorm van proces opgehangen. De presidentskeuze voor ’t volgend jaar begint reeds de gemoederen in beweging te brengen. De republikeinen houden er zich wel is waar nog niet mede bezig, vooral omdat er tusschen hen eene groote verdeeldheid bestaat over ’t vraagstuk, of vrije handel dan wel beschermend recht ’t voordeeligst voor de Unie is; maar hunne tegenstanders, de democraten, maken zich die verdeeldheid ten nutte, en dewijl zij op de medewerking van vele republikeinen, die in staatsdienst zijn, kunnen rekenen, is ’t niet onwaarschijnlijk, dat in New-York in de naaste toekomst de democratie de overhand zal krijgen. Hoe meer kans de democratische partij in ’t Noorden erlangt, hoe sterker in ’t Zuiden de neiging zich openbaart, om de nachtmerrie af te schudden, die den oorlog daar op de blanke bevolking heeft doen drukken. De republikeinen doen alles om Grant in zijn laatste regeeringsjaar te verheerlijken, maar hunne tegenstanders beweeren, dat de president al zijn verstand gebruikt om over de annexatie van St. Domingo te denken en de Uniezaken verzuimt. T-v. 1 I • 1 . *1 n i -r» • •• . •
De laatste Dencnten uit öt. Domingo zijn gunstig voor de annexatie: Baer, de president van ’t eiland, wil de aanhechting en zou, volgens berichten uit Puerto-Plata, het plan doordrijven, niettegenstaande den tegenstand, welken hij bij een groot deel der bevolking ontmoet. Eene krachtige partij zou besloten hebben, de stad in brand te steken, indien tot annexatie besloten werd; die partij wordt aangevoerd door Cabral, maar streng bewaakt. Nacht en dag houden politie en troepen de wacht, en indien ’t Cabral niet gelukt Baer te overrompelen, dan is de annexatie zoo goed als zeker. In ’t tegenovergesteld geval zullen de vreemdelingen ’t op St. Domingo niet kunnen houden. Beeds werd een aanslag op ’t leven van Farrington, den Britschen consul, gepleegd; die aanleg is gelukkig mislukt. Gelukt ’t Grant St. Domingo te annexeeren, dan kan hij eene landverhuizing van negers uit ’t Zuiden der Unie op groote schaal organiseeren en de democraten op die wijze eene leelijke misrekening bezorgen. Minder actief dan in Noord-Amerika is tegenwoordig de oppositie in Frankrijk. Te Parijs bleef zij geheel passief, en daaraan vooral heeft de tegenwoordige regeering van de hoofdstad haar ontstaan te danken. Met spanning wacht thans de wereld op ’tgeen verder gebeuren zal. Nu de commune in Frankrijks hoofdstad ingevoerd is, zou ’t centraal commité zich van verder beleid ontslagen kunnen achten, indien de nationale vergadering niet besloten had, tegen Parijs op te rukken en de verkiezingen daar onwettig te verklaren. Eene verzoening der beide uitersten wordt dus met iederen dag minder waarschijnlijk, en Thiers zal ten slotte aan den aandrang van de meerendeels clericale en conservatieve leden der nationale vergadering moeten toegeven, en de Parijzenaars, die een gemeentebestuur verkozen hebben zonder de vergunning der nationale vergadering, als oproermakers behandelen moeten. Van hunnen kant hebben de leden van ’t centraal commité de nationale vergadering vervallen verklaard van ’t gezag, en de burgeroorlog staat dus in Frankrijk voor de deur. Een strijd tusschen de republikeinen der hoofdstad en de monarchalen der provinciën zal dus over de toekomst moeten beslissen.
---

FRANKRIJK.
BUITENLAND.
Van wege de Parijsche afdeelingen der Internationale is eene proclamatie aan de arbeiders uitgevaardigd, waarin het volgende voorkomt : „Eene lange reeks van rampen, een catastrophe, die Frankrijk geheel en al ten verderve dreigde te brengen —ziedaar de balans van den toestand in Frankrijk, zooals die door de elkaar opgevolgd hebbende regeeringen is nagelaten. „De laatste gebeurtenissen hebben echter de kracht van het Parijsche volk in ’t licht gesteld. Wij zijn overtuigd, dat eene broederlijke eensgezindheid getuigenis zal afleggen van zijn wijsheid. „Het beginsel van gezag is buiten machte, om de orde op straat te handhaven, om den arbeid in de werkplaatsen te doen herleven, en die onmacht is zijn dood. „Het gemis van solidariteit tusschen de verschillende belangen heeft tot een algemeen verval, tot den socialen oorlog geleid. Van de vrijheid, van de gelijkheid, van de solidariteit kan men enkel de bevestiging der orde op nieuwe grondslagen, de reorganisatie van den arbeid, die de eerste voorwaarde is der orde, verwachten. I „De revolutie te Parijs bevestigt die beginselen; zij
neemt elke toekomstige oorzaak van botsing weg. . Zult gij, arbeider! aarzelen daaraan uw volledige goedkeuring te geven ? „De onafhankelijkheid der commune is de waarborg door middel van een verdrag, welks bepalingen, in alle vrijheid bediscussieerd, het antagonisme tusschen de verschillende klassen zullen doen ophouden en de maatschappelijke gelijkheid zullen verzekeren. „Wij hebben de vrijmaking van de arbeiders geëischt en de commune zal die emancipatie waarborgen; want zij zal aan eiken burger de middelen verschaffen om zijne rechten te verdedigen, om op voldoende wijze de daden zijner gemachtigden, belast met het bestuur over zijne belangen te controleeren, en om de vooruitgaande toepassing der maatschappelijke hervormingen te bepalen. „Door de autonomie van elke gemeente wordt de republiek in hare ware en hoogste uitdrukking gegrondvest. „Arbeiders! wij hebben gestreden, wij hebben geleerd voor ons beginsel van gelijkheid te lijden. Wij denken er natuurlijk niet aan terug te treden op hetzelfde oogenblik dat wij den eersten steen van het maatschappelijk gebouw knnnen leggen. „Wat hebben wij gevraagd? „De organisatie van het crediet, van den ruilhandel, van de onderlinge deelneming in de winsten ten einde aan den arbeider het hem toekomende loon voor zijn werk te verzekeren. „Kosteloos onderwijs, vrij van alle inmenging van godsdienst. „Het recht van vereeniging en associatie, volledige vrijheid van drukpers, volledige vrijheid van den burger. „Wij zijn steeds door onze regeerders misleid geworden; wij hebben ons laten verschalken telkens als ze de partijen, wier antagonisme hun eenige steun was, beurtelings flikflooiden en bestreden. „Thans zijn het Parijsche volk de oogen opgegaan. Het wil niet langer als een onmondig kind behandeld worden. Het zal zijn recht boven het votum eener vergadering doen gelden, om meester in zijne eigen stad te zijn en zijne gemeentelijke vertegenwoordiging samen te stellen, zooals hij dii goedvindt, zonder zijn wil aan anderen op te dringen.”
---

