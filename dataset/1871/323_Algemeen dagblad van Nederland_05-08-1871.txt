MELK.
De vervalsching van de melk is een dagelijksch voorkomend verschijnsel, zoodat dan ook politie-maatregelen ter wettelijke keuring van de melk, door bepaling van ’t specifiek gewicht zijn voorgeschreven in de meeste groote steden. Het is ondertusschen niet gemakkelijk goede melk van slechte te onderscheiden; men kan wel zien of de melk dik of dun, vet of mager is en proeven of ze zuur of zoet is ; maar het oog en de tong zijn evenmin als de vochtweger toereikend om de geroutineerde melkvervalschers te betrappen, zoodat zelfs de goede melkkenners door de vervalschingen dikwerf misleid worden. Vele scheikundigen hebben zich bezig gehouden met het zoeken naar bepaald zekere onderkenningsteekenen voor goede melk, maar tot nog toe is er geen enkel instrument bekend, dat op volkomen afdoende wijze voorziet in de behoefte van een degelijk onderzoek. Langs mikroskopisch cbemischen weg kan men met vrij groote zekerheid de kwaliteit der melk leeren kennen, maar voor de praktijk en voor de politie is deze weg te omslachtig. De melk der zoogdieren bestaat uit eene heldere oplossing van melkzuiker kaasstof en verschillende zouten (phosphorzure potasch, soda, ammoniak, chlorkalium, phosphorzure kalk en sporen phosphorzuur ijzeroxydej in water, waarin de boter in de gedaante van mikroskopische kleine bolletjes zwemt, en daardoor wordt de heldere vloeistof ondoorschijnend wit. De fijne vetbolletjes der boter zijn bevat in een omhulsel, dat ze belet zich samen te pakken; wordt de melk zuur, dan lost zich dat omhulsel op in het dan gevormde melkzuur, en bij de heftige beweging in de boterkarn pakken de vrijgeworden bolletjes zich samen, worden van de waterige massa afgescheiden, en zoo ontstaat de boter. Het vet is dus, vrij ronddrijvend, in de melk gesuspendeerd, de overige bestanddeelen van de melk zijn kaasstof en melksuiker. Dat de vetbolletjes werkelijk in een kaasachtig hulsel besloten zijn, blijkt o. a. daaruit, dat wanneer men ver« sche melk met aether schudt het vet daardoor niet wordt opgelost; hetgeen toch zou geschieden indien de aether en het botervet onmiddellijk met elkander in aanraking kwamen; heeft men daarentegen vooraf een weinig azijnzuur bij de melk gedaan en daardoor de kaasvormige hulsels opgelost in melkzuur, dan worden door het schudden met aether de vetbolletjes wel degelijk opgelost. Goede melk moet wit en ondoorzichtig zijn een zwakgeelachtige in ’t blaauwachtige overgaande tint hebben, vettig zijn op ’t gevoel, en een zachten zoeten smaak hebben, bij ’t koken een geheel eigenaardigen geur ontwikkelen, en in zuiver, versch gemelkten staat, een droppel in frisch water werpend, moet die daarin naar beneden zakken, een droppel op den nagel druppelend, moet die
niet vervloeien, maar zijne bolvormige gedaante behouden. 1 "Wanneer men melk filtreert blijven de niet opgeloste 1 kaasstof en de vetbolletjes op het filtrum terug, terwijl de in de melk opgeloste melksuiker, kaas en eiwitstof ' doorloopen. , i Dit filtraat verschilt in specifiek gewicht weinig van de i gewone melk, en is slechts iets zwaarder, omdat de lichtste stof, het vet, er uit is. Laat men goede melk stilstaan, dan scheidt zij zich na eenigen tijd in twee deelen eene bovenste' laag bestaande i uit de straks beschreven vetbolletjes, die men room noemt, en die, omdat zij lichter zijn dan de overige bestanddee len, boven drijven. Neemt men de room d'aarna weg, dan blijft de melk, door bijvoeging van wateT, hetzelfde specifiek gewicht behouden, dat zij vooraf had. Maar niet alleen met water, ook met stijfsel of andere meelachtige bestanddeelen wordt de melk vervalscht. Gemakkelijk ontdekt men deze vervalsching, door na koking een druppel jodium-tinctuur toetevoegen, waardoor de zoo vervalschte melk onmiddellijk blauw wordt, en des te sterker blauw, naarmate er meer zetmeel in gebracht is. Ook door het gieten van verdachte melk door een fijn doekje, kan men dikwerf de meelachtige bestanddeelen afscheiden. Ook arabische gom, traganth en dextrin geven de melk een slijmachtig aanzien. Om een liter water het specifiek gewicht van melk (1.030) te geven, behoeft men slechts 90 grammen arabische gom te gebruiken. "Vervalsching met afkooksels van hennipzaad of andere olieachtige zaden, erkent men dadelijk onder het mikroscoop, waaronder men dan zwarte stippen waarneemt. Kookt men zoo vervalschte melk, dan ontstaan er, zoodra zij bekoeld is, oliedroppels aan de oppervlakte. Zelfs met zeep wordt de melk vervalscht, hetgeen men ontdekken kan door schudden. De zeepbellen, die daardoor ontstaan, zijn onbedriegelijk; giet men die melk in water, dan zinkt de zeep in vlokken naar den bodem.Te Parijs heeft men de hersens van schapen gebezigd, om de afgeroomde melk het aanzien van goede melk te geven. Men wreef daartoe de schapenhersens fijn met de afgeroomde melk. Onder het mikroskoop ontdekt men die vervalsching onmiddellijk, omdat de overblijfselen der hersenen eene geheel andere structuur hebben dan de oorspronkelijke vetbolletjes. In de omstreken van New-York wordt de melk, in het groot, transportabel gemaakt, door ze van water te ontdoen. In ’t klein geschiedt dit door kooking in ’t luchtledig. Men verkrijgt daardoor eene witte, dikvloeiende emailachtige massa, die, bij ’t gebruik, met water verdund, in geen enkel opzicht van gewone melk verschilt. In een centrifugaal-machine, kan men in 18 a 20 minuten tijds, allerminst 70 a 75 pCt. room afscheiden, waartoe men, onder gewone omstandigheden, dagen behoeft. Deze melk, heeft de consistentie van weeke boter
n warme dagen, en vermengd zich uitmuntend met heete toffie, is bovendien zeer zuiver van smaak. Melkkelders en ’ localiteiten om de melk te bewaren, ivorden door de waterafscheiding met centrifugaalkracht geheel overbodig, en bij een gebruik van 300 mouten laags, is de centrifugaal-machine zeer aan te bevelen.
---

BUITENLANDSCHE POLITIEK.
Een niet zelden goed onderlicht Weener correspondent der Augsburgpr Allgemeine Zeüung bericht onder dagteekening van 31 Juli: „Volgens mededeelingen uit Kome, die ik geloof voor betrouwbaar te mogen houden, heeft de Pruisisché regeering aldaar de verklaring ingediend : dat zij in het belang van het vreedzame verkeer lusschen katholieke en niet-katholieke christenen, en ter bescherming van het mogelijkerwijze bedreigde staatsgezag, tot haar leedwezen genoodzaakt is af te wijken van den tot hiertoe gevolgden stelregel om aan de katholieke kerk de grootst mogelijke vrijheid van beweging te laten, en dat zij, daar het te duchten is dat de katholieke bevolking hare denk- en handelwijze regelen zal naar de beginselen welke haar als godsdienstige plicht worden voorgeschreven, genoodzaakt is en besloten heeft om van haren kant ten aanzien van confessioneele zaken uitsluitend hare politieke verplichtingen te raadplegen.” In berichten uit Munchen leest men: „De verkiezing van den pi oost Döllinger tot rector magnificus onzer hoogeschool is een feit van groote beteekenis. Deze boogeschool heeft zich daardoor ten opzichte der kerkelijke quaestie op een sUhdpunt geplaatst, tot hetwelk zelfs de Berlijnsche zich nog niet heeft verheven. De Münchener hoogeschool is bekend als een bepaald karakter dragende; van des te grooter beduidenis is het dat juist de in den ban verklaarde hoogleeraar Döllinger, die aan het hoofd der bestrijders van het leerstuk der onfeilbaarheid staat, door haar "met 54 van de 63 stemmen tot rector magnificus verkozen werd. Daardoor heeft onze hoogeschool eene schitterende bekrachtiging gegeven aan het protest, hetwelk 44 van hare hoogleeraren en privaat-docenten tegen de nieuwe leer uitgevaardigd hebben. De bewering der ultramontanen, dat de tegenstand tegen die leer het werk eener staatkundige partij zou wezen, wordt door die benoeming wederlegd, vooral wanneer men in het oog houdt dat onze hoogeschool zich sedert jaren, op zeer enkele uitzonderingen na, van het politieke terrein verwijderd heeft gehouden, en dat de meeste van hare leden mannen zijn van eene bij uitstek gematigde denkwijze.” Ook de hoogeschool te Wiirzburg heeft eenen tegenstander van het dogma der onfeilbaarheid, den hoogleeraar Reissmann, tot rector magnificus verkozen. De liberale dagbladen van Londen berichten dat de kroonprins en de andere leden van het koninklijke gezin te Dublin door de bevolking met geestdrift ontvangen zijn en er aanhoudend met blijken van toegenegenheid
bejegend worden.
In de zitting van het Lagerhuis van 31 Juli is door een ministeriëel lid, den heer Lambert, aangekondigd dat hij, wegens den tragen voortgang der werkzaamheden van het Huis in deze parlementszitting, bij den aanvang der volgende een voorstel zou doen om te verklaren dat de rechten, die thans door ieder lid als zoodanig kunnen worden uitgeoefend ter bevordering maar ook ter belemmering der werkzaamheden, eenigermate ingekrompen en binnen zekere grenzen beperkt dienen te worden, en om eene commissie tot het aanwijzen dier grenzen te benoemen. Deze mededeeling werd met blijken van bijval, maar aan eene andere zijde der vergadering met gelach beantwoord. . Het wetsvoorstel van den heer De'jardins en andere leden, strekkende om aan de artt. 471 en 473 van het strafwetboek bepalingen ter wering der dronkenschap toe te voegen, is in de zitting van 31 Juli besproken; daarbij werd door een lid gewezen op het feit dat de consumtie van alkohol in Frankrijk in het jaar 1830 nog maar 330,000 hectoliters bedroeg, en thans tot het drievoudige, namelijk 972,000 hectoliters, geklommen was. De vergadering heeft besloten dat wetsvoorstel in beraadslaging te nemen. In die zitting is door een lid, den heer Jaubert, een wetsvoorstel ingediend, strekkende om het hooger onderwijs vrij te maken overeenkomstig de regelen welke in het vorige jaar door eene staatscommissie onder voorzitting van den heer Guizot na drie maanden beraadslagens aanbevolen zijn.
---

DE BANVLOEK DER WERELD.
EEN NOVELLE UIT HET LEVEN. (Vervolg.) Het geheimzinnige in ’t gedrag haars echtgenoots stond plotseling met de pijnlijkste scherpte voor haar oog, en hoe ootmoedig ook hare liefde was, zij voelde, dat zij ’t recht had op het onbeperktst vertrouwen. ’t Was goed, dat Arthui-’s terugkomst den loop harer gedachten afbrak. Hij scheen zeer gehaast, en ofschoon hij zichtbaar verstrooid was, gaf hij toch op stellige wijze fC,jne bevelen. De paarden werden ingespannen; het rijtuig floeg eene andere richting in en hield na verloop van een kwartier uurs stil voor een klein paviljoen, aan alle zijden Omringd door een hoog hak. „Daar zult gij wonen, Erancisca,” sprak hij, de jonge vrouw tot den drempel geleidende. Hij zelf snelde weer naar ’t rijtuig en laadde Erancisca’s pakkage af. Doch toen hij terugkwam, stond zij nog altijd op dezelfde plaats. „Ga toch naar binnen!” riep hij haar toe. „Dadelijk, lieve; doch zonder een paar woorden van dank aan den Hemel mocht ik den drempel niet overschrijden van het huis, dat ons geheele geluk zal omsluiten.”
Hoezeer ohtroerde hem de heilige onschuld, welke uit deze woorden sprak! ’t Gevoel, dat hem doortintelde, werd schier berouw, toen zijn ervaren blik de elegante vertrekken opnam. Overal vond hij te geraffineerde weelde; alles ademde de onkuischheid der vroegere bewoonster, wier geest hier nog scheen te heerschen. Bezorgd zag hij Erancisca aan. Zij echter liep verrukt van ’t eene meubelstuk naar het andere, beschouwde alles met schitterende oogen en betuigde luide hare verbazing over de nooitgeziene pracht. „Zou ’t u hier behagen, lief kind ?” vroeg Arthur, die met ware verlichting de volkomen onbevangenheid der jonge vrouw ontwaarde. „Hoe zon ’t niet, melieve!” riep zij verbaasd. „Eigenlijk, mijn waarde Erancisca, is deze woning slechts eene armzalige kouw voor zulk een liefelijk vogeltje! Immers, als een vogeltje meet ik u hier gevangen houden, zoolang mijne beroepszorgen mij van u roepen!” Zij zag hem zoo medelijdend aan, toen hij van zijne moeilijke beroepsplichten gewaagde, dat hij diep-beschaamd was over zijn snoode leugen. Spoedig echt er werd hij zijne aandoeningen meester. „Ach, dat is immers juist mijn noodlot,” dacht hij, „dat ik geen beroep heb!” En bemoedigd door deze drogreden ging hij voort: „Ik zal, helaas, vaak op reis moeten gaan.”
„Mag ik p niet vergezellen, Arthur?” Hij moest schier glimlachen bij de gedachte, dat zijne reizen zich, welbeschouwd, niet verder uitstrekten dan tot het huis zijns vaders. Met ernstig gelaat echter hervatte hij = „Ónmogelijk, lieve Erancisca. Dergelijke reizen vorderen het strengste geheim. Ik reis dan ook niet zelden onder een vreemden naam.” Bedroefd schudde zij ’t hoofd. „Dat alles bevalt mij niet, Arthur.” «Welk een zonderling voorgevoel bezit de onschuld toch!” dacht Arthur, terwijl hij de jonge vrouw getroffen aanzag. Doch plotseling bedacht hij zich. „Ik moet weg, Erancisca,” riep hij uit, „richt u zoo goed en gemakkelijk mogelijk in.” „En gij komt spoedig terug?” «Wacht niet op mij. ’t Kon wel mogelijk wezen, dat ik eerst morgen kwam. Daaraan moet gij u nu eenmaal leeren gewennen.” „Ik ben hier geheel alleen!” sprak zij, hare tranen met geweld onderdrukkende. Hij sloeg zich voor ’t voorhoofd. Met alle mogelijke voorzichtigheid had hij ’t allernoodigste vergeten. Inmiddels luidde de schel aan de tuindeur.
Arthur snelde er heen, en vond eene vrouw, welke hem
een brief overreikte. Hij was van Wartenstein en luidde: , . . , „Ik vermoed, dat gij vergeten hebt, uwen kleine beschermelinge de hulp eener geschikte jvfvrouw van gezelschap te verzekeren. Mocht dit ’t geval zijn, dan beveel ik u als zoodanig de brengster dezer letteren ten Wartenstein.” Een flinke kerel!” riep Arthur verheugd. „Hij denkt toch aan alles! Treed nader. Uw naam!” „Ik heet Rosette.” Nooit had Arthur iemand ontmoet, die haar naam minder tot eere strekte. Eene lange, mageren gestalte, een ingevallen gelaat van geelbruine kleur, welks trekkende onuitwischbare sporen der gemeenheid droegen; koude listige oogen, ten overvloede omringd door breede, roode randen — dit alles te zamen genomen vormde eene persoonlijkheid, wier nabijheid den jonkman schier tot wal ging strekte. Doch de drang des oogenbliks liet Arthur geene keus. Hij leidde de jonge vrouw de woning binnen, gaf Francisca aan hare bescherming over, en stapte daarop weder in den reiswagen, die hem langs omwegen naar het huis zijner ouders voerde. De oude generaal lag juist in ’t venster, en sloeg on* ihiddellijk alarm.
Hij riep zijne vrouw en dochter, en de aangekomene ging nog op den trap uit den eenen arm in den anderen over. Men nam plaats in het kleine familievertrek, en Arthur moest thans nauwkeurig zijne avonturen verhalen. Hij zag van zijn vader op zijné moeder; van zijne moeder op zijne zuster: overal ontwaarde hij scherpe, uitvorschende oogen, die als aan de zijnen hingen. Het werd hem daarbij uiterst-onaangenaam te moede. Hij stond op, klaagde over hoofdpijn en verzocht, dat men hem eenigen tijd rust zou gunnen. „Doch op onze soiree, heden-avond, moogt gij niet wegblijven, lieve Arthur,” smeekte zijne moeder. Arthur schrikte. Zou Wartenstein gelijk hebben? „Dierbare mama,” sprak hij. „De geneesheeren hebben mij voorloopig elke deelneming aan dergelijke vermaken ontzegd. De minste lichtschemering doet mijne zenuwen trillen. Ik ben nog half ziek.” Hij kuste zijne moeder de hand en trad de kamer binnen, welke steeds te zijner beschikking stond. De generaal bromde iets van vertroeteldheid en inbeelding, doch dit wijzigde niets aan het feit, dat de veelbesproken soiree niet verheerlijkt werd door de aanwezigheid van Arthur die, eenzaam in zijne kamer, in de droefgeestigste gepeinzen verviel. Den volgenden morgen maakte hij reeds in de vroegte
eene wandeling door de stad, kocht een aantal boeken, vogels en eenige sierlijke toiletten, borg deze schatten in een huurrijtuig en begaf zich naar Francisca. Deze ontving hem met verrukking, ’t Was of zij hhm na eene scheiding van jaren weer het eerst begroette. Terwijl hij zich overgaf aan de zoete betoovering, welke haar onschuldig gekeuvel op hem uitoefende, had hij nogtans den moed haar te onderhouden over ’t plan, dat hij te haren aanzien had opgevat, en dat eene andere wending aan haar leven beloofde te geven. Hij zelf wilde zich belasten met hare verstandelijke ontwikkeling, ten einde haar voor te bereiden voor de gezelschappen, waarin zij eens — hij klampte zich halsstarrig vast aan deze hoop — zijne zijde de schitterendste zegepralen zou wegdragen. Ook hierin schikte zij zich met blijdschap naar zijne wenschen, en weldra zag men ’t jonge paar, tot groote verbazing van Rosette, als leeraar en leerlinge te zamen zitten. Toen Arthur eenige uren later van Francisca afscheid nam, legde hij bij zichzelven de gelofte af, nog heden de moeilijke taak te aanvaarden, die beslissen zou over de toekomst zijner beminde echtgenote. (Wordt vervolgd.) S. K. Jz.
---

