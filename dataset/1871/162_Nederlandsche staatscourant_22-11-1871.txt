NEDERLANDEN. 's GRAVENHAGE, den 21 sten November 1871.
Bij Zijner Majesteits besluit van den 18den November 1871, n°. 17, is aan mr. A. P. R. C. baron van der Borch van Verwolde, op zijn daartoe gedaan verzoek, met ingang van 1 December 1871, eervol ontslag verleend als griffier bij het kantongeregt te Maarssen. Bij Zijner Majesteits besluit van den 18den November 1871, n°. 18, zijn benoemd, met ingang van 1 December 1871: tot griffier bij het kantongeregt te Maarssen mr. G. J D. Hondius, thans griffier bij het kantongeregt te Naaldwijk; tot griffier bij het kantongeregt te Naaldwijk mr. C. Krabbe, advocaat te Leiden. Bij Koninklijk besluit van 19 November 1871, n°. 22, zijn verleend de volgende pensioenen , als aan: NAAM. QUALITEIT. Bedrag van het pensioen. Artt. der wet van den 9den Mei 1s4g (SM. n". 24), in verband met de wet van den 3den Mei 1851 (Stbl. n". 49), krachtens welke het pensioen is verleend. Redenen van pensionering. G. Brand. postbode, f 133 5 ligchaamsgebrek. J. Bakker, idem, 134 5 idem. B. S. Nauta, idem, 156 5 idem. M. J. Rosier, brievenbesteller, 150 5 idem. W. C. Dijk, commies I ste klasse bij 'sRijks belastingen, 366 5 en 43 idem. J. Heeringa, ontvanger der registratie en domeinen, 1332 3 lit. a en 43 ouderdom en diensttijd. A. J. Roelvink, wed. van L.R.vanOuwenaller, in leven idem, 411 50 en 51 verkregen regten. F. L. R. van Ouwenaller, minderjarig kind van wijlen L. R. van Ouwenaller en zijne voorovérledene eerste echtgenoot H. A. Roelvink, idem, 411 50 en 51 idem. W. L. Kante, minderjarig kind van wijlen J.Jansen enhaarvooroverleden echtgenoot C. Kante of Cante. onder voogdij van J L. Prinsen, in leven brievenbesteller, 67 50 en 51 idem. Bij Koninklijk besluit van 19 November 1871, n°. 24, is aan den heer J. M. Benteyn, op zyn verzoek, eervol ontslag verleend uit zijne betrekking van bewaarder van de hypotheken, het kadaster en de scheepsbewijzen te Middelburg, behoudens aanspraak op pensioen. Bij Koninklijk besluit van den 18den November 1871, n°. 23, is aan den Oost-Indischen ambtenaar H. J. van Hingstbergen, gewezen opziener over den zadelmakerswinkel bij den artillerie-constructiewinkel te Soerabaija, laatstelijk met verlof'hier te lande, op zijn verzoek, gerekend van 1". November 1871, een eervol ontslag verleend uit 's lands dienst, met toekenning van pensioen. MINISTERIE VAN BINNENLANDSCHE ZAKEN Bij beschikking van 20 November 1871, n°. 216, is aan van der Loo en Berten, te Rotterdam, vergunning verleend om hunne bestaande stoombootdionst tot vervoer van personen, goederen en vee en het slepen van schepen tusschen Rotterdam en Belgie, voor zooveel het vervoer van goederen en vee betreft, uit te breiden tot Amsterdam. ItAAD VAN STATE. Openbare vergadering van den Raad van State, Afdeeling voor de geschillen van bestuur , op Woensdag den 22sten November 1871, des voormiddags ten elf ure.
---

BUITENLANDSCHE BERIGTEN. ENGELAND.
De uitkomst der laatstelijk gehouden verkiezingen voor het Lagerhuis en sommige andere verschijnselen worden door de conservative partij in Engeland aangevoerd als een bewijs dat de volksgeest zich naar hare zijde wendt. De Times erkent dat er zich in den lande zekere oogenblikkelijke reactie tegen de heer.-chappij der liberale partij voordoet, ja dat deze reactie misschien zoo ver zou kunnen gaan, dat zij, geholpen door de verdeeldheid tusschen de gematigde en do radicale liberalen, de optreding van een conservatief bewind bewerkte. Doch tevens houdt de Times staande, dat de reactie niet diep bij de natie is doorgedrongen, dat de volksgeest innerlijk liberaal gezind is en blijft, en dat de conservative partij, al kan zij thans aan het bewind komen, zich er niet zou kunnen staande houden. — De Londensche Times van gisteren zegt dat de alom in Engeland onmiskenbaar toenemende welvaart, de bloei van handel en nijverheid er weder de gewone maar desniettemin bedenkelijke gevolgen hebben , namelijk aan de eene zijde geneigdheid om ligtvaardig geld in gewaagde speculatien en onbezonnen ondernemingen te steken, en aan de andere zijde den toeleg van vele lieden om van die geneigdheid des publieks partij te trekken tot het verkrijgen van geld voor speculatien en ondernemingen , dio bezwaarlijk ooit zullen kunnen voldoen aan de verwachtingen welke de ontwerpers daarvan koesteren of althans bij anderen trachten op te wekken. H Wij Engelschen—zegt de Times verder in een hoofd irtikel, strekkende om onvoorzigtige kapitalisten te waarschuwen en tot behoedzaamheid te vermanen — zijn zeer rijk , en onze zaken gaan uitermate goed; desniettemin moet bij alle nadenkende lieden onvermijdelijk de vraag oprijzen , van waar al het kapitaal kan komen hetwelk voor reeds op het touw gezette ondernemingen en speculatien is ingeschreven , om te zwijgen van die welke nog ontworpen worden en denkelijk weldra aan het publiek zullen worden aanbevolen. Hadden wij zoo veel kapitaal in voorraad weggelegd vóór dat de vraag zoo levendig en groot werd ? Of zijn onze dagelijksche winsten thans ruim genoeg om te kunnen voldoen aan al de betalingen en stortingen, waartoe wij de verpligting op ons hebben genomen ? » Terugziende op het verledeno zoo als het daar in het licht der geschiedenis duidelijk te zien is , terwijl de beweging der naar winst hakende gemoederen en het gewoel en gejoel der markt ons niet meer beletten de zaken te zien zoo als zij zijn — moeten wij erkennen dat er ook vóór deze onze dagen tijden zijn geweest waarin allerlei uitlokkende beloften aan het geld bezittende publiek gedaan, ruime winsten aan hetzelve voorgespiegeld werden, dat die beloften en winsten zich op het papier en in prospectussen als degelijk en verzekerd voordeden, en dat desniettemin bittere teleurstelling het deel werd van degenen welke zich daarop verlieten. Aanvankolijk gingen die zaken geheel zonder uitkeering van baar geld, met papier, orderbriefjes, cheques, kortom met beloften van betaling, in het vaste vertrouwen op eenen voorspoedigen gang der zaak gegeven en aangenomen. Doch met der tijd kwam de noodzakelijkheid oin baar geld te storten; dat geld ging uit het land, of' werd binnen 's lands in bouwmaterialen, in arbeidsloon, in werken en werktuigelijke toestellen gestoken en vastgezet; dan kwam er kapitaal te kort; er volgden dringende aanmaningen om te storten — daling van den koers van aandeelen — het opzeggen van voorschotten en het invorderen van schulden — groote mededinging op de geldmarkt en pogingen om het beschikbare geld door het aanbieden van hoogeren interest te verkrijgen — rijzing van het disconto bij de Bank van Engeland — wantrouwen in de geldelijke soliditeit van anderen , en paniek aan de effectenbeurs — val van bankiers- en handelshuizen , genoodzaakt om hunne betalingen te schorsen ofschoon zij de handen vol papieren waarden, vol beloften en bewijzen van aandeel in te behalen winsten hadden Zóó is het in vroegere dagen hier te lande wel eens gegaan; en het publiek bedenke in deze dagen van voorspoed, dat het op nieuw alzoo zou kunnen gaan." Verder ontleent de Times eene waarschuwing aan het New-Yorksche Wallstreet Journal. Dit aan zaken van handel en speculatie gewijde blad zegt in zijn jongst ontvangen nommer: » Uit Nevada en andere door ontwerpers van mijn-ondernemingen uitgezochte oorden onzes lands ontvangen wij berigten die voor kapitalisten eene vermaning tot behoedzaamheid in zich sluiten. Naar luid daarvan zijn vele, meer of minder achtenswaardige, gelukzoekers op weg naar Londen om er eenen aanval op de beurs der Engelsche kapitalisten te doen Zoo wordt er thans ophef gemaakt van zoogenaamde tinmijnen in Utah; zie hier wat ons daarvan aanvankelijk gebleken is; » Er zijn te Washington , bij het hoofdbestuur dor eedgenootschappelijke grondeigendommen, monsters van zoogenaamde tinerts uit Utah ontvangen,aan scheikundig onderzoek onderworpen en in den smeltkroes beproefd; doch er is noch bij de scheikundige ontleding noch bij de smelting eenig spoer van tin gevonden. Er is nog maar óéne bezending monsters
te Washington ontvangen ; het blijft mogelijk dat andere bezendingen , die er nog worden verwacht, bevonden worden werkelijk tin te bevatten.' — Kr ia ook in Londen berigt gekomen van Australie's verbinding met de telegraaphlijn van Java en met het Europeesch-Indische telegraaphnet. Het bestuurder Britsch-AustralischeTelegraaphmaatschappij, welke van de betrokken regeringen concessie voor die verbinding had verkregen, heeft van den scheepskapitein Halpin, belast met het leggen van den telegraaphkabel van Port Darwin op Nieuw-Holland tot Banjoewangi op Java, het volgende telegram ontvangen: » Halpin, Banjoewangi — hier aangekomen Donderdag 16 November — alles wel en in orde — ik hoop op Maandag de laatste hand aan het work te leggen — de elektrische proefnemingen met den in zee gelegden kabel geven prachtige uitkomsten." F R A N K R IJ K. De heer Gambetta houdt zich thans veel meer bezadigd dan tijdens zijn dictatorschap te Tours, met de bedoeling, naar vermoed wordt, om .allengs te bewerken dat de republikeinsch-gezinde partij zich onder zijne leiding stelle. De in de vorige week te Saint-Quentin door hem gehouden redevoering hoeft vooral door haren bezadigden toon de opmerkzaamheid des publieks getrokken ; maar zij heeft hem in de schatting van het uiterste deel zijner partij doen dalen; immers er is onder de roode en de rad'cale dagbladen geen enkel hetwelk die rede geheel goedkeurt ; zij hebben allen bedenkingen daartegen in te brengen; het eene maakt hem een verwijt van zijn streven naar onderlinge verzoening der partijen, het andere van zijnen wensch om in Frankrijk eene krachtige regering te zien; andere bepalen zich tot smalende aanmerkingen en verdenkingen zonder eenig bijzonder punt aan te roeren. — De heeren Gambetta, Quinet, Adam, Louis Blanc, Victor Hugo en andere volksafgevaardigden en staatkundigen van de radicale rigting verlangen eene amnestie voor het meerendeel der Parysche opstandelingen; zij hebben dezer dagen eenen stap gedaan, welke strekt om dat verlangen zijdelings te ondersteunen. Er is namelijk in het laatst der vorige week eene bekendmaking in de dagbladen hunner partij verschenen , waarin zij giften van het publiek vragen tot ondersteuning van dè huisgezinnen die door het lang gerekte regtsgeding tegen de aanhangers dor Parysche Commune hunne broodwinners missen. — Dezer dagen zeide een Orleanistisch dagblad , dat de graaf van Chambord in het oog van alle weidenkenden Frankrijks regtmatige souverein was, maar dat hij , de publieke opinie in den lande tegen zich gestemd ziende, aan abdicatie dacht en waarschijnlijk eerlang zijne regten aan den graaf van Parys, het hoofd der familie Orleans, zou overdragen. Dit berigt wordt thans door legitimistische dagbladen tegen gesproken, met verklaring dat abdicatie in het oog van Henri V pligtverzaking zou zijn. — De prefecten van eenige zuidelijke departementen van Frankrijk zijn dezer dagen door den minister van binnenlandsche zaken aangeschreven om niet langer te gedoogen dat zoogenaamde toovenaars en waarzeggers hun voordeel met de ligtgeloovigheid der plattelands bevolking doen, gelijk er hier en daar nog geschiedt, maar om die bedriegerijen met alle wettelijke middelen tegen te gaan. — Hot officiele dagblad van het Fransche gouvernement behelst in zijn nommer van gisteren de volgende bekendmaking : » Het Comptoir d'Escompte heeft in overleg met negen van de voornaamste bankiershuizen van Parys, kleine stukjes papiergeld ter waarde ieder van vijf francs uitgegeven. De Société Générale ter begunstiging van handel en nijverheid brengt stukjes papiergeld van een franc , van twee francs en van vijf francs waarde in omloop. «Het publiek wordt mits deze verwittigd dat die biljetten aan 'slands kassen en aan die der Bank van Frankrijk worden aangenomen als bijpassing. )> Dat papiergeld is gewaarborgd met gelden of bankbiljetten welke in 'slands Depót- en Consignatiekas als onderpand gedeponeerd zijn; het heeft alzoo altijd de volle nominale waarde , en de houders hebben noch verlies noch onkosten of agio te duchten." De uitgifte van dat papiergeld, zegt het Journal des Débats , is misschien in de steden een afdoend middel tegen den ondragelijken last van het gebrek aan pasmunt en aan klein geld; doch ten platten lande, alwaar de assignaten (het papiergeld der eerste republiek) nog met schrik herdacht worden, zal de bevolking denkelijk weinig vertrouwen op dat papiergeld hebben en het niet gaarne aannemen. Het zou daarom beter zijn dat de Bank van Frankrijk zelve biljetten van minder dan 25 francs waarde uitgaf, in plaats van haar uitsluitend regt tot het uitgeven van biljetten aan toonder over te laten aan particuliere credietinrigtingen zoo veel het nuttigste maar niet het voordeeligste deel van dat regt betreft. VEREENIGDE STATE X. In een schrijven van 6 November bevestigt de Amerikaansche correspondent der Londensche Times het berigt van het verongelukken van drie en dertig walvisclivaarders in de Noordpool-Zee. » Geen verlies van menschenlevens is daarbij te betreuren — schrijft hij — maar het is een zware slag voor het bedrijf der walvischvangst en voor dë daarbij betrokkene belangen hier te lande. Onze vloot van walvischvangers was allengs afgenomen en was laatstelijk verminderd tot 250 bodems, welk aantal voor vier vijfden te New Bedfort in den staat Massachusetts, en voor het overige grootendeels te Nantucket en te San Francisco te huis behoorde. Van die kleine vloot is nu omstreeks een zevende gedeelte verloren gegaan, en wel door eene ramp van zeer ongemeenen aard, zoo als zelden voorkomt en niet vooruit te zien was." Verder meldt die berigtgever, dat de Mormonen, wel verre van zich teien het eedgenootschappelijke gezag te verzetten, bedacht schenen op een vergelijk, strekkende om uit de klem te geraken door het afschaffen der veelwijverij voor het vervolg. TELEGRAPDISCHE BERIGT EN. Londen , 21 November. Volgens een door de Times medegedeeld berigt uit Konstantinopel van 20 November had de Ecgelsche gezant namens zijn gouvernement den Sultan geluk gewenscht met de door het nieuwe Ottomanische kabinet tot stand gebragte horvormingen.
Parys, 20 November. De France berigt onder voorbehoud van nadere bevestiging , dat er eene fusie tusschen de beide takken der Bourbonsfamilie heeft plaatsgehad. De graaf van Chambord zou de driekleurvlag aangenomen, en de graaf van Parys zoude regten van Chambord erkend hebben. Parys, 21 November. Het is nog niet bekend of de regering een voorstel zal doen om den zetel des bewinds weder naar Parys over te brengen, maar het is zeker dat een daartoe strekkond voorstel bij haar ondersteuning zal vinden, en men acht het waarschijnlijk dat zulk een voorstel door de Nationale Vergadering aangenomen zal worden. — De krijgsraad heeft Humbert, den redacteur van den Père Duchesne , tot levenslangen dwangarbeid veroordeeld. Weenen, 19 November. De Keizer heeft gisteren den vorst Adolph Auersperg ontvangen. Men brengt dit in verband met het gerucht dat er onderhandelingen over de vorming van een nieuw cisleithaansch kabinet met dien vorst geopend zouden zijn. Weenex, 21 November. De ochtendbladen gewagen vrij eenstemmig van ernstige onderhandelingen met den vorst Adolph Auer.-perg over de vorming van een nieuw kabinet. Zij voegen er bij dat de vorst, alvorens een regeringsprogramma aan de beoordeeling van den Keizer te onderwerpen, beraadslaagt met leden van den rijksraad die met hein in gevoelens overeenstemmen. Berlyn, 20 November. De rijksdag heeft heden de voordragt tot invoering in Beyeren van de Noord-Duitsche wet op de dienstpligtigheid aangenomen, en de aangevraagde gelden voor don rijksspoorweg in den Elsas en Lotharingen bewilligd. Kopenhagen, 20 November De Koning zal morgen avond zijne buitenlandsche reis aanvaarden. Madrid, 19 November. De Koning heeft na gehouden overleg met de presidenten der beide Kamers besloten aan de ministers het gevraagde ontslag niet te bewilligen. Madrid, ü0 November. Op eene daaromtrent gedane vraag is van wege het gouvernement officieel geantwoord , dat het er niet aan denkt de couponsbelasting van 18 per cent te heffen, zoo lang de Cortes die niet zullen hebben goedgekeurd. Er is dus in allen gevalle nog een vry lang uitstel te verwachten, daar de Cortes niet vroeger dan in Februarij weder bijeen zullen komen. Romk, 20 November. Bij koninklijk besluit zijn de heeren Torrearsa tot president en Vigliani, Manciani, Scialoja en Cambray Digny tot vice-presidenten van den Senaat benoemd. Bij een ander besluit zijn 23 nieuwe senatoren benoemd. De Koning wordt morgen hier verwacht. Konstantinopel, 20 November. Onder het publiek wordt algemeen luide geklaagd over de verwarring, die ten gevolge der hervormingen in het openbare bestuur is ontstaan, vooral bij de douanen, het postwezen en de telegraphen. Naar het schijnt zijn des Sultans bevolen om bezuinigingen in te voeren verkeerd uitgelegd geworden. Men verzekert dat er ernstige geschillen tusschen de leden van het kabinet bestaan, en men verwacht eene ministeriele krisis. New York, 20 November. Goud-agio 10 4 /,.
---

