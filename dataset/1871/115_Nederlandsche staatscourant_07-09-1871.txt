NEDERLANDEN. 's GRAVENHAGE, den 6den September 1871. MINISTERIE VAN MARINE.
De Minister van Marine brengt ter kennis van de belanghebbenden , dat , ten gevolge der ontvangen gunstige berigten omtrent den gezondheidstoestand te Buenos-Ayres , de toepassing der quarantainemaatregelen voor schepen, welke die plaats den 9den Junij jl. of daarna verlaten hebben , wordt ingetrokken en buiten werking gesteld, 's Gravenhage, den 8sten Augustus 1871. De Minister voornoemd, Brocx. De Minister van Marine brengt ter kennis van de belanghebbenden, dat, naardien de cholera zich sedert den eersten Augustus 1871 te Koenigsberg in Oost-Piuissen heeft vertoond, de schepen, die na dat tijdstip die haven verlaten hebben, op eene Nederlandsche reede komende, zullen onderworpen worden aan dezelfde quarantaine-maatregelen die voor de schepen, komende uit de noordelijke Russische havens, zijn voorgeschreven. 's Gravenhage, den 15den Augustus 1871. De Minister voornoemd, Brocx. De Minister van Marine brengt ter kennis van de belanghebbenden, dat, naardien de cholera ook te Dantzig is uitgebroken , de schepen , die na den 19den dezer die haven verlaten hebben , bij aankomst op eene Nederlandsche reede , aan quarantaine-maatregelen zullen worden onderworpen. 's Gravenhage, den 19den Augustus 1871. De Minister voornoemd, Brocx.
---

BUITENLANDSCHE BERIGTEN. DUITSCHLAND.
In den Reichs-Anzeiger van 4 September is de wet afgekondigd, volgens welke het strafwetboek voor het Duitsche rijk den lsten October aanstaande voor den Elsas en Lotharingen in werking treedt. — Volgens berigten uit München heeft de Beyersche regering op de uit Berlyn ontvangene mededeeling. dat het voornemen bestond om den Duitschen rijksdag tegen 1 October bijeen te roepen , geantwoord met den wensch dat die bijeenroeping eenige weken uitgesteld mogt worden , op grond dat de zamenroeping van den Beyerschen Landdag volgens 'slands constitutie niet langer kon worden uitgesteld. Die Landdag moet, gelijk reeds gemeld is , den 29sten dezer bijeen komen. ITALIË De Opinione , een onderhandsch orgaan van het Italiaansche gouvernement, zegt in haar nommer van den 2den dezer: » Het is onwaar dat Oostenrijk en Duitschland voorstellen aan Italië hebben gedaan met het doel om zijne toetreding tot de te Gastein gemaakte afspraken te verkrijgen. Evenwel is het achterwege blijven van zulke voorstellen weiligt enkel een gevolg van de omstandigheid dat het thans de jaarlijksche vacantietijd voor de diplomatie is; immers te Gastein is veel over Italië gesproken en er wordt op Italie's medewerking staat gemaakt." Uit dit niet zeer heldere berigt wordt door 1'Italië, het Fransclie dagblad van Florence, opgemaakt dat het gerucht van Italie's toetreding tot de te Gastein gemaakte afspraken gegrond is. Van eene officieuse zijde wordt uit Weenen aan de Augsburger Allgemeine Zeitung gemeld: » Wat men van Italië verlangt en wat ongetwijfeld met bereidwilligheid door hetzelve toegestaan zal worden , is in de eerste plaats de volledige en onvoorwaardelijke uitvoering deiwet omtrent de aan den Paus te verleenen waarborgen. De mogendheden , welke den algemeenen vrede op alle wijzen trachten te verzekeren , wenschen dat ook alles uit den weg geruimd worde, wat de onafhankelijkheid van het hoofd der katholieke kerk binnen de grenzen zijner geestelijke bevoegdheid, alsmede de uiterlijke waardigheid van zijne positie zou kunnen benadeelen. Daarentegen schijnt men in Gastein vermeden te hebben het eigenlijke Roomsche vraagstuk — de quaestie van het herstel van 's Pausen wereldlijke heerschappij — ter sprake te brengen, en hetzelve veel eer als eene zuiver inwendige Italiaansche aangelegenheid te beschouwen, wier internationale behandeling door Italië niet alleen niet verlangd maar zelfs bepaald gewraakt wordt." — Uit Florence wordt gemeld dat de door de stad Napels opengestelde geldleening voor groote werken tot uitbreiding en verfraaijing der stad volkomen geslaagd is, zijnde daarvoor vier malen zoo veel ingeschreven dan het vereischte totaal van twee en twintig millioen fiancs.
F R A N K R IJ K. De Nationale Vergadering heeft het aanhangige ontwerp van wet tot vermeerdering van de inkomsten die door middel van indirecte belastingen in de schatkist vloeijen, verleden Maandag afgedaan en zonder hoofdelijke stemming aangenomen. Nadat de belasting op den tabak verhoogd en eene belasting op strijkzwavelstokken alsmede eene op cichorei gelegd was, is in de zitting van den 4den, oveenkomstig het voorstel der regering, eene belasting van tien a twintig francs per honderd kilogrammen op de onderscheiden soorten van papier gelegd. Eene poging om het voor de dagbladen in het algemeen vereischte papier, en eene poging om het papier voor het drukken van schoolboeken van die belasting te doen vrijstellen, zijn mislukt. De regering voornemens zijnde om het gebouw van het ministerie van finantien in Parys, hetwelk inde laatste dagen van den Paryschen opstand op een bevel van de Commune in de asch is gelegd , niet weder op te bouwen, heeft eergisteren magtiging van de Nationale Vergadering gevraagd om het terrein waarop dat gebouw heeft gestaan , en hetwelk door zijne ligging in het midden der stad groote waarde voor particulieren heeft, ten bate der schatkist te veilen. Bij het indienen van het daartoa betrekkelijke wets-ontwerp deed de minister van finantien uitkomea dat het verkoopen van het bedoelde terrein geenerlei invloed kon hebben op de beslissing der vraag van de definitive zetelplaats der regering. — De heer Rouher heeft de candidatuur, die hem door een aantal in Parys verblijf houdende Corsikanen aangeboden is, aangenomen , onder belofte om in de Nationale Vergadering de tolk van de politieke beginselen der stemgeregtigde bevolking van Corsica te zullen zijn. — Volgens berigt uit Lyon van 1 September waren uit die stad en Marseille petitien met 91,000 onderteekeningen , houdende verzoek om ontbinding der Nationale Vergadering, afgezonden. Zij zouden door meerdere gevolgd worden. — Verleden Maandag zijn vijf vrouwspersonen voor den vierden krijgsraad te Versailles verschenen, onder de beschuldiging van den brand waardoor de Parysche wijk Saint-Germain in de laatste dagen des opstands geteisterd is, moedwillig te hebben aangestoken. Zij worden in een berigt afgeschilderd als » schepsels van een terugstootend uiterlijk , met eene donkero gelaatskleur waardoor haar voorkomen iets duivelachtigs heeft, en die in aangezigt en houding geenen zweem meer van vrouwelijke zachtheid of van vrouwelijke beschroomdheid hebben." Brandstichting is niet het eenige wat aan die vrouwen ten laste gelegd wordt; zij worden buitendien beschuldigd van medepligtigheid aan moord , aan plundering en aan het aanstoken van burgerkrijg Zij erkenden dienst als zoetelaarsters of zieken-verpleegsters bij het krijgsvolk der Commune gedaan, met revolver en roode sjerp patrouilles vergezeld en den bedoelden brand aanschouwd te hebben; maar dat zij petroleum aangebragt en ontstoken, of met eenig ander middel dien brand gesticht hadden, werd door ieder van haar ontkend. Doch er waren er onder de beschuldigden, die de eene de andere boosaardig aanvielen en misdaden als plundering, benevens onzedelijkheden te erg om te vermelden, verweten. Drie van de vijf haar ambtshalve toegevoegde verdedigers onttrokken zich aan de taak. — Onder het publiek worden bij voortduring vele aanmerkingen en bedenkingen gehoord tegen de uitspraak van den krijgsraad in zake van gewezen leden van de Parysche Commune en van het Centrale Comité. Voor velen is de zachtheid dier uitspraak nog onverklaarbaar. Dat Parent, die eenen tijd lang lid van de Commune is geweest, evenwel vrijgesproken is, zou volgens sommigen enkel te verklaren zijn uit de omstandigheid dat Ranc zou moeten worden vervolgd in geval Parent, die eveneens gehandeld heeft als hij, veroordeeld wierd, terwijl er politieke redenen schijnen te bestaan om Ranc ongemoeid te laten. Een legitimist schrijft in een dagblad, dat hij gewis de Julijzuil, een hem ergerlijk gedenkstuk van oproerige bewegingen en een eereteeken voor den revolutiegeest, zou helpe/i sloopen indien hij kon rekenen op een zoo zacht vonnis, als te beurt is gevallen aan Courbet, die het sloopen der Vendöme-zuil met zes maanden gevangenisstraf boeten moet. Kortom, het niet-regtskundige publiek zoekt bijredenen voor het vonnis, en menig regtskundige meent dat het vonnis niet streng genoeg is om den lust tot navolging van de daden der Parysche Commune te smoren. Het Journal des Débats zegt: «Velen bevreemdt het vonnis van den krijgsraad; het is huns inziens te zacht. De oorzaak is dat een doel des publieks eene verkeerde voorstelling van de regtspraak der krijgsraden heeft; bij de krijgsraden is de wijze van geding voeren even langwijlig, en de noodzakelijkheid voor het leveren van afdoend bewijs even stellig, als bij de uit burgers bestaande vierscharen. Het publiek verwachtte ongemeene strengheid jegens lieden die zich zeiven buiten de wet gesteld hebben; thans ziet het die lied_n behandelen op denzelfden voet als alle andere misdadigers; van hier het gevoel van teleurstelling of bevreemding , waarmede het publiek het vonnis vernomen heeft."
Tegen het vonnis van den derden krijgsraad was gisteren nog maar door-zes van de veroordeelden een aanzoek om revisie ingediend, namelijk door Ferré, Urbain, Billioray, Champy, Ferrat en Verdure. E IV G E L A IV D. Uit het geregtelijke onderzoek is gebleken dat de volkshoopen die verleden Zondag te Dublin de politie-agenten aangevallen en zwaar mishandeld hebben, zulks hebben gedaan zonder eenige uittarting van de zijde der politie en naar een vooraf beraamd plan, tot welks uitvoering vrouwen hebben medegewerkt door het losmaken en aandragen van straatsteenen, welke als werptuig moesten dienen. Die rustverstoring, volgende op de anti-Engelsche huidekreten voor de deputatie van Franschen , heeft in Engeland menigeen Versterkt in de overtuiging dat Ierland niet anders dan met geweld te regeren is, en dat het onstaatkundig zou zijn de in Ierland geëischte amnestie voor de Fenians te bewilligen.
SPANJE. De Koning Amadeus heeft verleden Zaturdag Madrid verlaten om onderscheiden gewesten van Spanje te bezoeken. Vooraf was door den president-minister Zorilla, als minister van binnenlandsche zaken, eene circulaire aan de gouverneurs dier provinciën gerigt, waarin het bezoek des Konings aangekondigd en het verlangen des ministers kenbaar gemaakt wordt, dat de regtstreeks aan hem ondergeschikte autoriteiten geenerlei uitgaven voor de ontvangst des Konings zouden doen ; terwijl de provinciale staten en de gemeentebesturen, welke zelfstandig over hunne geldmiddelen beschikken, uitgenoodigd worden om dit voorbeeld te volgen. «Soortgelijke gelegenheden, wordt in de circulaire gezegd, hebben in vroegeren tijd tot kostbare feestelijkheden aanleiding gegeven, welke niet zelden van hooger hand bevolen waren of waartoe de corporatien door zekere ijdelheid gedreven werden, en die desniettemin steeds als bewijs van de liefde des volks voor hunnen regent moesten gelden. Het is aan Z. M. den Koning te goed bekend, op welke wijs de liefde des volks, zoo zij werkelijk bestaat, zich uit, dan dat hij behagen zou kunnen scheppen in praalvertooningen die weinig of volstrekt niets bewijzen, maar die dan vooral ernstig af te keuren zijn, wanneer zij tot het veronachtzamen van gewigtige pligten aanleiding geven of wanneer de openbare geldmiddelen daardoor benadeeld worden. De overheden gelieven zich dus niet verpligt te rekenen om de Koninklijke personen op openbare kosten te ontvangen of te onthalen. De Koning wenscht het geheel en al aan de ingezetenen over te laten , eenvoudig en uit vrijen wil te doen blijken van het gevoel, hetwelk zij jegens hem koesteren." — De Londensche Times geeft in zijn nommer van gisteren het volgende berigt, hetwelk den 3den dezer laat in den avond uit Valencia is afgezonden : » De Koning is heden-ochtend ten zeven ure uit Albaceta vertrokken ; er was aldaar gisteren-avond tot zijne eer eene schitterende illimunatie benevens eene militaire serenade. Alvorens Albaceta te verlaten heeft Zijne Majesteit er , heden-ochtend ten zes ure, de misse in de domkerk bijgewoond. >> Op ieder spoorweg-station alwaar de Koninklijke trein stil hield, werd de Koning met levendig gejuich ontvangen. Bij zijne aankomst te Valencia steeg hij te paard en reed de stad binnen te midden van talrijke volksscharen. Vergezeld van de ministers en van een luisterrijken staf van hoofdofficieren begaf Zijne Majesteit zich naar het paleis van den hertog van Nunez, hetwelk ook voor Koning Ferdinand VII, voor de Regentes Maria Christina en voor de Koningin Isabella in der tijd meermalen tot verblijf heeft gediend." — De aartsbisschop van Saragossa heeft dezer dagen een herderlijk schryven uitgevaardigd , strekkende om de geloovigen en inzonderheid de arbeidende klasse te weerhouden van het lezen van een weekblad hetwelk door toedoen van de Internationale onder den titel van : » De oorlogskreet, weerklank van do taal der arbeidslieden", daar ter stede revolutionaire en anti-maatschappelijke begrippen predikt. TURKYE. De Lundensche Times van gisteren zegt in zijn beursberigt: » De verwachte zes percents geldleening voor de Turksche schatkist is hier, te Londen, den 4den dezer open gesteld door de heeren Dent,Palmer en Comp., hetzelfde bankiershuis hetwelk de Turksche leening van 1854, welke een deel der Egyptische schatting tot waarborg heefteven als de nu aangekondigde leening, aan de markt heeft gebragt. » Het nominaal kapitaal der nieuwe leening is 5,700,000 pond sterling , uit te geven tot den prijs van drie en zeventig per cent, zoodat er eene som van 4,161,000 pond sterling werkelijk in de Turksche schatkist zal vloeijen. Bij de eerste verpanding der Egyptische schatting werd de gansche som welke destijds jaarlijks door den Onderkoning van Egypte aan den Sultan als zijnen opperheer betaald moest worden, namelijk 282,872 pond sterling, tot onderpand voor de teruggave der opgenomen gelden en voor de kwijting van den interest gesteld. Doch in het jaar 1866 werd de door den Onderkoning te betalen cijns verhoogd, en wel tot een totaal van 705,000 pond sterling jaarlijks, dat is 422,128 pond sterling meer dan vroeger; deze laatste som nu is het welke door de Porte bij de nieuwe geldleening verpand wordt; zijnde door den Onderkoning de verbindtenis aangegaan om het meerendeel van die som, namelijk een bedrag van 399,000 pond sterling, telken jare regtstreeks aan de Bank van Engeland, en niet meer aan de Turksche schatkist toe te zenden. n Onder de voorwaarden der nieuwe geldleening behoort dat daaraan een amortisatie-fonds zal zijn verbonden ; zullende er jaarlijks eene som gelijk staande met een per cent van het nominale bedrag der leening in dat fonds gestort, en daaraan de interest der afgeloste obligatien toegevoegd worden; de aflossing zal geschieden bij jaarlijksche uitlotingen, waarvan de eerste in Julij van het volgende jaar zal plaats hebben. i> De inschrijvers in de nieuwe geldleening zullen het ingeschrevene bedrag moeten storten in eenige termijnen , waarvan de laatste op 11 December dezes jaars is gesteld. Daar zij dadelijk in het genot van interest komen , ontvangen zij de obligatien in de daad voor iets minder dan den bepaalden prijs van uitgifte, namelijk voor 72'/, percent, en zullen zij dus ruim negen percent rente van het in deze leening belegde geld trekken.
»De obligatien der Turksche leening van het jaar 1854, waarmede de nu uit te geven obligatien in de hoofdzaak zullen gelijkstaan , stonden den 4den dezer in de officiele koersenlijst der Londensche beurs op omstreeks 87'/, per cent genoteerd, hetgeen, na aftrek der reeds verschuldigde rente voor vijf maanden, eenen prijs van 85 uitmaakt. In de nieuwe leening zijn Maandag aan onze beurs zaken gedaan voor 3 /, a l'/g percent premie." C III N A. Er zijn in Engeland berigten uit China ontvangen, loopende tot 21 Julij. De Overland China Mail , een in Hongkong verschijnend blad, zegt onder diQ dagteekening: » Twee Engelschen en een Duitscher waren door Koreërs gevangen genomen, terwijl zij op de kust van Korea het wrak van een Duitsch handelsvaartuig onderzochten. De Britsche consul te Chefoo heeft zich op een Engelsch oorlogsschip, de Eingclove, naar Korea begeven en er verworven dat de twee bedoelde Engelschen , die reeds naar het binnenland waren gezonden, terug gebragt en in vrijheid gesteld zouden worden Een officier van het Duitsche oorlogsschip Hertha, die zich bij den Britschen consul op de Ringdove had gevoegd, deed in Korea aanzoek om de uitlevering van den in gevangenschap geraakten Duitscher, doch vruchteloos. Het eskader der Vereenigde Staten ligt sedert de expeditie tegen Korea weder in de haven van Shanghai' en in die van Chefoo".
TELEGRAPH1SCBE BERIGTEN. Lqnden, 6 September. Het schijnt te blijken dat het oproer te Dublin op jl. Zondag het gevolg van een vooraf beraamd plan is geweest. Een der gekwetste politiebeambten is overleden. De heer Gladstone heeft gisteren eene deputatie der Liberale Associatie van Wakefield ontvangen en op het door haar aangeboden adres geantwoord. Lord Derby heeft gisteren te Liverpool in eene schitterende rede de quaestie van het bezit en den overgang van grondeigendom behandeld. Te Aldershott heeft gisteren eene groote wapenschouwing plaats gehad. Vijftig Duitsche werklieden, die naar Newcastle ontboden waren, hebben die stad'weder verlaten. Versailles, 5 September. In de Nationale Vergadering zijn heden de beraadslagingen aangevangen over het ontwerp betreffende de vestiging der ministerien te Versailles. Verscheiden leden hebben het woord daarover gevoerd. Deze beraadslagingen zullen morgen voortgezet worden. Parts , 5 September. De krijgsraad heeft heden uitspraak gedaan in de zaak der zoogenoemde petroleuses of brandstichtsters; vier daarvan zijn ter dood, ééne tot deportatie en éóne tot 10 jaren tuchthuisstraf veroordeeld. In sommige bladen wordt gewaagd van het gerucht, dat er tusschen den heer Thiers en den Italiaanschen gezant Nigra eene levendige woordenwisseling plaats gehad zou hebben betreffende de deelneming der Italiaansche diplomatie aan de onderhandelingen te Gastein. Naar luid van bijzondere mededeelingen uit Versailles zou de heer Nigra verklaard hebben , dat Italië geen ander doel had dan het behoud van den vrede, en in geenen deele eene bevriende mogendheid wilde benadeelen. Parys , 6 September. Een schrijven uit Versailles logenstraft het berigt van moeijelijkheden met Italië en van heftige woordenwisselingen tusschen de heeren Thiers en Nigra. Sedert drie weken hebben die heeren elkander niet ontmoet. Het gerucht van de benoeming des hertogs van Aumale tot gouverneur van Algerie wordt tegengesproken. Weenen, 5 September. Volgens hetgeen tot dus ver bekend is geworden aangaande den uitslag der verkiezingen voor de landdagen hebben de liberalen de zege behaald in de steden van Neder-Oostenrijk, Opper-Oostenrijk en Karinthie. In de plattelandsgemeenten van Silezie zijn 4 candidaten der nationale en 3 der constitutionele partij , in de plattelandsgemeenten van Stiermarken 14 conservativen en 6 liberalen, en in de plattelandsgemeenten van Moravie 23 candidaten der Slavische en 7 der Duitsche partij gekozen. Venetie , 5 September. De Koning van Griekenland is gisteren hier aangekomen en heeft dezen nacht zijne reis vervolgd. Madrid , 5 September. Volgens alle berigten meent men reden te hebben om zich te vleijen dat de inschrijvingen voor de nieuwe leening meer dan de gevraagde som zullen bedragen. New Yoric, 5 September. Goud-agio 13 3 / s .
---

