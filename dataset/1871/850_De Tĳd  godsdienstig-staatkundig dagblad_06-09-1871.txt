AMSTERDAM, 5 September. De Prezident der Republiek.
In Frankrijk is alles mogelijk. Wie er van het thans levend geslacht nog aan twijfelde, zal sedert den 31" Augustus, sedert de zitting der Assemblee Nationale, waarin aan Thiers de titel van Prezident der Republiek werd opgedragen, zijn volle instemming met die woorden niet weigeren. De vertegenwoordigers van Frankrijk schijnen het hoofd te hebben verloren, niet alleen door aan Thiers het gewigtig ambt van prezident op te dragen, maar ook door de zonderlinge omstandigheden, waarmede zij tot die beslissing geraakt zijn. Het fransche volk, dat zich beroemt op zijn élan, schijnt — nu het in zijn élan op schromelijke wijze werd gestuit, nu het eenmaal in volle vaart tegen eenondoordringbaren muur is aangerend en met een verpletterenden schok tot staan gebragt — zoodanig door schrik en angst te zijn geslagen, dat het aarzelt een voet vooruit te zetten, en zelfs in de oogenblikken, waarin niethandelen een misstap is, in non-aktiviteit de wetten der voorzigtigheid en wijsheid zoekt. Wat heeft men met de keuze van Thiers gewonnen? Zeker niet den man van energie, die Frankrijk redden kan. Dit zullen zelfs velen van hen, die voor zijne keuze gestemd hebben, moeten toegeven. Dezen hebben zich welligt gevleid met de gedachte, dat het bestuur van Frankrijk in kracht winnen zou, wanneer men uit den provizioneelen toestand tot een meer gevestigden overging. Maar ook hierin hebben zij zich bedrogen. Zoo men de zonderlinge verschijnselen, die zich bij de prezidenlskeuze hebben voorgedaan, in het oog vat, dan blijkt het, dat geen der vorige fransche republikeinsche regeringsvormen zoo weinig levensvatbaarheid bezat, als die, welke*thans door de Assemblee Nationale in het leven is geroepen. De toestand blijft even provizioneel als te voren, en daarenboven heeft men aan Frankrijk banden en ketenen aangelegd, die aan de uitvoering der wet onberekenbare hindernissen in den weg zullen leggen. Frankrijk heeft thans een «Prezident der Republiek," zonder dat de republiek zelve geproklameerd is; want ofschoon de Vergadering zich vooral als Constituante had verklaard, scheen zij toch het verbond van Bordeaux — volgens hetwelk de verschillende partijen waren overeengekomen, om het vraagstuk omtrent den toekomstigen definitieven regeringsvorm van Frankrijk te verdagen en den provizioneelen toestand te handhaven — niet geheel uit het oog te willen verliezen. Van daar dat zij niet overging tot de proklamatie der Republiek. 't Is even zonderling als de vertooning van Robert le Diable zonder Robert! De titel van Thiers is louter woordenspel, en daarom meende ook de heer Baragnon geen reden te hebben, om dien nieuwen titel aan Thiers te weigeren. Hij verklaarde uit naam der regterzijde, dat de woorden «Prezident der Republiek", voor zoover zij de uitdrukking van een regeringsvorm bevatten, hoegenaamd niets beteekenden, zoodat daardoor zelfs niet op indirekte wijze de republiek van Frankrijk werd verondersteld of aangekondigd. »Zij, die denken even als ik dus sprak de heer Baragnon — zullen stemmen voor den nieuwen titel, aan het hoofd van het uitvoerend bewind gegeven, wèl overtuigd, dat die titel niets beteekent."
Om hare inkonsekwente handelwijze te bekröonen*, heeft de Nationale Vergadering de bepaling gemaakt, dat het prezidentschap van Thiers zal durenzoolang als de Vergadering zelve. Hierdoor heelt dus de Kamer haar eigen bestaan onafscheidelijk aan dat van Thiers verbonden. Zij heeft zich zelve handen en voeten vastgebonden, van hare regten en hare soevereiniteit feitelijk afstand gedaan. De poging zelfs om in den tegenwoordigen provizioneelen toestand eene verandering aan te brengen, zou eene zamenspanning zijn tegen Thiers, aan wien zij zich levenslang heeft verbonden. Alleen de dood van den prezident kan bij den verwarden toestand eenige uitkomst leveren.
Dat Thiers verantwoordelijk is aan de Nationale Vergadering, kan in plaats van licht en oplossing te brengen, de verwikkelingen slechts vermeerderen. Want wat beteekent die verantwoordelijkheid, als de Vergadering zich heeft verbonden den prezident in zijne waardigheid te handhaven? Wat zullen de mannen te Versailles met het Hoofd van den Staat aanvangen, ingeval deze zich tegen hen verzet en zich over zijne daden niet zal kunnen verantwoorden? Hij zal immers vrij spel hebben; en zoo hij uit eigen beweging niet belieft heen te gaan, zal hij blijven; want de Vergadering kan, zonder een coup d'état te plegen, den tegenwoordigen prezident der Republiek niet afzetten.
Het verdient bovendien onze aandacht, dat de Vergadering verklaard heeft geen enkelen stap te willen zetten, noch in de rigting der republiek, noch in die der monarchie. En inderdaad de titel van Thiers is slechts een woordenspel; maar als de bewoners van het land gestadig de woorden «prezident der republiek" lezen en hooren, zal het hun dan niet moeijelijk vallen zich te overtuigen, dat zij van de monarchie even ver verwijderd zijn als van de republiek? Waarom dan geen onschuldiger en kleurloozer uitdrukking gekozen ? Waarom dan Thiers bijv. niet liever président de la France genoemd? Wij kunnen er niets anders op antwoorden, dan: in Frankrijk is alles mogelijk!
Met dat al heeft men Thiers een magt gegeven, zoo absoluut als nog nimmer, bij delegatie, door een soeverein werd uitgeoefend. Even gelukkig als een dergelijke gebeurtenis voor het ontredderd Frankrijk zou kunnen heeten, ingeval dat hooge en uitgebreide gezag ware aangeboden aan een man met doortastende kracht als van den eersten Bonaparte , door zelfverloochening tot nog hooger kracht opgevoerd — even jammerlijk mogen wij den tegenwoordigen toestand noemen, nu wij met eene persoonlijkheid te doen hebben, die, te veel met zichzelven ingenomen en gewoon zich zelven te zoeken, de ware zelfverloochening niet kent en de energie mist, om te worstelen tegen den hooggaanden vloed der verwoesting, die over Frankrijk henenstroomt en het land dreigt te verzwelgen. ë
---

BUITENLAND. Algemeen Overzigt.
Reeds Zaturdag jl. zijn in sommige streken van Oostenrijk de verkiezingen voor de Landdagen begonnen, 0. a in Karmthië, het noord-westelijk gedeelte van het koningrijk Illyrië. Voor zoover de plattelandsgemeenten betreft, is aldaar de uitslag gunstig voor de liberalen of zoogenaamde Konstitutioneelen geweest; van de 14gekozenen behooren 11 tot hunne partij, terwijl van de Katholieken slechts 3 kandidaten konden slagen. Bij de verdere verkiezingen in de steden van Karinthië, waar 12 afgevaardigden moeten gekozen worden, zal de uitslag voor de Katholieken of federalisten vermoedelijk nog ongunstiger zijn, en daar de groote grondeigenaars, hoewel over het algemeen federalistiesch gezind, slechts 10 afgevaardigden te kiezen hebben, zoo zijn de liberalen reeds zeker van hun succes; de Katholieken zullen in den Karinthischen Landdag hoogstens eene minderheid van 14 tegen 36 uitmaken Üa toch ontbrak het den laatsten ditmaal geenszins aan ijver, maar zij streden tegen de ovevmagt; zij verheugen zich nog in een betrekkelijk succes, aai: jrien zij voor de plattelandsgemeenter I > het afgeloopen jaar slechts aan twee kandidaten de vereischte meerderheid konden bezorgen. Trouwens het kleine voordeel der liberalen van Karinthië is tegenover het geheele rijk te onbeduidend, dan dat zij zelven er veel waarde aan zouden hechten. In de plattelandsgemeenten van Opper- en Neder-Oostenrijk zijn de verkiezingen insgelijks Zaturdag begonnen , maar daarvan is de uitslag nog niet bekend.
Te midden der verkiez* igsdrukte worden echter de beschouwingen over de ontmoetingen der Keizers en diplomaten te Ischl, Gastein en Salzburg niet vergeten. De zonderlingste meeningen zijn over de geheimzinnige besprekingen deikanseliers in omloop, maar men wordt er niet veel wijzer door. Een korrespondent der TJnita verzekert, dat de gevolgen der gastemer besprekingen eerst in het jaar 1872 aan het licht zullen komen. Hij meent intusschen te kunnen voorspellen, wat er dan zal gebeuren: terwijl Duitschland de wacht zal houden aan den Donau, zal Oostenrijk eene militaire promenade naar Italië maken , den venetiaanschen vestingvierhoek met geweld of bij onderhandeling terug bekomen, en dan Z. H. den Paus en koning Frans II op hunne troonen herstellen. Het plan is niet kwaad, maar hoe de berigtgever met deze opvatting een ander berigt over het aanstaande ontslag van von Beust, dat hy insgelijks bevestigt, kan rijmen, laat zich moeijelijk begrijpen, tenzij von Beust tegen zich welven zou zamenspannen. Overmorgen (Donderdag) zal de langverwachte tweede ontmoeting der keizers van Duitschland en Oostenrijk te Salzburg plaats hebben; behalve von Bismarck, zullen ook de heeren von Beust, Andrassy en Hohenwart daarbij tegenwoordig zijn. Den volgenden dag vertrekt keizer Wilhelm naar Munchen, waar hij één dag zal vertoeven, om vervolgens over Koblentz naar Berlijn weer te keeren.
Ondanks de afwezigheid des Keizers kon men Zaturdag 11. te Berlijn toch niet nalaten den grooten veldslag van Sedan door openbaar vreugdebetoon te herdenken. Behalve de buizen van talrijke partikulieren, waren alle openbare gebouwen met pruissische vlagden getooid ; vooral onderscheidde zich het raadshuis, van welks toren in het middaguur eene vrolijke feestmuziek weergalmde. Hiertoe bepaalde zich echter alle uiterlijk vertoon; ondanks de aansporingen der pers en de gunstige berigten uit Gastein, was van eene feestelijke stemming onder de bevolking zenr weinig te bespeuren. Het berlijnsche volk heeft dan ook tegenwoordig te veel ernstige aangelegenheden te overdenken, om zich veel met gedenkdagen in te laten van een veldtogt, welks lauweren de scherpe doornen niet kunnen doen vergeten, die in zoo menige familie ongeneeslijke wonden hebben geslagen. Honderden strijders van 1870 en 71 strompelen met verminkte leden door de pruissische hoofdstad, in afwachting dat zij, voor hun aandeel in de buit, een vrijbrief tot bedelen zullen krijgen; honderden anderen zijn ligchamehjk ongedeerd, maar hebben door den oorlog in hunne zaken onherstelbare verliezen geleden. Voegt men hierbij het toenemend gebrek aan woningen, de buitengewone duurte der levensmiddelen, de vrees voor de naderende cholera, en de nog gedeeltelijk voortdurende werkstakingen, dan zal men begrijpen, dat de herinnering aan Sedan de Berlijners niet tot uitgelatenheid kon stemmen.
Wat de werkstakingen betreft, ziet het er nog zorgwekkend uit; wel hebben de metselaarsgezellen den arbeid hervat; maar cirka 1000 machinenmakers, alsmede de gezamenlijke schrijnwerkers, vijlenmakers, timmerlieden, draaijers, kuipers enz. enz., totaal nog altijd ongeveer 10,000 personen, blijven leêgloopen, en worden door de ïkomitees van werkstaking" onderhouden. Van de machinenmakers zijn er velen naar Engeland getogen, om in de fabrieken van Newcastle, waar de engelsche werklieden reeds sedert veertien weken den arbeid gestaakt hebben, hunne diensten aan te bieden. Slechts een paar dagen hadden zij echter gewerkt, toen ook zij zich bij de werkstakers aansloten, die zij eerst door hunne overkomst niet weinig verbitterd hadden, maar die hen nu met onderscheiding behandelen. De Duitschars verlangen den dagelijkschen werktijd op negen uur te zien vastgesteld, en eischen bovendien loonsverhooging en betere voeding. Zij beklagen zich vooral over het bedrog, waarvan zij het slagtoffer zijn geweest; men had hun beloofd, dat zij tegen 24 a 27 schillings per week, en een heerlijk leven, wat voeding en verpleging betreft, slechts 57 uren in de week moesten werken; er was behoefte aan werklieden, zoo heette het, dewijl 6800 machinenmakers van Newcastle naar Amerika waren verhuisd. En nu was er van dat alles niets aan! In de eerste dagen had men hun — zooals dit in de fabrieken van Newcastle gebruikelijk is — overvloedig voedsel geven, en werden zij van tabak en bier rijkelijk voorzien; toen echter de wittebroodsdagen verstreken waren, konden zich de Duitschers niet meer aan water en kanastertabak gewennen. Zij wierpen het water over de tafel en den vloer, en verlangden bier; toen aan dien eisch niet werd voldaan, hieven zij die Wacht am Rhein aan, en trokken weldra onder begeleiding van muziek, en door hunne engelsche broeders vergezeld, door de straten. Volgens latere berigten, zijn reeds velen der duitsche werklieden naar die Heimath weergekeerd, maar gelijktijdig zijn weder 120 Berlijners naar Engeland vertrokken , om nogmaals de proef te gaan nemen.
In Frankrijk is de 4» September, voor zoo ver bekend, buiten verwachting rustig afgeloopen. In plaats van de woelige volksfeesten der lyoneesche en parijsche republikeinen, die door de regering zeer teregt verboden waren, werd hier en daar op den 2a September door de treurende familieleden het sneuvelen van vele dierbaren op godsdienstige wijze herdacht.
De vakantie der Nationale Vergadering zal vermoedelijk den 15" dezer beginnen, en tot den 15" November duren. De heer Target heeft reeds zijn voorstel, hierop betrekkelijk, aan de Vergadering ingediend.
De 3e krijgsraad, die Zaturdag over de eerste beschuldigden heeft vonnis geveld, houdt zich thans bezig met het verhoor van eenige pétroleuses. Over acht dagen zal de beurt komen aan Rochefort en Rossel.
---

De Internationale.
Paris-Journal maakt het volgend bulletin bekend van de Internationale:
»Te Parijs. — De geheele orde der sektiën zal eene volslagene omwerking ondergaan. De bestaande sektiën zijn, krachtens een bevel uit Londen, ontbonden, en worden gerekonstituëerd op de nieuwe, of liever vernieuwde grondslagen der organizatie, welke terstond na den val der Commune is gevolgd.
»Te Lyon. — De leden der Internationale hebben de burgers Duroc en Lauve met een zending naar Londen afgevaardigd. Wij kennen het doel der ambassade niet, maar het is ons geoorloofd te veronderstellen dat men aan het Centraal Komitee fondsen gaat vragen.
»De nationale garde behoudt haar federatief komitee van de Rhóne, dat door de adhaesie van vijf departementen wordt gesteund. Het komitee heeft voor prezident een bataljonchef, Badére of Bodére genaamd. Het verklaart dat zijne manschappen nooit de wapenen zullen overgeven, daar de nationale garde de eenige waarborg is der republiek tegen de Bourbons en de Jezuïetm.
»In eene op den 26" Aug. jl. gehouden bijeenkomst, heeft het Komitee beslist met alle krachten en alle het ten dienste staande middelen, de jagt tegen onwetendheid en vooroordeelen (lees: jagt tegen de priesters en oorlog aan de godsdienst), te bevorderen, en heeft het een afkeurend oordeel uitgesproken over den maire, schuldig bevonden aan aarzeling in de door hem aan de godsdienstlooze scholen bewezen ondersteuning, alsmede van halfheid in zijn protest tegen de lasteringen derreaktionairen in het algemeen, en van de Figaro, de Gaulois en het Paris-Journal in het bijzonder. »De onpartijdige houding van het Journal des Débals in deze kwestie heeft dit blad daarentegen een goedkeurend oordeel bezorgd. »Te Londen. — Er is een komitee der barrikaden gevormd, gelukkig tot dusverre platoniesch. De burgers Raillard, Doret, Noiret, Coeur en Fanfernot maken er deel van uit. Men maakt er van het oproer een studie, en volgt daarin een volledigen kursus. »De tegenwoordige werkstakingen in Engeland zijn, zegt men, eerder het werk van duitsche dan van engelsche afgevaardigden. De eersten zijn bezield met den zuiveren geest van het Dresdensch Kongres, dat een premie heeft uitgeloofd aan de »vernietigers van tyrannen", te geKjker tijd een algemeene werkstaking vragende; maar zijne stem schijnt die eens roependen in de woestijn, bij gebrek aan fondsen om de werkstakingen te voeden en de «vernietigers van tyrannen" voldoende aan te sporen. «Hierbij moeten nog gevoegd worden eenige ligte beroeringen in Cataloniëen de vorming van nieuwe afdeelingen in Rumenië."
---

Sedan.
De onleerzame en onverbeterlijke revolutionairen van Frankrijk hebben eenige dagen geleden, in sommige steden des lands den 4tt September, den eersten jaardag der betreurenswaardige revolutie, met bazuin- en trompetgeschal aangekondigd. Al de schrikbeelden, die de heugenis dier revolutie voor onzen geest doet oprijzen, al de vernederingen, die Frankrijk gedurende dit jaar moest ondergaan, het naamlooze leed vin vele piovinciën, de tranenvloed der in rouw verkeerende familiën — de revolutionairen hebben oog noch hart voor al die rampen geopend. Op de puinhaopeu achten zij zich ten vierdag geregtigd. Of op die aankondiging ook "de feestviering werkelijk gevolgd is, weten wij niet; maar die aankondiging zelve was reeds een daad, die afschuw wekte.
Des te meer verheugt het ons te bespeuren , dat op andere plaatsen van het geteisterde grondgebied eene stemming heerscht, die van rouw getuigt en de diepte peilt, waarin het land *erzonken is.
Uit het departement der Ardennen wordt namelijk het volgende geschreven omtrent de viering van den vreeselgken veldslag, waarop het fransche leger op noodlottige wijze verslagen werd:
«Sedan heeft op waardige wijze de verjaring van den treurigen veldslag gevierd. In tegenwoordigheid van den ganschen gemeenteraad en jvan alle beambten der Regering heeft in de hoofdkerk, geheel met rouwfloers behangen, eene plegtige godsdienstoefening plaats gehad; maar de indruk dier plegtigheid werd verhoogd door eene groote godsvrucht, zeldzaam in onze dagen. De gansche stad was als iv een doodenstad herschapen. De huizen en magazijnen waren gesloten; in de fabrieken stonden de machines bewegingloos en heerschte eene diepe stilte. Geen geluid werd er vernomen in de bijna verlaten straten. De eenige voorbijgangers, die men aantrof, gingen peinzend en in zwarte kleeding op naar het heiligdom, waar zij troost zochten voor droevige herinneringen. Alle beweging was naar het middenpunt der stad gerigt, waar allengs de bewoners der stad zamenstroomden en het kerkgebouw vulden. Op aller gelaat stond één gevoel te lezen: laat ons bidden !"
---

Ellende te Edinburg.
Dat Engeland, altijd geneigd meteen zeker hooghartig medelijden op andere landen neer te zien, in zijn eigen boezem diepe wonden heeft, en bij gevolg dat medelijden best voor zichzelven besparen kan, blijkt ten duidelijkste uit het verhaal van een korrespondent der Daily News, die het onlangs gevierde eeuwfeest der geboorte van den beroemden Walter Scott te Edinburg heeft bijgewoond.
's Avonds door Highstreet loopende, op een tijd dat de kofiijhuizen werden gesloten, en hunne bezoekers tegen wil en dank naar buiten werden gedreven, deed de korrespondent de treurige ervaring op, dat onder den digten hoop menschen, die zich weldra op de trottoirs verdrongen, matigheid een uitzondering, dronkenschap een regel mogt heeten. Eenigen liepen waggelend vooruit, binnensmonds de een of andere dwaasheid pruttelende, anderen, meer opgewonden, sloegen elkander, schreeuwden en vloekten, dat hooren en zien verging. De vrouwen waren de ergste. Havelloos, met bloote voeten en loshangende haren stieten zij devreeselijkste grdsla?-teringen uit. Verscheidene droegen kinderen in hare armen, en bij eiken misstap vreesde men de kleinen te zullen zien neêrsmakken. Een dezer rampzaligen vrouwen bijna geheel naakt, werd uit een stinkpot door een agent van policie opgeraapt en weggebragt, terwijl een ander agent het kindje droeg, waarover zijn kameraad bij het opnemen der "oeder gevallen was. Een nog akeliger r< houwspel was 't, te zien hoe de kinderen om de hier en daar verspreide vechtende groepen nu eens uit alle magt gingen loopen, wanneer een der woestelingen de omstanders dreigde te slaan, dan weer naderbij kwamen, en de twistenden trokken, krabden en zelfs beten als wilde dieren, elk om den man, dien het vergezelde, te verdedigen. Andere kinderen klemden zich met hunne kleine bevende handen aan de gehavende kleederen hunner ouders vast, en stelden alles in het werk om hen mede te krijgen. «Maar kom dan toch, moeder! Vader, blijf niet, daar is de policie!" hoorde men , .unne stemmetjes boven het gestommel en gevloek uitgiften. Van Highstreet ging de korrespondent — altijd onder geleide van een gids — naar Weslbow, een ander nog ongunstiger bekend staand kwartier van Edinburg. Hier vocht men als razenden, en slechts met moeite, en telkens door een smerigen dronken troep op zijde gestooten bereikte de korrespondent een naauwe steeg, Gilmours-Close genaamd. De muren waren gewit, maar de grond scheen overdekt met allerlei vuiligheid; althans de stank die er van opsteeg, was ondragelijk. Twee oude tooverkollen, te. midden van een heet gevecht, hielden bij het zien van de bezoekers op, en begroetten hen met dronkemans-aardigheden. Links draaijende, traden de ongenoode gasten een smerige keuken binnen, waar dronken kerels en wijven in hoopen op den vloer lagen. Zoo goed als zij konden, beklommen zij verder een. vuilen, gevaarlijken trap, en kwamen te regt in een doolhof van kamers, vol met walgelijke stinkende bedden , welke van ongedierte wemelden. In eiken hoek vond men kinderen, op een hoopje vochtig zwart stroo liggen, en van ongedierte overdekt.
---

