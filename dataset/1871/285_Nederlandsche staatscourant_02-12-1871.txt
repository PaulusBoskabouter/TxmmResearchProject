NEDERLANDEN. 's GRAVENHAGE, den 1sten December 1871.
Bij Zijner Mnjesteits besluit van den 29sten November 1871. n°. 14, is benoemd tot plaatsvervangend kantonregter te Rhenen, H. J. G. Mos , notaris aldaar. Bij Koninklijk besluit van den 29sten November 1871 , n°. 9 , zijn bij het Departement van Koloniën , met ingang van den lsten Januarij 1872: 1°. bevorderd tot hoofdcommies, de commies J. M. Meeter : en 2°. benoemd tot adjunct-commies, de eerste klerken F. J. Terlaak, J. Feitli en J. C. Mulder. MINISTERIE VAN BINNENLANDSCHE ZAKEN Bij beschikking van 30 November 1871, n°. 198, is de stoombootdienst en daarmede verbonden sleepdienst tusschen Rotterdam , Zierikzee en Goes, waarvoor bij beschikking van 8 Mei 1871, n°. 215, vergunning werd verleend aan A. J. Verwey en Cie., te Rotterdam, verklaard met 28 December e. k. te zijn vervallen.
---

BUITENLANDSCHE BERIGTEN. DUITSCHLAND.
Met het oog op de geruchten, die een Duitsch eskader naar Brazilië laten vertrekken om voldoening te verkrijgen voor het gevangen zetten van eenige zeelieden der bemanning van de Duitsche korvet Nymplie ten gevolge van eene vechtpartij te Rio Janeiro, zegt de officieuse Nord- Deutsche Allgemeine Zeitung: » Wat in de laatste dagen verhaald is geworden aangaande eene expeditie van onze marine, bepaalt zich daartoe dat er bevel is gegeven om eenige schepen in dienst te stellen. Het voorname doel daarvan is echter geen ander dan de vorming van een evolutie-eskader ter betere oefening van de manschappen. Dit eskader moet eenigen tijd in den Atlantischen Oceaan kruisen , daar bij het afzonderlijk kruisen van enkele schepen de wenschelijke oefening slechts gebrekkig te verkrijgen is. Wat bij wijze van gissing omtrent eene andere bestemming der in dienst te stellen schepen beweerd is geworden, was voorbarig" ENGELAND. De Koningin Victoria heeft zich verleden Woensdag van het slotte Windsor naar Sandringham 'begeven om er den Kroonprins bij zijn ziekbed te bezoeken. » Indien er beterschap in den toestand van Zijne Koninklijke Hoogheid komt — zegt de Times van gisteren, Donderdag — dan zal de Koningin denkelijk morgen Sandringham verlaten en naar het slot te Windsor terugkeeren. » De prinses van Wales heeft de zware beproeving, die haar in de ziekte van haren gemaal treft, op zeer bewonderenswaardige wijze en met ongemeene gelijkmoedigheid verdragen. Terwijl zij het bedenkelijke der ziekte van den prins ten volle beseft, is Hare Koninklijke Hoogheid aanhoudend kalm en bedaard geweest." F R A N K R IJ K. De Parysche Constitutionnel verzekert in zijn nommer van gisteren, dat de graaf van Chambord in het begin dezer week te Parys is gekomen; hij vermoedt dat deze reis van den kroon-pretendent in verband staat met de conferentien, laatstelijk te Luzern met Fransche legitimisten en Orleanisten gehouden. Doch volgens de ünion , die in dezen meer geloof verdient, heeft de graaf zich weder naar Frohsdorf in Bohemen begeven , op het berigt dat zijne gemalin aldaar ongesteld was geworden. SPANJE. Volgens berigten uit Madrid, aangehaald in de Londensche Times van gisteren, is het geschil tusschen den Spaanschen minister van finantien en eene Parysche crediet-inrigting, namelijk de Banque de Paris, door eene voorloopige schikking tijdelijk bijgelegd, met dat gevolg dat de minister in staat is geweest om zich al het geld, vereischt tot het betalen der met 1 Januarij 1872 verschuldigde renten der buitenlandsche schuld van Spanje, te verschaffen. De Banque de Paris heeft in het vorige jaar geld aan Spanje op schatkistbons voorgeschoten, onder bedingen die zeer bezwarend voor de Spaansche schatkist zijn en tevens hare vrijheid in het beschikken over de vlottende schuld, het gewone hulpmiddel bij geldverlegenheid, grootelijks beperken. De betrekkelijke overoenkomst was zonder de tusschenkomst der Cortes aangegaan , ofschoon het niet ontbrak aan gronden voor de in Spanje geopperde bewering dat zij niet had mogen
worden aangegaan zonder de toestemming der wetgevende kamers. Uit dien hoofde is van de Cortes door den vorigen minister van finantien bekrachtiging gevraagd van de bedoelde overeenkomst, doch met wijzigingen waardoor zij minder drukkend voor de schatkist zou worden ; bij deze voordragt werd ondersteld dat de Banque de Paris zich de bedoelde wijzigingen zou laten welgevallen , maar werd tevens te kennen gegeven dat er anders middelen te vinden zouden zijn om de toestemming der bank af te dwingen. De kabinetskrisis en hare gevolgen hebben de Cortes belet het betrekkelijke wetsontwerp af te doen. Zoo stond de zaak toen het naderende tijdstip der rentebetaling den minister van finantien in de noodzakelijkheid bragt om op nieuw hulp bij de gemelde crediet-inrigting te zoeken en om zich aan hare bedingen te onderwerpen. ITALIË. In de Londensche Times van gisteren , en wel op de meest in 't oog loopende plaats, leest men het volgende ; « Wij zijn gemagtigd om te berigten dat de Paus niet voornemens is Rome te verlaten. Zijne Heiligheid is in volkomene gezondheid; en er is niet do minste kans voor, dat hij voor het Italiaansche gouvernement wijke " Hiertoe bepaalt de Times zijne mededeeling; hij zegt niet, door wien hij is gemagtigd om eene zoo stellige verzekering omtrent de inzigten van den Heiligen Vader en omtrent diens ligchamelijke gesteldheid te geven. Doch dat hij die verzekering niet ligtvaardig geeft wordt voor zeker gehouden ; en van hier de gissing dat het Engelsche gouvernement, hetwelk de belangstelling van het Britsche publiek in die zaak alsmede deszelfs uiteen loopende wenschen kent, de boven gemelde feiten aan de Times heeft medegedeeld, ter geruststelling van protestanten die den Pans ongaarne op Britsch grondgebied, en van roomsch-katholieken die hem ongaarne in Frankrijk gevestigd zouden zien. — Onlangs werd in Italiaansche dagbladen verzekerd dat het gouvernement eene verandering overeenkomstig de liberale regeringsbeginselen wilde brengen in den gang des bestuurs op Sicilië, alwaar de generaal Medici gouverneur en tevens commandant der militaire magt was en door deze vereeniging van bui-gerlijk en van militair gezag in staat was om de openbare orde en vrede op het eiland in stand te houden. Zoodra dit plan ruchtbaar werd, gingen er in Sicilië stemmen daartegen op: het bleek dat de bevolking, of althans het meerendeel daarvan, het bestuur op den tegenwoordigen voet wenschte te behouden , vreezende dat het weldra weder tot rustverstoringen zou komen wanneer Medici's ijzervaste hand de reactionairen en de struikroovers niet meer in bedwang hield. Thans berigt het officiele dagblad van het Italiaansche gouvernement, dat Medici, naar Rome ontboden zijnde, gouverneur van Sicilië blijft, naar zijnen post terug is gekeerd en bij zijne aankomst in Palermo door de bevolking met blijken van hartelijke blijdschap ontvangen is. TURK YE. Van wege het Turksche gouvernement is, blijkens berigten uit Konstantinopel van 28 November, aan het pibliek medegedeeld dat er, behalve de reeds op de staatsbegrooting verkregene besparingen van ruim twaalf millioen gulden, bezuinigingen van aanmerkelijk bedrag in de uitgaven voor het krijgswezen zouden worden gemaakt. De geruchten, volgens welke in Syrië bloedige botsingen tusschen de Maroniten en de niet-christelijke bevolking te duchten zouden zijn , herleven te Konstantinopel; doch van regeringswege worden die geruchten tegen gesproken. Insgelijks heeft de Porte dienstig geacht aan het publiek te doen mededeelen dat het gerucht van het uitbarsten eener pestziekte onder de bevolking der omstreken van Trebisonde onwaar is bevonden. ZWITSERLAND. De regering van het kanton St. Gallen heeft, volgens de berigten uit Bern van eergisteren, besloten eene bijdrage van twee millioen francs aan te bieden voor het aanleggen eener spoorweg-communicatie over den Splügen. De onlangs te Bern door eene internationale conferentie gemaakte bepalingen betrekkelijk de telegraphische communicatie tusschen Europa en Indie , en inzonderheid de regeling van het tarief der kosten van overseining, voldoen niet aan den wensch van het Turksche gouvernement. Dit heeft alzoo , volgens de boven aangehaalde berigten , in Bern het verlangen te kennen gegeven dat die bepalingen zouden worden gewijzigd door de in Rome te houden conferentie van gelastigden der Europesche mogendheden die in de verbindtenis ter regeling en bevordering der telegraaph-communicatie getreden zijn. BELGIË. Drie jaren geleden werd in Brussel op kosten der gemeente een groot werk tot bevordering van de gezondheid en fraaiheid der stad
ondernomen, namelijk het reinigen en verdiepen van de bedding der Senne, die nu en dan uit hare oevers trad en meestal onreine dampen uit hare troebele wateren opzond; verder het overkluizen van het binnen de stad liggende deel dier rivier en het aanleggen eener breede en sierlijke straat op het daardoor verkregene terrein. Dit werk is nog wel niet voltooid; doch dat gedeelte der onderneming, hetwelk wezenlijke moeijelijkheden opleverde, ja door velen als onuitvoerbaar werd beschouwd, is thans volbragt, en wel zonder aan de stads kas grootere opofferingen te kosten dan de aanvankelijk daarvoor geraamde en door den gemeenteraad bewilligde gelden. De nieuwe straat, aangelegd op de plaats alwaar de Senne vroeger een vuilen poel vormde, is gisteren plegtig open gesteld. Niettegenstaande het gure weder, en hoewel de gemoederen in de hoofdstad nog ten gevolge dor politieke gebeurtenissen in groote beweging zijn is die plegtigheid door duizenden bijgewoond en zonder ernstige storing der openbare orde afgeloopen. Na den afloop der plegtigheid heeft er in den namiddag een straatgevecht plaats gehad tusschen eenen volkshoop die: weg met de ministers! riep, en eene schare andersgezinde lieden, en in den avond eene groote zamenscholing op een van de pleinen , die eerst na de komst van troepen uiteen ging. De Koning heeft de plegtigheid niet bijgewoond, maar den aannemer van openbare werken Waring, die het werk zoo ver uitgevoerd heeft* bij een besluit van 30 November tot ridder der Leopoldsorde benoemd — Volgens een berigt van de Indépendance Beige zijn na den heer Thonissen twee andere mannen van de katholieke partij ten hove ontboden en met Zijne Majesteit in conferentie geweest over de gesteldheid van het ministerie en den stand der politieke aangelegenheden , namelijk de heer de Theux, het hoofd der katholieke partij in Belgie , en de heer Schollaert, een volksafgevaardigde uit Leuven. De Echo , een liberaal blad, zegt in zijn nommer van gisteren: » De Koning heeft eenige leden van de regter zijde bij zich ontboden, om hun gevoelen over den staat der zaken te vernemen: zij allen hebben gezegd dat het huns oordeels onmogelijk was een nieuw bewind te vormen uit leden van de meerderheid die het ministerie heeft ondersteund. » De Koning zou zich dus in geval van eene kabinetsverandering tot staatkundigen van de linker zijde moeten wenden; doch al de leiders der liberale partij hebben verklaard dat zij thans ongezind waren om het bewind over te nemen, hetgeen zij niet anders dan onder beding van ontbinding der Kamers zouden kunnen doen; zij verlangen enkel een ministerie gezuiverd van de medepligtigen van Langrand. n Dus zullen wij ons het bestaande ministerie nog eenigen tijd moeten getroosten." Gisteren is ook de president-minister d'Anethan door den Koning ontboden en ten hove geweest, voor het eerst sedert verscheiden dagen, gelijk uit een berigt van het Journal de Bruxelles blijkt. — Te oordeelen naar hetgeen het Journal de Bruxelles in zijn gisteren ochtend verschenen nommer zegt, bleef het ministerie bij het voornemen om zijn ontslag niet te vragen. Dat voornemen , eergisteren in de Kamer door den heer Bara eene uittarting der publieke opinie genoemd , is naar het oordeel van het genoemde blad een protest van het regt tegen het geweld, eene vrijwaring van den wettigen gang van zaken, een «ervol verzet tegen den geest van oproer. In die houding wordt het ministerie aangemoedigd en geschraagd door adressen van katholieke vereenigingen, welke in nog grooteren getale te Brussel komen dan de schriftelijke dankbetuigingen aan den heer Bara, wiens interpellatie betrekkelijk De Decker's benoeming zoo veel gevolgen heeft. Uit al de berigten blijkt dat er groote gisting in de gemoederen hierscht, althans in de meeste steden des lands. De politieke strijd, welks heftigheid door de gematigde houding van het conservative bewind afnam, is weder in i olle kracht uitgebarsten, en de conservative partij toont dat zij zich het door de jongste verkiezingen verkregen overwigt niet wil laten ontnemen bij wijze van overrompeling.
TELEGRAPII1SCBE BERIGTEN Londen, 1 December. De Prins van Wales heeft den nacht rustig doorgebragt: ofschoon de koortsverheffing tegen den avond heviger was dan gewoonlijk, was de toestand heden morgen niet minder gunstig dan gisteren. De Koningin zal heden naar Windsor terugkeeren. Londen , 1 December. Het Daily News berigt » uit eene zeer goede bron", dat de toestand van den Prins van Wales meer en meer gunstig wordt. De Times berigt op grond van mededeelingen uit Parys, dat de heer Thiers in zijne boodschap aan do Nationale Vergadering de constitutionele quaestie niet zal aanroeren. Parys , 1 December. Het Journal Offlciel bevat een decreet tot vernietiging van een besluit van den arrondissemcntsraad van Moulins. Het Journal des Débats zegt dat de ontvangsten bij de Bank gedurende den loop van den 30sten November meer dan 90 millioen bedragen hebben , ten gevolge waarvan het bedrag der beschikbare banknoten aanmerkelijk moet toegenomen zijn. Berlyn , November In den rijksdag heeft heden de tweede lezing plaats gehad van de voordragt tot vaststelling der uitgaven voor het leger gedurende de eerstvolgende drie jaren. De minister Delbrüek verdedigde de voordragt met verwijzing naar den politieken toestand «n naar de noodzakelijkheid dat Duitschland in 1874, als wanneer door Frankrijk het laatste gedeelte der oorlogskosten betaald zoude zijn, even zoo toegerust zij als thans Een amendement, strekkende om het aangevraagde crediet slechts voor twee jaren toe te staan, werd met 190 tesen 84 stemmen verworpen, en de voordragt daarna onveranderd aangenomen met 150 tegen 134 stemmen. Berlyn , 30 November. Volgens een bij de Kreuz-Zeitixng ontvangen telegram uit Rio Janeiro zijn vijf van de in hechtenis genomene Duitsche zeelieden tegen borgstelling ontslagen, en reeds met de korvet Nymphe van Rio Janeiro vertrokken. Weenen, 1 December. De Wander er berigt dat de baron Pottenburg tot gezant te Athene benoemd is. Bern , 80 November. De groote raad van het kanton Aargau heeft nagenoeg eenstemmig besloten tot aanneming van het beginsel van scheiding tusschen staat en kerk.
De raad der kantons heeft de beraadslaging over de herziening der bondsconstitutie tot den 15den Januarij aanstaande uitgesteld. Rome, 30 November. De vertegenwoordigers van Frankrijken Belgie hebben heden hunne opwachting bij den Kroonprins en de Kroonprinses van Italië gemaakt. Bij een besluit des Konings zijn de schepen, komende uit Galacz en andere Donau-havens, aan eene quarantaine onderworpen. Londen , 30 November. Blijkens den heden verschenen weekstaat was de stand der Bank als volgt: totale reserve £ 15,179,334; banknoten in omloop £ 24,214.190; voorraad edel metaal £ 24.393,524; portefeuille £ 21,"21,885; rekening met particulieren £ 16,204.995; rekening met de schatkist £ 7,254,743: reserve van banknoten £ 14,477,230. Parys , 30 November. Uit den weekstaat der Bank van Frankrijk blijken de volgende vermeerderingen en verminderingen, uitgedrukt in millioenen francs: meer. minder. voorraad specie y lg omloopende banknoten 50'/ 3 wisselportefeuille 82 beleening y saldo der schatkist 27 2 / 5 saldo's van particulieren 52/
---

