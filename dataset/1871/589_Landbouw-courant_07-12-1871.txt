Advertentie
Pro memoria. Er is eene Rijks-landbouwschool, indien in de behoefte aan landbouwonderwijs niet op andere wijze wordt voorzien. Aan bijzondere landbouwscholen kan Rijkssubsidie worden verleend. ART. 19 DER WET TOT REGELING VAN HET MIDDELBAAR ONDERWIJS, 2 MEI 1863.
---

Etiquetten voor vruchten,
van ED. PYNAERT , Leeraar aan de Hofbouwsehool te Gent. (Met eene figuur.) Met een enkel woord wensch ik de vruchtenkweekers en liefhebbers te wijzen op deze nieuwe, op de laatste tentoonstellingen te Londen, Leuven, Doornik, Sleidinge, Binche en Rousselare bekroonde etiquetten , welke afgebeeld zijn in de beide laatste nrs. (n°. 10 en 11) van het Tijdschrift van den boomteellkundigen Kring van 13elgie , en daar verklaard zijn door den Hr. Pynaert zelf. Deze etiquetten hebben (zie de figuur als voorbeeld) bijkans de grootte van
een postzegeltje; ze worden aan bladen van 50 stuks bijeen geleverd; deze bladen zijn gegomd en op de wijze van postzegels geperforeerd, zoodat zij gemakkelijk afgescheurd kunnen worden. Behalve een nr., bevatten zij den naam enz.; voorloopig zijn er 2 bladen, elk van 50 etiquetten, voor peren, weldra te volgen door een voor 50 appelen enz. De prijs is laag; de 1000 stuks voor de reeksen der verzamelingen kosten 2 francs; 3 francs kosten de duizend etiquetten van 6éne varieteit, ter keuze van den kooper. Het is te hopen, dat deze etiquetten, die men op de vruchten plakken moet, algemeen gebruikt zullen worden, niet slechts op de tentoonstellingen, maar ook, gelijk de Hr. Pynaert zegt, door den fruitkoopman en op onze tafels. De kennis der beste varieteiten kan op die wijs hoogst gemakkelijk verspreid en veel verwarring tegen gegaan worden. Eene vrucht, met zulk eene etiquette voorzien, zal bovendien meer gelden, dan eene onbenoemde. Mij komt het dan ook voor, dat de etiquetten van den Hr. Pynaert, te Gent, alle aanbeveling verdienen, en 't verwondert dan ook niet, dat zij door de MI. Dr. Rob. Hogg, Dr. Ed. Lucas, Dr. Karl Koch, Simon Lours frères, en Ballet frères volledig zijn goedgekeurd. Dr. L. M.
---

Vervolg van het Miniatuur- Verslag omtrent Miniatuur-Landbouwproeven.
Landb.C. No. 28‘) Bede Vriend 't Wordt koud in den tuin, hoewel ik zooeven nog een jong madeliefje het schalksche kopje door de bladen der duizendschoonen zag wagen. Ik wil dus mijn brief van vroeger vervolgen, maar niet geheel ten einde brengen; want landbouwproeven in 't groot en in 't klein loopen in één jaar niet af. Bedenk eens: ik heb het band- en schapegras en de zandhaver nog 'niet zien bloeien, en moet van mijne klavervelden gij herinnert u, mijne klavervelden 2.5 M. no.- vrij wat meer weten, eer ik er geheel achter ben. De duivenboonen van Helgoland hebben zich fiks gehouden : van de 2.5 M 2. oogstte ik 17 deciliter; en mag ik nu hier van 't kleine tot het groote besluiten, dan zou dat 68 hektoliter per hektare zijn. Het stroo was vrij algemeen 1.5 meter lang. Aan een hoofdhalm telde ik 40, aan een bijhalm 10 peulen, die 130 boontjes teruggaven, zeer blank en uitlokkend. Er waren hoofdhalmen, die drie bijhalmen hadden, zonder meer opbrengst te geven, dan eerstgenoemde. Eerst meende ik den oogst geheel voor de leuken te bestemmen een heerlijk gerecht voor gezonde menschen maar denk dat nu slechts voor de helft te doen, en de andere helft een liefhebber te geven, om er op beter grond eens proeven mee te nemen. Het speet mij, dat ik ze hier niet met paarden- en duivenboonen kon vergelijken, die hier niet geteeld worden. De kleine linzen bleven klein en gaven mij , dank zij de vogels, alleen het zaaizaad terug. De serradella bloeide reeds in 't begin van Juli en bloeide dezen morgen nog. Het is een zeer welig gewas, dat blijkens proef, in groenen staat graag door schapen en koeien gegeten wordt. Tastte men er met de hand in, dan was het of men in fiu weel greep. Bijzonder aardig is de zaadvorming. Verbeeld u een tros prinsessenboontjes, maar van een paar centimeter lang en twee millimeter breed. Hierbij staat aan te merken, dat het zaad geen peulvrncht is, maar de zaadjes zitten in de lengte aan elkaar: elk lid is een zaadje. Het komt mij voor', dat dit gewas niet alleen de aandacht, maar ook aanbeveling bij den landbouw verdient. De lucerne en esparcette, die ik gegipst had, werd spoedig donkerder groen en grooter dan de niet gegipste; en dus had mijn stukadoor, van wien ik de gips kreeg, het toch mis, toen hij meende, dat ik doode gips moest hebben, daar ik met levende de klavers ongelukkig zou maken. Wijlen Benjamin Franklin zal ook wel gedaan hebben als ik, toen hij zijne klaver gipste. De lucerne kreeg in 't begin van September zwarte stippen op de bladen, die niet gemaaid was vooral; maar deze bloeide toch. De zaadhuisjes zijn spiraalvormig met twee drie gangen. Ik kan toch niet zeggen, dat het gewas erg fleurig stond; het volgende jaar zal mij meer zeggen: het kwam mij voor, dat het er wat kouwelijk, wat kleumerig uitzag. De blaadjes bleven kleiner dan die van roode klaver, en hebben in grootte en vorm meer van witte klaver. Esparcette zou ik, als ik nu reeds besluiten mag, voor onze zandstreken eer durven aanraden dan lucerne. Rijk van blad als het gewas is, brengt het vrij wat voort. Voor een paar dagen stak ik eene plant voor den voet op, en telde boven den hals 226 uitspruitsels, klein en groot, de grootste wel 4 decimeter lang. De hoofd- of penwortel is krachtig, van boven wel een pink dik, de haarwortels hebben vrij groote zuig-fibrillen. Ik heb wel eens gehoord, dat de wortels 2 meter lang konden worden; de mijne hebben sedert April van dit jaar pas meter. Ik heb ze nog niet zien bloeien, de gemaaide evenmin als de ongemaaide, en ze staat nog frisch groen. 't Moet al erg vriezen, als bij zoo'n wortelstelsel alles dood gaat. Gij begrijpt, dat in een spurrieland als hier de reuzenspurrie nog al oogen trok. Ik heb de mijne tweemaal, 19 Juni en 19 Juli gemaaid, en het overblijvende gaf toch nog zaad, dat ik uitzaaide en goed opkwam. Als groene
bemesting kan ze na rogge beter dan na aardappels dienen, daar de eerste vroeger het land ruimt. De grassoorten hebben mij mede veel genot en ondervinding aangebracht; de zandhaver en rogge-dravik als reuzen naast het dwergachtig schapegras. Als men de bloeiwijze op den keper of liever met eene loup bekijkt, geniet men zoowat hetzelfde, als bij 't gezicht van Azalea's en Camellia 's. Dit zij inzonderheid van het struisgras, den windhalm, het kamgras, hoog zwenkgras en vossestaart gezegd. Toch zullen wij u erg dankbaar zijn, indien ge ons van beide bloemen een fraai, bloeiend exemplaar zendt. Bochtige windhalm maakt aan den knoop een vrij scherpen hoek of elleboog; vandaar zeker den naam bochtig. Toen ik van vossestaart genoeg*/ ist, trok ik zonder moeite eene handvol.- uit den grond, maar beproefde dat met beemdlangbloem, schapegras en zwenkgras te vergeefs. Of het het wortelstelsel dus ook verschilt en wat leert, ten opzichte van de meerdere of mindere geschiktheid om eene vaste zode te geven! Beemdlangbloem heeft aren van wel 3 decimeter lang, en heeft dus een goed kerimerkenden naam. De halm haalt wel een meter. Nooit, zelfs in de Betuwe niet, zag ik op kleiner plek meer grashalmen staan, dan hier, waar rogge-dravik stond. Toen ze een halven meter hoogte had, moest ik ze snijden om het rotten te voorkomen; want zon noch lucht kon er bij: ze lag golvend als eene vacht op het land. De halm is wat korter dan van rogge; de aar grooter, platter en blauwachtig; de bloeiwijze evenals die van rogge. Arme stumperts ! die u op de heide neerlaat om, zonder kapitaaltje een bestaan uit den grond te graven, u wensch ik van dat gewas, van esparcette en serradella een kwart hectare toe, om uwe schapen, uwe koe of geit te onderhouden en uw mest te vermeerderen. Dan zoudt ge het, bij heele of halve stalvoedering, verder brengen dan nu. Ik heb de jongens eens mee naar den tuin gehad. 't Ging goed met de les in de open lucht, en het zou best gegaan zijn, als er geene aalbessen, kruisbessen, wortels, aardbeien en frambozen geweest waren. Het gezicht van zulke dingen, trekt in die jaren de aandacht nog al wat van ernstige zaken af. Zoo met hen, zoo met ons in onze jonge jaren. Ik had u nog veel van land- en tuinbouw, van landbouw-onderwijs te vertellen, maar moet het vooreerst hierbij laten. Hardenberg , t.t. 4 Nov. 1871. H. BAARSCHERS.
---

Het onbebouwd blijven van voormalige bouwlanden.
(Zie Landb.-C. No. 6 en 21.) Omtrent de oorzaak van het onbebouwd blijven van voormalige bouwlanden, heb ik de denkbeelden van den heer E. v, Z. te Maartensdijk dienaangaande in overweging genomen, doch kan daarmede niet geheel overeenstemmen. Wat de droogte der tegenwoordige zomers betreft en het dien ten gevolge spoedig uitdroogen der slooten, kan m. i. niet als oorzaak aangenomen worden, daar (je meeste bouwakkers in hooge streken wel omringd zijn door heg,gen van akkermaals- of ander hakhout maar niet door slooten ; ik voor mij schrijf het meer toe: I°. Aan karige bemesting dier landerijen waarbij daarenboven de hoedanigheid der meststoffen, welke grootendeels bestaan uit zand en heideplaggen, veel te wenschen overlaat. Het land dus, waaraan sedert jaren niet of weinig aan gegeven, maar waarvan daarentegen veel gevraagd werd, is uitgeput en ongeschikt geworden tot voortbrenging.
2°. Doordien de landbouwers de hoogten in hunne akkers willende verlagen en gelijk maken, de bouwvoor afgraven in plaats van de slechte ondergrond uit te schieten, zoodat er niets overblijft dan onbebouwbare grond. 30. Dat de boeren, door de enorme prijzen van boter en kaas, meer voordeel trekken van de melkerij en zich daarom meer toeleggen op de uitbreiding van hunnen veestapel, waardoor zij tevens hunne schapen kunnen missen, die toch, door de duurte der voedingsmiddelen en dikwijls uit gebrek aan heide tot beweiding, zooveel voordeel niet afwerpen al á rundvee. Een hooglandsche boer.
---

