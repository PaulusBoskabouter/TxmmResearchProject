DE ONDERWIJS-QUAESTIE.
De regeling van liet liooger onderwijs en de vorming van Ingenieurs en Architecten. III.
In nommer 524 en 525 hebben wij eenige gedachten i medegedeeld aangaande de wenschelijkheid om de vor- ' ming van ingenieurs en architecten voortaan te regelen i bij de wet op het hooger onderwijs en daarbij deed zich ' tevens de vraag op, in hoeverre het wenschelijk kon wezen de zoogenaamd hoogere burgerscholen dienstbaar te maken aan voorbereidend technisch onderwijs, waaraan in deze eeuw zoo groote behoefte bestaat. Het zij ons nu vergund eenige denkbeelden in het midden te brengen, om zoo mogelijk de overtuiging te helpen vestigen, dat classiek onderwijs voor ingenieurs en architecten een wezenlijke behoefte is. — Maar wat is classiek onderwijs? Ziedaar een vraag, waarvan de beantwoording allereerst noodig is om bij de beschouwing een goeden leiddraad te hebben. Classiek wordt gewoonlijk geplaatst tegenover romantiek en wanneer men aan deze tegenstelling vasthoudt, dan zoude de zaak reeds spoedig uitgemaakt zijn, want niemand voorzeker zoude een opvoeding op grondslag der romantiek wenschelijk achten voor de bouwmeesters onzer groote welken of voor hen, die onze kanalen zullen graven en onze spoorwegen moeten aanleggen. En waarom niet? Omdat, hetzij dan terecht of ten onrechte, al wat romantiek heet meer of min het denkbeeld binnensluit van het geheimzinnige, van het dwalen in het onbekende, van een leven niet in de wereld, die met de oogen gezien of met de handen getast wordt, maar in die wereld van den geest, die de toevlucht is geweest voor zoovele edelen van ons geslacht en waarin geleefd hebben allen die niet zijn opgegaan in de schoonheid van den vorm, in die vergankelijkheid van het uitwendige. "Wel hem, voor wien die wereld nooit gesloten wordt, want op den dag, waarop de laatste toonen van daar 1 worden gehoord, weerklinkt ook voor altijd de hamerslag der realiteit, nog altijd herhalende dat harde woord: „In het zweet uws aanschijns zult gij uw brood eten,” met die treurige belofte daaraan toegevoegd: „Stof zijt gij en
tot stof zult gij wederkeeren. Voorwaar, geen wonüer is het dat juist in deze dagen, waarin de eischen der realiteit zoo overwegend zijn en de behoeften van den geest zoo onophoudelijk ter zijde geschoven worden, duizenden nog hun toevlucht zoeken in de wereld van de gedachte ; en in stede van de werkelijkheid flink in het aangezicht te zien nog eenmaal de deuren binnenvluchten van de romantiek vervuld met tegenzin tegen de classieke realiteit, zooals de Grieken die verwezenlijkt hebben in hunne tempels en die in onze eeuw alles voor zich uitdrijft, onmeedoogenloos als de locomotief. Doch voor hen, die nu eenmaal geroepen zijn die tempels te bouwen, die locomotieven het aanzijn te geven, baat geen vluchten in de schuilplaatsen van voorheen, en willen zij hun taak goed volbrengen, dan is het allereerst een vereischte, dat zij tehuis ziju in de wereld, waarin zij zich bewegen en zich daarin volkomen op hun gemak gevoelen. Dit nu is de taak van alle classiek onderwijs en alle arbeid op dit gebied is een voortzetting van hetgeen daarop in vroegere eeuwen reeds is gedaan, maar gewijzigd naar de behoeften van den tijd en naar de eischen van onze tegenwoordige ontwikkeling. Voor den litterator, den jurist, den philosoof, in één woord voor allen, die den mensch zelf en zijne betrekkind- met zijne medemenschen tot voorwerp van hunne studie maken, is in de eerste plaats behoefte aan nauwkeurige kennis van het middel, waardoor alleen die betrekkingen mogelijk zijD, namelijk de taal; en van daar dan ook, dat zoolang het grootere deel der studiën zich op humanistisch gebied bewoog, de studie der oude talen hoofdzaak was en ook altijd de grondslag zal blijven'van alle wetenschappen, die in de eerste plaats den mensch en zijne betrekkingen met zijn medemenschen tot onderwerp hebben. En wie is er, die blind kan wezen voor het groote voorrecht van deze studiën te kunnen maken en zich te kunnen bewegen in die schoone wereld van denkers en
dichters uit alle tijden, die hun denkbeeld hebben neergelegd in vormen, waarbij schoonheid het voertuig is voor de gedachte en die het niet bejammert, dat voor hem gesloten zijn de edele gedachten van een Plato of de heerlijke verzen van Homerus. Toch is dit niet het classiek onderwijs, dat wij althans in deze eeuw in de eerste plaats zouden verlangen voor onze ingenieurs en architecten. Wel hopen wij, dat eenmaal de tijd moge komen,waarin de makers van bruggen en sluizen niet langer zullen zijn uitgesloten van de wereld van dichters en wijsgeeren, maar zoo lang nog
zooveel spoorwegen aan te leggen, zooveel landengten door te graven, zooveel woningen te bouwen, zooveel landen te ontginnen, zooveel moerassen bewoonbaar te maken, zooveel ellende weg te nemen en zooveel armoede te keeren valt, zoolang is het geen tijd voor de mannen van de bijl en den hamer om te droomen met Ovidius of te lezen in Cicero. Eerst met ernst het werk verricht dan is de rust zoet en mogen dan ook anderen den oogst maaijen door dit geslacht gezaaid, toch mag daarom de arbeid niet verzuimd, de taak niet worden uitgesteld. "Voor als nog is het niet Horatius of Plautus, die wij vragen voor onze ingenieurs en architecten, maar Pythagoras en Archimedes; en waar is de man, die den naam van classiek durft te weigeren aan de studiën, waaraan de j namen verbonden zijn van zulke koningen in de wetenschap.
---

BUITENLANDSCHE POLITIEK.
In Erankrijk schijnt men tot ’t besef te komen, dat de hervorming van het onderwijs het eerste behoort te zijn, dat in den tegenwoordigen toestand, benevens vermindering van het oorlogsbudget, verbetering kan aanbrengen. Zelfs zij, die het denkbeeld van weerwraak huldigen, zooals sommige Eransche dagbladen, beweren dat het eenige middel, om eene militaire reorganisatie te verkrijgen, gelegen is in de afschaffing vpn ’t grootste deel van ’t tegenwoordig legtr en in het onderwijzen van ’t opkomend geslacht, dat men-, zoowel physiek als moreel, alleen tot flinke mannen vormen kan door degelijk en voldoend onderwijs. De heer Thiers heeft in ’t Journal Officiel een besluit doen afkondigen, waarbij de voornaamste legercorpsen, instructie-kampementen en de staf, die gevormd waren, ontbonden worden verKiaara. "Vier categoriën van het staande leger worden naar hunne haardsteden gezonden. Men keurt de maatregelen van t bewind algemeen goed. . .. Het ontslag van den heer Eerry als maire van Parijs is nog niet aangenomen. Men zegt dat, als zijn opvolgers, vooral bij den heer Thiers in aanmerking komen de heeren Dorian en Léon Say. De benoeming van den eerste zou te Parijs een goeden indruk maken, daar Dorian de eenige is geweest onder al de leden van het voorloopig bewind der nationale verdediging, die zich de algemeene achting heeft weten te verwerven, en wat meer zegt, te behouden. _ _ Te München zijn weer nieuwe ministeriëele combinatiën hangende. Graaf Bray wil weer als gezant naar Weenen, de heer von Lutz, thans minister van justitie en eeredienst, zou de portefeuille van buitenlandsche zaken en het presidium van het ministerie op zich nemen. In geen geval
zou hij minister van eeredienst willen blijven. De weinige sociaal-democraten die in den nieuwen rijksdag zitting hebben, worden door de Magdenb. Ztg. bedreigd hunne zetels te verliezen. Het is bekend dat in alle districten, waar sociaal-democraten met eenige kans om gekozen te worden zich candidaat stelden, de strijd zeer levendig geweest is en de overwinnaar slechts een zeer Kleine meerderheid behaalde. Zoo had te Zwickau de candidaat der uiterste linkerzijde, advocaat Schraps, eene meerderheid van slechts 69 stemmen. Deze verkiezing zal gelegenheid geven om te beslissen over eene strijdvraag, die haar oorsprong heeft in twee tegenstrijdige bepalingen van de kieswetten, die voor den rijksdag geldig zijn. Art. 12 namelijk van de kieswet voor den rijksdag zegt, dat een candidaat de absolute meerderheid van alle in zijn district afgegeven stemmen op zich vereenigd moet hebben om tot gekozene te worden geproclameerd. Daarentegen spreekt art. 18 van het reglement, dat de bondsraad heeft uitgevaardigd om de kieswet volledig te maken, slechts van de absolute meerderheid der
o-eldige stemmen. Bij de verkiezing van Schraps, heeft het bureau zich gehouden aan het reglement van den bondsraad, daar de gekozene niet de meerderheid van alle uitgebrachte stemmen — geldige en ongeldige — heeft, ofschoon, volgens art. 15 van de kieswet, de bondsraad slechts- in zooverre de verkiezing kan regelen, els dat niet door den rijksdag reeds is geschied. De vergadering zal dus hebben te beslissen of de kieswet de absolute meerderheid van de geldige stemmen of van alle afgegeven stemmen bedoelt. Bij de herstemming te Dantzig heeft, zooals na de ondersteuning die hem van conservatieve zijde was toegezegd te verwachten was, de nationaal-liberale candidaat Lesse den heer Max Hirsch geslagen, en wel met 4373 tegen 2166 stemmen.
---

BUITENLAND.
FRANKRIJK. Te Nancy is den 6den dezer de volgende proclamatie van den Pruisischen commandant, den luitenant-kolonel Chartow, aangeplakt: „Wij, commandant der stad Nancy, decreteeren, dat elk Eransch soldaat in uniform is gehouden alle Duitsche officieren en hoogere militaire autoriteiten te salueeren op de wijze als in de instructie bekend is gemaakt. Elk, die in strijd met deze verordening handelt, wordt gevangen genomen en gestraft. Wij verwachten evenzeer van Ieder Eransch officier of militair beambte in uniform, dat hij de Duitsche officieren en hoogere militaire autoriteiten het eerst salueert. Ieder, die in strijd hiermede handelt, wordt uit de stad verbannen. Alle Duitsche officieren en militaire autoriteiten worden verzocht voor de uitvoering dezer bevelen met de meest-mogelijke gestrengheid te zorgen en hen, die zich niet aan deze verordening houden, te arresteeren en naar de naastbijgelegen wachtpost te brengen.” Het heeft hier een goeden indruk gemaakt, dat in de "Vereenigde Staten een aanzienlijke som is bijeengebracht tot leniging van het lijden der slachtoffers van den oorlog. Alleen San Erancisco heeft een bedrag van meer dan een millioen francs gezonden. Te New York heeft men zich ook zeer hulpvaardig betoond. Aldaar heeft men eene som van 190,000 dollars verzameld, waartoe de Kamer van koophandel 95,000 en het commité van de beurs 15,000 dollars heeft bijgedragen. Naar men zegt, is de heer Nefftzer, hoofdredacteur van den Temps, benoemd tot directeur van het Journal Officiel. Gisteren hebben de Pruisen Yersailles verlaten, onmiddellijk daarna zijn er de Eransche troepen binnengetrokken. De Eransche driekleur wapperde bij hunne komst uit tal van vensters. Het was voor de inwoners aldaar een ware feestdag. Morgen zal voor het eerst te Yersailles een ministerraad
gehouden worden. De heer Thiers wordt er heden verwacht. De beurs kenmerkt zich voortdurend door eene groote lusteloosheid. Er gaat bijna niets om. De 3 pCt. rente wordt 51 è. 50.90 genoteerd. Actiën in maatschappijen zijn veel aangeboden, behalve die in de Eransche bank. Het is de aandacht niet ontgaan dat het Journal Officiel het gerucht heeft opgenomen betreffende de uitgifte eener Eransche leening. Het blad zegt echter niet, of de regeering ten dien aanzien reeds een besluit heeft genomen.
---

GROOT-BRITTANJE.
Het vervalschen van dranken, eetwaren en droogerijen, met schadelijke inmengsels is in Engeland strafbaar met eene boete tot een maximum van 240 gulden voor de eerste maal, en bij herhaling met bekendmaking van den naam des vervalschers daarenboven. Intusschen is die wet machteloos de vervalschingen tegen te gaan. Daarom heeft de hr. Muntz voorgesteld de boete te brengen 600 g. en den recidivist met 6 maanden zwaven arbeid te straffen. In Nederland bepaalt de Code Pé.nal in art. 318, dat, wie vervalschte dranken, die schadelijke inmengsels voor de gezondheid bevatten, verkocht of vertierd zal hebben, met eene gevangenzetting van zes dagen tot twee jaren en eene geldboete van 8 tot 250 gulden zal gestraft worden; welke bepaling later ook op de eetwaren is toepasselijk verklaard.
Intusschen worden ongestraft naar hartelust allerlei dranken en eetwaren die schadelijke inmengselen bevatten, verkocht en vertierd, zonder dat de justitie zich er om bekommert. Zij schijnt die nuttige wet voor ongeschreven te houden. In eene te Sheffield in het openbaar gehouden rede, heeft de heer Roebuck betoogd, dat de afschaffing van de voorrechten der anglicaansche kerk in Ierland, het moeielijker gemaakt had dat land te regeeren; hij betreurdede vrijlating der Fenians en keurde de Iersehe landbill af. Van den oorlog sprekende, zeide hij, dat aan beide zijden verkeerd gehandeld was, maar vooral aan de zijde van Duitschland, aan hetwelk hij trotschheid, geveinsdheid en eerzucht verweet. Hij laakte de zwakheid en het onoordeelkundige gedrag van het Engelsche gouvernement, hetwelk door zijne wijze van handhaving der onzijdigheid, den wrevel van beide de oorlogvoerenden had opgewekt. Naar men verzekert heeft eene vereeniging van Londensche bankiers eene Fransche geldleening aangenomen.
---

