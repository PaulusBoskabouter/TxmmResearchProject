NEDERLANDEN. 's GRAVENHAGE, den 18den October 1871. MINISTERIE VAN BINNENLANDSCHE ZAKEN.
Van wege den Minister van Binnenlandsche Zaken wordt ter algemeene kennis gebragt, dat een gedeelte van het vaarwater in het zoogenaamde Vuilegat, bij de quarantaineplaats de Tien Gemeten , met vier roode tonnen zal worden afgebakend tot het nemen van proeven met touwversperringen; men zij gewaarschuwd, niet tusschen de tonnen te ankeren of' door te loopen. Het aldaar te stationeren Rijksvaartuig zal aan den buitenkant ankeren , en eene witte vlag in top voeren, waarop het woord versperring te lezen is; des nachts wijzen twee lantaarns onder elkander, de ligging van dat vaartuig aan. Vaartuigen van de Oost komende, moeten het Rijksvaartuig en de roode tonnen aan bakboord; van de West komende, het vaartuig en de roode tonnen aan stuurboord houden. 's Gravenhage, 18 October 1871. Voor den Minister, De Secretaris- Generaal, Hubrecht. Van wege den Minister van Binnenlandsche Zaken wordt ter algemeene kennis gebragt, dat in de maand December aanstaande gelegenheid zal worden gegeven tot het afleggen der examens, vermeld in artt. 4, 5, 8 en 9 der wet van 1 Junij 1865 ( Staatsblad n°. 59), ter verkrijging van het diploma en van acten van bevoegdheid als arts, hulp-apotheker of apotheker, in art. 16 vermeld, Ue dagen waarop en de plaatsen waar de voormelde examens worden afgenomen, zullen nader worden bekend gemaakt. Zij, die tot de examens wenschen te worden toegelaten, worden verzocht daarvan vóór 15 November e. k. schriftelijk opgave te doen aan den voorzitter der commissie van examen: voor het natuurkundig examen, den staatsraad hoogleeraar dr. P. L. Rijke, te Leiden; voor het geneeskundig examen, den hoogleeraar dr. L. C.van Goudoever, te Utrecht, en voor het examen van hulp-apotheker en apotheker, den hoogleeraar dr. P. J. van Kerckhoff, te Utrecht. Zij, die tot het geneeskundig examen wenschen te worden toegelaten , moeten bij hun verzoek eene verklaring voegen van een hier te lande bevoegd geneeskundige, dat zij gedurende minstens twee jaren de genees- en heelkundige behandeling van zieken hebben gevolgd , en het bewijs dat zij, in tegenwoordigheid van een verloskundige hier te lande, minstens tien gewone en twee buitengewone verlossingen hebben verrigt, behoudens de uitzonderingen , vermeld in art. 6 , 2°., en die , welke een gevolg zijn van het bepaalde in de artt. 27 en 28 der wet van 1 Junij 1865 ( Staatsblad n°. 59). Zij , die tot het examen van apotheker wenschen te worden toegelaten, moeien bij hun verzoek het bewijs voegen dat zij minstens twee jaren als hulp-apotheker binnen het Koningrijk zijn werkzaam geweest. Zij, die alleen wenschen te worden toegelaten tot het leveren der bewijzen, vermeld in de eerste zinsnede van art. 4 en in de tweede zinsnede van art. 8 der boven aangehaalde wet en alzoo het natuurkundig examen of dat van hulp-apotheker voor alsnog niet wenschen af te leggen, behooren daarvan vóór 15 November e. k. schriftelijk opgave te doen aan den voorzitter der commissie van examen, 's Graivenhage, 11 October 1871. Voor den Minister, De Secretaris- Generaal, Hubrecht. MINISTERIE VAN MARINE. De Minister van Marine brengt ter kennis van belanghebbenden , dat naar aanleiding van het officiele berigt, dat de cholera te Hamburg en te Altona heeft opgehouden , de vroeger voorgeschreven quarantainemaatregelen worden opgeheven voor de schepen komende van de havens gelegen aan de Elbe. 's Gravenhage, den lOden October 1871. De Minister voornoemd, Brocx. De Minister van Marine brengt ter kennis van belanghebbenden dat het volgend jaar zes jongelingen na afgelegd examen als scheepsklerk zullen kunnen worden aangesteld. De jongelingen die tot dit examen — hetwelk in de maand Augustus zal plaats hebben — wenschen te worden toegelaten, moeten zijn
Nederlanders, en op den lsten Januarij 1872 den ouderdom van 15 jaren hebben bereikt, doch mogen hun 18de jaar nog niet zijn ingetreden; alzoo komen alleen zij in aanmerking die geboren zijn in de jaren 1855 of 1856. De kundigheden bij het examen vereischt bestaan in : 1°. het schrijven van eene schoone hand; 2°. de kennis van de gronden der Nederlandsche, Fransche en Kngelsche talen. Hierdoor wordt verstaan het maken van een opstel in het Nederlandsch en het vertalen van een gemakkelijk opstel uit het Fransch en Engelsch in het Nederlandsch en omgekeerd , zonder grove taal- en schrijffouten ; 3° de kennis van de gewigtigste tijdperken en gebeurtenissen , uit de vaderlandsche en algemeene geschiedenis ; 4°. de kennis van de beginselen der aardrijkskunde; 5°. de kennis van de rekenkunde , daaronder begrepen de leer der evenredigheden en de gewone en tiendeelige breuken met toepassing op het metrieke stelsel, wordende vooral vereischt dat de adspirant naauwkeurig en vlug rekene. Geene meerdere, maar alleen grondige kennis van het gevorderde en blijkende uit de toepassing van het geleerde zal, wanneer het getal der adspiranten die aan de vereischten voldoen dat der plaatsen overtreft, van invloed zijn op de rangschikking en derhalve op de toelaiing. Ouders of voogden , die verlangen dat hunne zonen of pupillen bij het examen mededingen , moeten daartoe vóór den laatsten Julij aanstaande een verzoekschrift op zegel aan den Minister van Marine indienen. Dit verzoekschrift moet bevatten : 1". de namen en voornamen , en den stand of het beroep der ouders; en 2°. de godsdienstige gezindheid waartoe de jongeling behoort; en vergezeld gaan van: 1°. eene wettelijke verklaring, waaruit blijkt dat de jongeling Nederlander is ; 2°. diens geboorte-acte ; en 3°. eene verklaring door een bevoegd geneesheer afgegeven , dat de jongeling is gevaccineerd of de kinderpokken heeft gehad. 's Gravenhage, den 30sten September 1871. De Minister voornoemd, Brocx.
---

BUITENLANDSCHE BERIGTEN. OOSTENRIJK.
Van eene dikwerf goed onderrigte zijde wordt onder dagteekening van 15 October uit Weenen geschreven: »Zonder er voor te willen instaan dat de zaken morgen nog even zoo zullen staan als thans, kunnen wij berigten dat er heden eene wending in de zoogenaamde Boheemsche vergelijks-quaestie heeft plaats gehad. De tegenstand, dien de vorderingen der Czechen niet enkel bij de constitutionele partij , maar ook in clericale en conservative kringen heeft ontmoet (zelfs het orgaan van den cardinaal Rauscher verklaarde zich daartegen), heeft vóór de afzending van het antwoord op het adres van den Boheemschen landdag tot nieuwe overwegingen genoopt. Naar het schijnt is de loop der zaak deze: toen men met de Czechen na langdurige onderhandelingen in eene schikking trad, schijnt men wel overtuigd te zijn geweest dat de vorderingen van de heeren Clam-Martinitz en Rieger ietwat overdreven waren, maar er op gerekend te hebben dat de aan de constitutie vasthoudende partij in den Boheemschen landdag die vorderingen bestreden en, al wierd zij gedurig overstemd, toch een nadrukkelijk minderheidsadres tot stand gebragt zou hebben , hetwelk aan de regering het middel kon aanbieden om de Czechen tot het betoonen van meer gematigdheid te vermanen. Dat de Duitsch-Boheemsche afgevaardigden zich uit den landdag verwijderd hebben, was dus eene streep door de rekening. Daardoor is thans de positie der regering en des Keizers zeer moeijelijk geworden ; want nu de Duitsche partij in den Boheemschen landdag het stilzwijgen bewaard heeft, staan thans alleen dagbladartikelen tegenover het adres van. dien landdag. Zoo wij wel onderrigt zijn worden er thans pogingen gedaan om de constitutionele partij tot het deel nemen aan de zitting van den rijksraad te bewegen. Doet zij dit dan zou nog veel kunnen veranderen en de zaak misschien eene wending ten goede kunnen nemen, wel niet in den zin der doctrinaire constitutionelen, maar toch ook niet in dien van het Oostenrijk met vernietiging bedreigende Boheemsche staatsregt." Een door het Dresdener Journal (een orgaan der Saksische regering) medegedeeld schrijven uit Weenen van den 16den bevat het volgende: »De binnenlandsche krisis heeft thans een punt bereikt, waarop het vergeefsche moeite zou wezen de oogen daarvoor te sluiten; en ook dat zij tot eene quaestie van personen heeft aanleiding gegeven, is niet langer te verbergen. De bereidvaardigheid der Cisleithaansche regering om de hand te leenen tot eene wijziging der constitutie langs den grondwettigen weg, welke zou hebben moeten strekken om aan de
aanspraken dei - niet-Duitsche nationaliteiten te voldoen, en het mogelijk zou hebben moeten maken deze aanspraken met die der DuitSchers in overeenstemming te brengen . heeft de Czechen verleid, om alle gematigdheid ter zijde te stellen en eischen te doen, die niet alleen verontwaardiging en verbittering in alle deelen der monarchie moesten verwekken, maar in wier vervulling een iegelijk een ernstig gevaar voor hot bestaan der monarchie moest zien. Door dat gevaar zouden niet alleen de Duitschers in Oostenrijk worden bedreigd, maar ook Hongarye, in zoo ver de nieuwe inrigting van Oostenrijk, gelijk de Hongaarsche bladen met treffende overeenstemming erkennen, tot eene bloot personele unie zou moeten leiden. Daargelaten nu de moeijelijkheden , welke onder zulke omstandigheden aan het verder volgen eener buitenlandsche politiek, zoo als zij in Gastein en Salzburg beraamd werd, in den weg staan: daargelaten het feit dat door het bewilligen der Czechische vorderingen ook het Hongaarsche vergelijk vernietigd zou worden— moest de rijkskanselier, die toch in de eerste plaats geroepen is om de gevaren welke Oostenrijk als monarchie bedreigen af te wenden, de tot dus ver door hem bewaarde gereserveerde houding verlaten , en trachten te beletten dat eene zoo verderfelijke politiek ten aanzien der binnenlandsche aangelegenheden verder gevolgd wierd. Wij hebben alle reden om het daarvoor te houden dat de graaf von Beust dien strijd met inspanning van al zijne krachten en invloed aanvaard heeft. Of hij daarin de zege zal behalen durven wij nog niet te beoordeelen. Zeker is het dat op dit oogenblik de beslissing van den Keizer afhangt, en dat de verzekeringen der Boheemsche bladen, volgens welke het toestemmende antwoord des Keizers op het adres van den landdag zich reeds op weg naar Prag zou bevinden, voorbarig zijn. Immers de Keizer is eerst gisteren , vergezeld door zijnen doorluchtigen neef en vriend, den Kroonprins van Saksen. uit Ischl alhier teruggekeerd, en het is niet te denken dat hij een zoo gewigtig en misschien voor het toekomstige lot der Oostenrijksche monarchie beslissend besluit zoo haastig zou genomen hebben." Ook in andere berigten wordt verzekerd dat de graaf von Beust aan den Keizer eene memorie heeft overhandigd, waarin hij met ernst en nadruk op de gevaren wijst, die het vervolgen van den door het ministerie ingeslagenen weg voor de Oostenrijksche monarchie na zich zou moeten slepen. — Verleden Zondag is te Weenen in de Salvator-kerk, welke aan de stad behoort, na verkregen toestemming van den gemeenteraad, voor de eerste maal eene godsdienstoefening der oud-katholieken gehouden. De bekende pater Anton bediende de mis en hield eene leerrede. De toevloed was zoo groot dat de kerk niet alle belangstellenden kon bevatten. De openbare orde is niet gestoord geworden. E N G E L A N D. In ons nommer van den 16den dezer werd gewaagd van een ontwerp van zeven resolutien , alle strekkende tot bevordering van de zedelijke en de stoffelijke belangen der min gegoede volksklassen in Engeland ; welke resolutien door eenige aanzienlijke mannen in overleg met vertegenwoordigers der arbeidende klasse ontworpen en onderteekend zouden zijn. Dat ontwerp, eerst door conservative dagbladen gedeeltelijk, en vervolgens door het liberale Daily News in zijn geheel bekend gemaakt zijnde , baart in Engeland opzien. Het maakt er onder den naam van » eene nieuwe beweging van maatscliappelijken aard " het onderwerp van gesprekken en dagblad-artikelen uit; door eenigen wordt het geprezen als zijnde eene welgemeende poging van de zijde der liooge standen om goede verstandhouding met de mingegoede volksklassen aan te kweeken; door anderen wordt het met achterdocht beschouwd en aangemerkt als eene valschaardige poging van aristokraten en reactionairen om den voet aan het liberale ministerie te ligten door te heulen met demokraten en volkmenners. Onpartijdige lieden meenen dat er iets goeds uit die beweging kan voortkomen, en dat er in allen gevalle eene goede bedoeling daarin ligt. Intusschen heeft een van de pairs welke gezegd werden dat ontwerp te hebben onderteekend, lord Salisbury, verleden Zaturdag reeds openlijk verklaard dat hij. in tegendeel, eenige van die resolutien st«rk afkeurde; en het Daily News van gisteren behelst eene mededeeling van den heer Stafford Northcote, een lid van het Lagerhuis, aldus luidende: «De bedoelde besluiten zijn noch door mij noch door iemand van de daarbij genoemde heeren onderteekend, of uitdrukkelijk goedgekeurd; evenmin heeft er eenige conferentie tusschen hen en vertegenwoordigers of gelastigden van handwerkslieden plaats gehad. Al wat er is geschied is dat sommige pairs en leden van het Lagerhuis zich boreid hebben verklaard om ieder voorstel ter bevordering van het welzijn der arbeidende volksklasse door wetsbepalingen in overweging te nemen en in eene vriendschappelijke stemming te bespreken. Voorstellen van die strekking zijn evenwel nog niet gedaan in e9nen vorm welke ze vatbaar voor overweging zou maken." Hierbij voegt het Daily News de opmerking dat het zijne mededeeling omtrent het boven bedoelde ontwerp van de zijde der daarbij betrokken werklieden heeft ontvangen; dat de juistheid dier mededeeling door lord Salisbury en den heer Northcote niet wordt betwist, met uitzondering enkel van het punt der onderteekeningen; en dat de personen , van welke het zijne opgaven ontving , ook aangaande dat punt ter goeder trouw hebben medegedeeld wat zij toen voor waar hielden. De Times zegt in zijn nommer van gisteren; «De leden des kabinets houden aanstaanden Vrijdag de eerste raadsvergadering na de sluiting der parlementszitting; alzoo begint de beraadslaging over hetgeen het Parlement in de volgende zitting zal hebben te behandelen. Het is te bopen dat die zitting vruchtbaarder dan de afgeloopene zal zijn; en dit hangt grootendeels van het ministerie af; het neme niet weder te veel aangelegenheden te gelijk in handen; het wijde niet al zijne zorg en tijd aan de hooge politiek, maar denke insgelijks aan vraagstukken van meer alledaagschen aard , eiken ingezeten meer dan het belang deipolitieke partij rakende, welke nu reeds jaren lang oplossing eischen. Er zijn verscheiden bills, reeds ontworpen en veel besproken, die, wanneer zij tot stand kwamen , welligt geene politieke winst aan de eene of andere partij zouden aanbrengen , maar het dagelijksche leven van millioenen gewone burgers veraangenamen , hun ligchamelijk en zedelijk welzijn bevorderen zouden. Het zou waarlijk verkeerd zijn euvelen en gebreken, die wij als voor oogen en voor den neus hebben, jaar in en jaar uit te veronachtzamen, en bittere ellende, waarvan
de berigten ons in de dagbladen zoo dikwerf ontroeren en schokken , uit het oog te verliezen om grooteren roem voor eene politieke partij te verwerven door de hand te slaan aan vraagstukken die minder helder zijn en meer aanleiding tot verschil van gevoelen geven. »Er is geen rook zonder vuur; er zal dan ook wel iets waars zijn in de zonderlinge geruchten van een nieuw politiek bondgenootschap, hetwelk tusschen de conservativen en de handwerkslieden zou zijn aangegaan. In allen gevalle getuigen die geruchten van eene ontevredenheid over den gang der wetgevende werkzaamheden, op welke het gouvernement wel zal doen acht te slaan. 11 Wel is waar. er bestaat, zoo veel wij zien kunnen, geen grond om te onderstellen dat de conservativen hier te lande meer geneigdheid dan hunne tegenpartijders, de liberalen, hebben tot het bevorderen van zulke doeleinden als door de zeven resolutien worden aangeduid. Doch het feit, dat zulke resolutien op zoodanige wijze te berde gebragt en aan de opmerkzaamheid der politieke partijen als opgedrongen worden, bewijst dat de noodzakelijkheid van meer zorg voor de zedelijke en stoffelijke belangen der arbeidende volksklasse onder die volksklasse zelve thans meer dan vroeger wordt ingezien. » Wat het in de bedoelde resolutien vervatte voorstel betreft, de vorm en uitdrukking zijn voorzeker verkeerd ; doch de geest waarnit het voortvloeit kan tot goede uitkomsten leiden Het volk is wijzer dan de lieden die zich tot deszelfs leiders opwerpen ; het begint te begrijpen dat er voor zijne huiselijke, dagelijksche, maatschappelijke belangen luttel te winnen is met hervormingen in onze politieke inrigtingen ; doch het verlangt zorg voor de algemeene gezondheid, zorg tot afwering der gevaren die in vele bedrijven het leven der werklieden bedreigen , verbeteringen in het gemeentebestuur als middel om plaatselijke verbeteringen in het algemeene belang der ingezetenen te verkrijgen. Dat zulke aangelegenheden bestanddealen van het programma eener partij worden is eene onmogelijkheid , s tenzij ze daartoe wierden gemaakt door moedwillige nalatigheid van het ministerie. Nog weder eene parlementszitting vol politieke onrust en overigens ledig en dor — dat zou eene gevaarlijke gebeurtenis zijn. Doch het is voor het ministerie nog niet te laat om even veel eer met de behartiging van maatschappelijke en huiselijke aangelegenheden te verwerven, als het in de behandeling van staatkundige vraagstukken verworven beeft." — Verleden Maandag is te Londen in eene vergadering van gelastigden der republikeinsche en demokratische arbeiders-vereenigingon, na vrij wat discussie, bij meerderheid van stemmen besloten te verklaren : dat er van de tory's geen goeds voor den werkman te verwachten was; dat een bondgenootschap met hen oen onheilig verbond zoude zijn; dat de arbeidende volksklasse daarentegen vertrouwen heeft in het liberale bewind, inzonderheid in den president-minister Gladstone persoonlijk. — In Londen heeft zich eene commissie gevormd met het doel om er de publieke opinie te winnen voor Ierlands administrative afscheiding van Groot-Britannie ; zij zal er op den 23sten dezer eene volksvergadering ter bevordering van haar doel houden; zij meent dat in vele groote steden van Engeland en Schotland hat aantal gezetene en stemgeregtigde Ieren talrijk genoeg is om bij de verkiezingen een beslissend gewigt in de schaal te kunnen leggen. Het te Londen gevestigde hoofdbestuur der Internationale heeft besleten openlijk zijne goudkeuring aan het streven dier commissie te schenken. — Er zijn geruchten in omloop welke den minister van binnenlandsche zaken Bruce, gelijk den president-minister Gladstone, overhelling tot Rome toeschrijven. Hij verklaart in een openbaar gemaakten brief die geruchten voor ongegrond, en zegt verder: i) Geen lid des kabinets wenscht de zaak des Pausdoms te bevorderen of die van het Protestantismus te benadeelen. Ons eenig streven is : gelijkelijk regt te doen wedervaren aan allen. Is er (hetgeen mij niet blijkt) hier te lande meer vooruitgang des Pausdoms dan het noodwendig gevolg is van het toenemende aantal Iersche en buitenlandsche katholieken in Engeland en Schotland, dan komt dat van oorzaken buiten bereik van de magt des gouvernements." ITALIË De ontworpen begrooting van uitgaven en ontvangsten der Italiaansche schatkist over het jaar 1872 is thans openbaar gemaakt; volgens dezelve zouden de uitgaven 1,238,766.834 francs bedragen , waarvan 116,185,348 fr. voor buitengewone uitgaven zouden dienen; en de ontvangsten 1,187,230,789 fr., waaronder buitengewone ontvangsten ten bedrage van 188.079,611 fr. 25 c. Er zou alzoo 51,506,000 fr. te kort komen, of, juister gezegd, 123 millioen na aftrek der buitengewone uitgaven en ontvangsten. Ruim twee derden der voor 1872 voorgedragen uitgaven, namelijk 835,061,118 francs, zijn voor het ministerie van finantien , dat is grootendeels voor de staatsschuld, uitgetrokken. In dat hoofdstuk der nieuwe begrooting is vermindering, in al de andere vermeerdering der uitgaven op te merken. Behalve de gelden op de staatsbegrooting voor 1872 door het ministerie van oorlog aangevraagd, zullen in den loop van dat dienstjaar gelden voor buitengewone uitgaven ter bevordering van 's lands weerbaarheid aangevraagd worden. — Volgens berigten van het Journal des Débats is in Nizza en Savoye de partij der voorstanders van hereeniging met Italië verdwenen of althans verstomd, mede doordat zij geenerlei aanmoediging van de zijde van het Italiaansche gouvernement ontving. FRANKRIJK. Eergisteren werd te Parys verzekerd dat er een Fransch eskader afgezonden was om den Bey van Tunis wegens het herbergen van uitgeweken hoofden van den Algerynschen opstand te tuchtigen ; door andere lieden werd verzekerd dat de op Corsica heerschende gisting, aangestookt door Bonapartisten , de uitzending van oorlogsschepen noodzakelijk had gemaakt. Zeker is het dat het Fransche eskader van de Middellandsche Zee, hetwelk in de Golf van Jouan lag en uit pantserschepen bestaat, verleden Zondag in aller ijl zijne ligplaats heeft verlaten , met achterlating der aan land zijnde manschappen. — De heer Périer heeft bij het aanvaarden der functien van minister van binnenlandsche zaken eene circulaire aan de departements-prefecten gerigt, die onder anderen het volgende bevat:
n Frankrijks tegenwoordige regeringsvorm eischt meer dan eenige andere volstrekte eerbiediging der wet. Hoe meor regten de burgers bezitten , des te meer pligten hebben zij; de vrijheid kan niet anders worden verzekerd dan door aller onderwerping aan den algemeenen regel: en in eene republiek is strenge fnuiking van eiken aanval op den Staat des te meer pügt, dewijl er niet liet belang van dynastie, van partij of personen te verdedigen is, maar de openbare vrede en de arbeid, dat is het heilige belang van allen en een iegelijk. i) De verlichte en opregte aanhangers der republiek zouden eene feil begaan indien zij zonder medewerking eene uitsluitende en onverdraagzame republiek wilden stichten. Maar zij vervallen niet in die feil. Zij meenen dat eendragtige zamenwerking van alle weidenkenden wel noedig is om kracht aan wederopbouwende staatsmagten bij te zetten. Frankrijks behoud is verzekerd wanneer die zamenwerking gedurende het zoo moeijelijke werk der reorganisatie stand hondt. Wanneer een land zulk eene maatschappelijke krisis ondergaat als die wij thans door te staan hebben , is het vrij onverschillig welken naam en vorm de regering er heeft, zoo maar de grondbeginselen van zedelijkheid , van regt en vrijheid de bovenhand hebben. » Ik hoop genoeg te hebben gezegd om u volkomen te doen begrijpen wat de staatkunde, die de Nationale Vergadering en de President deiRepubliek volgen, aan allen tot pligt maakt. Die staatkunde zal meer •en meer uitkomen; zij zal niet alleen door de medewerking der aanhangers, die zij dag op dag wint, worden versterkt, maar ook zelfs door de aanvallen van diegenen wier snoode plannen zij verijdelt. »Nu nog een woord over uwe rol. Vergeet nooit dat Frankrijk in den onspoed en de gevaren bedaring der gemoederen en verzoening behoeft nevens kracht en vastheid van wil. Geef in de toepassing der wetten altijd de voorkeur aan de onbekrompenste, de vrijgevigste, de edelmoedigste opvatting." Aan de Indépendance Beige , welke de bestendiging van den republikeinschen regeringsvorm iti Frankrijk voor het welzijn van dat land en van de menbchheid in het algemeen noodig acht, mishaagt de bovenstaande aanschrijving omdat'zij onverschilligheid jegens dien regeringsvorm aan den dag legt, en omdat zij de staatkunde der Nationale Vergadering prijst. — Het officiele dagblad behelst in zijn nommer van gisteren de twee volgende mededeelingen: n De commissie door de Nationale Vergadering belast met het beoordeelen der verzoeken om gratie, is den 16den dezer te Versailles zamen gekomen en heeft in alle haar voorgelegde zaken beslist. Zij zal weder zitting houden zoodra zij de stukken en bescheiden betrekkelijk andere aanzoeken om gratie zal hebben ontvangen. n Verscheidene dagbladen overtreden art. 10 der wet van 27 Junij 1849, hetwelk verbiedt acten van beschuldiging of andere tot een crimineel regtsgeding behoorende processtukken openbaar te maken voor dat zij in openbare teregtzitting voorgelezen zijn. Voortaan zal de overtreding van dat verbod gestraft worden. " TURKYE. De Indépendance Beige zegt in haar nommer van gisteren: •> Onze correspondent te Konstantinopel deelt ons den inhoud mede van de nota waarbij de nieuwe grootvesier het aanzoek van den Pauselijken nuntius afgewezen heeft. De Porte woigert in eenige overeenkomst of schikking omtrent zaken harer katholieke onderdanen, Armeniers of anderen, met den Roomschen Stoel te treden; zij wil zich het uitsluitende regt voorbehouden om hunne onderlinge geschillen tot vereffening te brengen door gelegenheid aan de partijen te geven om zich onderling to verstaan. » Dat is een wenk, strekkende om den nuntius te kennen te geven dat zijne aanwezigheid to Konstantinopel nadeelig of althans nutteloos is, omdat zij aan toenadering tusschen de twistende deelen der Arme - nische kerkgemeente in den weg staat. n De grootvesier gaat voort de algemeene administratie des rijks van oude misbruiken, overtollige instellingen en noodelooze ambten te zuiveren; zelfs beginnen sommige lieden te Konstantinopel te denken dat hij in zijnen ijver te ver gaat sedert hij den moed gehad heeft om zelfs in den kring van vertrouwelingen die den Sultan omgeeft eenen slag te slaan. » Zoo is de hofintendant Fmin-bey, de alvermogende gunsteling des Sultans, door toedoen van den grootvesier weggezonden en tot verantwoording van zijn geldelijk beheer geroepen. Mahmud-pascha heeft den vinger op de bloedende wonde van het Turksche rijk gelegd, dat zijn de geldverkwistingen van het Serail; hij maakt zich daardoor vele vijanden; doch het is van iemand van zijn karakter te verwachten dat hij volharden zal in de vervulling van de aanvaarde taak, van de taak om weder orde en spaarzaamheid in 's rijks bestuur te brengen." VEREENIGDE STATEN. Het gouvernement der Unie heeft eindelijk, gelijk reeds gemeld is, besloten de veelwijverij der Mormonen , eene openlijke en aanhoudende schending van 'slands instellingen, niet langer te gedoogen. Reeds dikwerf aangespoord zijnde om doortastende maatregelen daartegen te nemen , aarzelde het uit vrees dat de Mormonen zich niet aan eene uitspraak des regters zouden onderwerpen , en dat alzoo de regterlijke magt de taak om 'slands wetten in Utah te doen eerbiedigen weldra aan de gewapende magt zou moeten overdragen. Die beduchtheid heeft zich volgens de jongste berigten nog nist bewaarheid. De Mormonen 1 hebben vroeger wel eone dreigende houding aangenomen, maar zij toonen thans het eigenaardige karakter der burgers van eenen vrijen staat , namelijk onderdanigheid aan de wetten, in hoogere mate te bezitten dan ondersteld werd. Na Brigham Young, het opperhoofd der Mormoonsche kerkgemeente, is ook haar derde voorzitter, de bisschop Daniël Wells, burgemeester van Salt Lake City, door de eedgenootschappelijke overheid in hechtenis genomen als schuldig zijnde aan veelwijverij. Dit is den 3den dezer geschied; sedert schijnt dat regtsgeding ongestoorden voortgang te hebben. TELEGRAPH1SCHE BERIGTEN. Londen , 17 October. De London Gazette berigt de benoeming van sir Andrew Buchanan tot gezant te Weenen, van lord Loftus tot gezant te St. Petersburg en van den heer Odo Russell te Berlyn.
Londen , 18 October. De heer Say is gisteren van Parys hier aangekomen , de versierselen van het grootkruis van het Legioen van Eer voor den lord meyer mede brengende. Heden avond heeft te zijner eere een feestbanket in de Egyptian Hall plaats. De markies van Lorne, de lords Derby en Carnarvon en de heer Gathorne llarjy logenstraffen in openbaar gemaakte brieven het berigt dat zij met vertegenwoordigers der arbeidende klassen een verbond zouden hebben aangegaan. Versailles , 17 October. Het uit de baai van Jouan uitgezeilde eskader is naar de kust van Corsica gezonden; echter alleen als maatregel van voorzigtigheid, vermits tot nog toe geen opstand op dat eiland uitgebarsten is. Vkrsaili.es , 18 October. Berigten uit Corsica gewagen van het aanheffen van oproerige kreten in twee dorpen, tijdens een bezoek van den heer Conti, die zijne gehechtheid aan de Keizerlijke familie betuigde. De uitslag der verkiezingen in 8 departementen is nog niet juist bekend. In de overigen zijn verkozen 225 legitimisten, 120 bonapartislen , 1200 behoudende liberalen , 735 republikeinen , 223 radicalen. De ontruiming der zes departementen zal den 28sten dezer voltooid zijn. Parys, 18 October. De berigten aangaande het uitbreken van onlusten in Corsica zijn zeer overdreven. Het gebeurde bepaalt zich tot eenige manifestatien in twee gemeenten, waarbij de kreet: leve do Keizer! vernomen werd. De schuldigen worden vervolgd. De als buitengewoon commissaris naar Corsica gezondene heer Charles Ferry moet gisteren (Dingsdag) te Ajaccio aangekomen zijn. Weenen, 17 October. Het Oesterreichische Journal berigt aangaande de bestaande krisis, dat het den Keizer schijnt gelukt te zijn eenen uitweg te vinden, waardoor zonder eenige verandering in het kabinet de eenheid van het regeringsgezag hersteld zou worden , en zoowel de graaf von Beust als de graaf Ilohenwart met het geheele ministerie hunne betrekkingen behouden zouden. Berlyn , 17 October. Het verdrag van toetreding des Duitschen rijks tot het Italiaansch-Zwitsersche verdrag van October 1869, betrekkelijk den St. Gottliard-spoorweg , is nog niet gesloten; het zal eerst na de goedkeuring der regerings-voordragt in den rijksdag onderteekend worden. Berlyn , 17 October. De rijksdag heeft heden zoowel des voormiddags als des avonds eene bijeonkomst gehouden; beide malen was er geen genoegzaam aantal leden opgekomen om een besluit te kunnen nemen. In de zitting van den bondsraad van heden is de voordragt betreffende de bijdrage tot de kosten van den St. Gotthard-spoorweg ingediend^ Stljttgart , 17 October. Eene te Canstatt gehouden vergadering van gedelegeerden van 39 Würtembergsche industriele en handels-veroer.igingen heeft eenstemmig de bij den Duitscben bondsraad ingediende voordragt tot regeling van het muntstelsel afgekeurd en zich met 23 tegon 10 stemmen verklaard voor een stelsel, waarbij de frank als eenheid zou worden aangenomen. Mainz , 18 October. Gisteren avond zijn hier onlusten onstaan ten gevolge eener poging van werklieden die den arbeid gestaakt hebben , om aan anderen het voortzetten van den arbeid te beletten. De politie, die tusschen beide kwam, moest van de wapenen gebruik maken en de hulp der militaire magt tot herstel der orde inroepen. Madrid , 17 October. In de zitting van het Congres van heden verdedigde de beer Fernando Garrido de Internationale terwijl hij het katholicismus hevig aanviel. In het rapport der commissie omtrent de Parysche Bank wordt voorgesteld , verandering en verbetering van het contract te verlangen. Washington , 17 October. De President Grant heeft eene tweede proclamatie uitgevaardigd, die de Habeas-corpus-acte in negen graafschappen van Zuid-Carolina opheft, alwaar de aanhangers der Kukluksvereeniging voortgaan de wetten te schenden en de regtsbedeeling te beletten. New York, 17 October. Het bureau voor den landbouw te Washington schat de opbrengst van don katoenoogst op drie millioen balen. Goud-agio 13'/„.
---

