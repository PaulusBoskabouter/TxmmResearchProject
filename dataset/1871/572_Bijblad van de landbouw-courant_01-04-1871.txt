IN ZAKE LONGZIEKTE,
DOOR Mr. W. PIL VI S.
Mijnheer de Redacteur ! In een der laatste nommers van uw veel gelezen blad, N°. 5 der Landbouw-Courant, beklaagt de Hr. AMERSFOORDT zich over de wijze , waarop de belangen des landbouws door de Regering en niet het minst door den tegenwoordigen Minister van. Binnenlandsche Zaken worden klein geacht en verwaarloosd. Ik deel die zienswijze in vele opzigten , en hoe gaarne ook hulde brengende aan de groote verdiensten van dien staatsman op ander gebied, zoo gevoel ik mij toch verpligt te erkennen , dat de Hr. THORBECKE bf door onbekendheid met de behooeften en de belangen van den landbouw, bf door te groote ingenomenheid "met eigen meening en eenmaal opgevatte denkbeelden, bf ten gevolge van onbekwame raadslieden, tot nog toe dien ' zoo belangrijken tak van nijverheid weinig aan zich verpligt heeft, ja vaak groot nadeel berokkend. Ons allen toch landbouwers ! staat zijne onverklaarbare handelwijze, ten tijde der rampzalige r.u.nderpest, nog levendig voor den geest. Hoe toch van onderscheidene zijden dringend en ernstig aangezocht om zijn eenmaal aangenomen stelsel te laten varen en meer afdoende maatregelen te verordenen ; het was alles te vergeefs ! de Minister bleef doof voor elken verstandigen en trouwen raad. De veestapel werd er aan gewaagd , en een ieder onzer weet het zich te herinneren, hoe oneindig veel die onverzettelijkheid den lande, den nationalen rijkdom heeft gekost. Ook nu , ter naauwernood met dezelfde ministeriele porte-
fenille belast , en terwijl andermaal eene gevaarlijke ziekte den veestapel teistert, schrikt de Nederlandsche landbouw op nieuw op, bij het vernemen der meest uiteenloopende voorschriften , door den Hr. TnonnEcio uitgevaardigd. Want naauwelijks heeft een Koninklijk besluit „de onteigening en afmaking" gelast, of een nieuw besluit wordt genomen , niet zoo zeer om „aan te vullen" dan wel om te „ontbinden." Men vraagt zich, en natuurlijk niet ten onregte, af, wáár het henen moet, wanneer , binnen den tijd van nog geen twee maanden, regerings-maatregelen van zoo gewigtigen aard, als waarvan hier sprake is , worden bevolen en zoo goed als te niet gedaan; en dit zonder een enkel woord van toelichting , zonder eenige omschrijving: Moet niet aldus het vertrouwen op de wijsheid der Regering uitermate zeer worden geschokt Ja , heeft het niet den schijn , alsof de verschillende Ministers enkel optreden om elkanders werk te vernietigen , en af te breken wat hun voorganger had opgebouwd Niet , Mijnheer de Redacteur , dat ik de verdediging op mij wensch te nemen van het bewuste besluit van 4 December j.l. , in zake longziekte , integendeel , ik acht het voorschrift van art. 3 § 2 , waarbij alleen het aangetaste en niet het verdachte, op denzelfden stal aanwezige vee, wordt onteigend en afgemaakt, allernoodlottigst ; maar zulks neemt niet weg, dat de gansch niet gemotiveerde wegcijfering van dat besluit , een ieder hoogst willekeurig moet voorkomen en onstaatkundig tevens. In de gegeven omstandigheden zonde ik het wenschelijk en nuttig tevens geoordeeld hebben , dat de Minister had kunnen goed vinden, zijne zienswijze in deze kenbaar te maken , n.l. : „op welke wijze en met welke middelen Z. Ex. meent de ziekte te zullen meester worden", om , na inwinning van het advies van vertrouwde en der zaak kundige mannen, een vast Beginsel aan te nemen en daarnaar te handelen.
De ervaring in Zeeland toch heeft het geleerd , en daarvan zijn bewijzen te over , dat zonder zeer afdoende maatregelen , de uitroeiing der longziekte ondoenlijk is. Immers het incubatie-tijdperk dezer verwoestende ziekte is hoogst onzeker en niet met juistheid aan te geven, zoowel ter oorzake van haren geheimzinnigen en verraderlijken gang, als omdat haar verloop , in den eersten tijd vooral, zeer langzaam plaats heeft. Menigmaal is dan ook bij opening gebleken , dat de geheele stal was aangetast , terwijl nog maar een enkel individu daarvan de uiterlijke kenteekenen vertoonde.
Zoo ging het hier en zoo zal het ook wel elders gaan. Van daar dan ook , dat de Staten van Zeeland , nu ruim dertig jaren geleden, op raad en aandrang van wijlen den kundigen. VAN KERMIS/ , Rijks- en I"en Provincialen veearts, besloten en bij verordening vaststelden , „dat niet slechts het (zigtbaar) aangelaste, maar al het rundvee, dat op denzelfden stal mogt aanwezig zijn , als beemd zou worden beschouwd en onteigend." Zeer heilzaam heeft die maatregel met en nevens de overige daarmede in verband staande voorschriften van ontsmetting en afzondering gewerkt; want hoe dikwerf ook van elders ingesleept, telkenmale is de ziekte gestuit en de veestapel voor hare verwoestende gevolgen bewaard gebleven. Met dankbaarheid herdenkt dan ook de Zeeuwsche landbouw den waardigen VAN HERTUM, en niet minder het Gedeputeerd Bestuur , dat gedurende al die jaren daaraan zoo krachtig de hand heeft gehouden. Intusschen schijnt de Ilooge Regering de zaak anders op te vatten en zich voor te stellen, dit doel, het behoud van den veestapel n.l. , met halve maatregelen te zullen bereiken. Een droevig verschiet voorwaar ! want wáár of wanneer hebben halve maatregelen ooit andere dan ellendige resultaten opgeleverd, wanneer den bestaanden toestand beter gemaakt? Integendeel ! en daarom ook nu duizend tegen één , zoo niet, na korter of langer tijd, het eene rund v66r en het andere na in de termen vallen zal van te word en onteigend en afgemaakt.
Zoodoende evenwel zal zich de focus van smetstof uitbreiden, het gevaar van verspreiding grooter worden, duizende guldens verspeeld en de vreesselijke plaag over Nederland bestendigd. In de daad, de Hr. THORBECKE mag wel toezien, alvorens hij zoo onbezonnen maatregel voor goed met zijn votum bekrachtigt. Niet dat ik daarom zou durven aanraden, den in Zeeland met zoo uitnemend succes gevolgden maatregel ook in Holland en elders onvoorwaardelijk toe te passen, volstrekt niet, want daartoe is de ziekte in die streken en juist omdat men wederom het bij tijds verordenen van afdoenác voorschriften verwaarloosd heeft te diep welligt ingeworteld, te algemeen ferspreid. Maar wel en onmiddellijk passe men denzelven in al zijn strengheid toe, wáár ze zich voor het eerst vertoont, en even als hier verdere uitbreiding kan worden voorkomen. En voorts, want het algemeen belang zij ook hier de hoogste wet, het criterium voor de pligten der Regering worde de sinenting , die met zoo weldadig gevolg in Friesland en elders is toegepast, door wettelijke bepalingen geregeld en verpligtend gesteld. Zonder inenting voortaan geen aanspraak meer op vergoeding. Artikel 27 der wet van 20 Julij 1870 worde in dien zin uitgebreid. De tijd is voorbij en de gebragte offers zijn te velen , dan dat onkunde , onwil of zoogenaamde godsdienstige bezwaren vooral hier , wáár het slechts koeijen kalveren geldt 's lands Regering langer mogen terughouden van hetgeen door het algemeen belang dringend wordt gevorderd. Daarbij laat het zich niet verdedigen der geheele natie een geldelijsken last op te leggen, slechts ten behoeve van enkelen , en dat nog vaak onwilligen , geëischt; en dewelke tevens een invretende kanker dreigt te worden voor 's Rijks finantiën Of hebben de 13,200,000 gulden , die volgens Dr. STARING , de veepest aan Nederland heeft gekost, nog niet voldoende geleerd, dat het onverantwoordelijk zou zijn , steeds op die zelfde wijze voort te gaat ? Aan dat alles in de daad ! moet hoe eer hoe beter een einde komen. En moge het al in den aanvang bezwaren , zelfs tegenwerking ontmoeten, moge men ook hoog opgeven van krenking der vrijheid, gewagen van te groote inmenging van den Staat in particuliere belangen en wat dies meer zij, altijd zal het waar zijn en waar blijven wat nog dezer dagen zoo juist werd gezegd dat ook in deze kt algemeen belang boven de individuele vriffieid , boven alle dergelijke bedenkingen en bezwaren gelden moet. Het „Salus reipublicae summa lex esto" vinde ook hier zijne algeheele toepassing, en 'zeer zeker ! de Nederlandsche natie zal er eenmaal de Regering dankbaar voor zijn. Den huize hl olembaix , Februari 1871.
---

