AMSTERDAM, 9 September. Uitramontanisme.
Sinds geruimen tijd reeds spookt een vreeselijke verschijning de wereld door. Zij is overal en nergens; zij is grof tastbaar en toch niet le grijpen; ze werkt in de duisternis en staat toch in 't volle licht; geheimzinnigheid en onbeschaamdheid, list en geweld, stoutheid en lafheid, kracht en zwakheid zijn haar hoedanigheden. Aan de stembus verschijnt ze zoowel als in de kolommen der dagbladen; ze zetelt in de parlementen en heeft haar woordvoerders in den raad der koningen; ze beslist over oorlog en vrede; ze neemt alle partijen in heur dienst en verloochent alle. Zij is de kanker der geschiedenis; de valsche slang, die de humaniteit van den weg der ontwikkeling tracht af te leiden. Heerschzuchtiger en geslepener dan eenige andere magt ter wereld, verschijnt ze soms in het gewaad van den Engel des Lichts, maar hare ware verschijning is zwart, zwart als de nacht.
Zwart, — want alle verlichting is haar een gruwel, alle vooruitgang een misdaad. . Zwart, —in het verborgen spant ze haar strikken, haar werk is het werk van den dief. Zwart, — want wat ze aanraakt, wordt bezoedeld of sterft. Dit uitvaagsel der geschiedenis, deze vampyr der humaniteit is het Ul- TRAMONTANISME. Wat dan het Ultramontanisme eigenlijk is ? Het is, in laatste oplossing, niets anders dan de Roomsch-katholieke Kerk. Onze bestrijders zeggen, dat men Katholiek kan zijn zonder Ultramontaan te wezen; wij voor ons, beroepen ons tegenover die bewering op de eenvoudige waarheid, dat de huisgenoot het eigen huis wel beter zal kennen, dan de vreemde dit kent. Opmerkelijk is het, hoe het gedeeltelijke, het verbrokkelde tegen-, over het geheele en ééne der waarheid, altijd er op uit is om der waarheid 'het eigen schandmerk in te stempelen en ze te behandelen als een partij. De dwaling, de ketterij draagt altijd partij-namen, dan aan personen, dan aan plaatsen, dan aan ineeningen ontleend. Daar hebt ge Arianen en Pelagianen en Eutychianen; daar Albigensen en Grieken en Anglikanen; daar Monofysieten en Monothelieten en Wederdoopers en Sacramentariërs, daar hebt gij alle namen — de ééne naam ontbreekt. De Roomsch-katholieke Kerk verheft zich tegenover al deze dwalingen, en draagt ook in haar naam de eenheid harer waarheid en het historiesch teekenharer waarheid en harer verschijning len schouw. De dwaling haat dien naam der Roomsch-katholieke; die naam snerpt, haar voortdurend in de ooren, als het felste verwijt. Daarom zocht zij anderen namen voor dien éénen naam; de Joden noemden ons volgers van den Nazarener; de tegenstanders van Gregorius VII spraken van Hildebrandianen en Gregorianen; hoe dikwijls heeft men ons niet Jezuïeten genoemd! Altijd vindt men in de namen, door de tegenstanders ons gegeven, dat pogen om ons tot een partij te verlagen terug. Zoo weer met de «Ultramontanen." Toch weigeren we die namen niet, omdat ze altijd de schitterendste zijde van de uitwendige levens-verschijning der Kerk weergeven. Wij weigeren ze niet, ook niet waar ze ons als een scheldwoord worden toegeworpen. De akte van beschuldiging, het opschrift boven 't hoofd -des Gekruisten was wel de eerste en hoogste prediking van den Menschgeworden Zoon.
Wanneer men een duidelijk begrip had van de beteekenis der woorden: de Roomsch-katholieke Kerk, dan zou men niet trachten het TJltramontanisme tot eene partij in die Kerk te maken; men zou de meening, de zeerbelagchelijke, opgeven dat het TJltramontanisme een schakeering aanduidde,verschillend van den grondtoon van het stelsel. Men zou niet langer een Katholicisme opmaken uit de gezegden van deze en gene bijzondere personen, maar men zou de Kerk voorstellen zooals zij zelve zegt te zijn. En dan waren onze tegenstanders ten minste eenmaal regtvaardig geweest.
De Kerk is de hoogste en volmaakte maatschappij, omdat* in haar gevonden wordt de hoogste en meest volmaakte verbinding met God, eene verbinding, wier verkrijgen onmogelijk is door menschelijke kracht alleen. Maar die maatschappij, en dit is de strenger beteekenis van y>de Kerk," is een vast, afgesloten geheel, een cirkel, welks omvang juist en onwrikbaar is aangegeven, een stad, de stad Gods, met eigen muren omgeven, door poorten gesloten, waarin het onverbiddelijk of binnen of buiten geldt. Vast staat haar entweder-oder, zij kent geen transaktiën, zij kent geen vage, geen zwevende voorstellingen. Naast hare waarheid kan geen andere waarheid bestaan. Één God, één Christus, één Kerk. De verdraagzaamheid, die gevonden wordt in het eerbiedigen en erkennen van een regt der dwaling, is haar onbekend. Zij zou haar volstrekte éénheid en éénigheid opgeven, zoo ze hiertoe overging. Vandaar ook dat de vrijheid van het kwaad haar een godslastering is. Zij meent, dat God de hoogste en laagste krachten aan den menseh heeft gegeven, om het goede te doen, niet om het kwade te zoeken of toe te, laten of te bedrijven. Middenwegen op 't stuk van beginselen kent zij niet. Vast staat deze Kerk als uit één rotsstuk gehouwen. Zij is als het kleed des Zaligmakers, één, zonder naad.
De Kerk is katholiek. In zichzelve volledig en afgesloten als zij is, zoo bezit ze toch geheel de volheid, geheel den rijkdom des levens. Zij neemt den menseh en de menschheid in hun geheel, met al hun krachten en gaven. Zij kent geen Katholiek, die ;t niet altijd en overal zou zijn. Geheel de menschelijke natuur, behalve de zonde, is door Christus opgenomen en verlost. Daarom maakt zij aanspraak, en te regt op de eerste en hoogste plaats in het bijzonder, het maatschappelijk, het historiesch leven Zü laat zich die plaats niet ontnemen en waar men haar terugstiet, daar heeft men ook het leven verstooten Waar men van de godsdienst, als den grondslag en het toppunt des levens spreekt, daar spreekt men van haar omdat zij de e'enig ware godsdienst is' Die katholieke Kerk is Roomsch In dat Roomsch neemt de «katholieke Kerk" haar historische gedaante aan. De ideeën vertolken zich in een zitttbaar symbool. Het ééne afgeslotene der Kerk, het wereldomvattende van het Katholicisme vindt men in Rome de stad, maar de wereldstad, terne:' Die stad heeft God door wonderdaad' op wonderdaad veroverd. De schenkings-oorkonden zijn geschreven door de hand der Voorzienigheid. Gij kunt de letters onzigtbaar maken, uitwisschen niet. Straks veegt de stormwind uw opgehoopt stof weg en de gouden letters schitteren weer. Om aan de idee van Rome haar volle waarde te geven, heelt God daar den zetel van zijn Petrus, den Paus, gesteld. Rome en de Paus, beide de dragers van de grootsche gedachten: Kerk en katholiek, afsluiting en we-v reld-omvatting. De stad, door haar materiëele verschijning en "haar historische beteekenis; de Paus, door de persoonlijkheid, die met en door Christus' aanstelling de volstrekte Koning der geesten is. Éénheid en algemeenheid beide vindt men daar terug.
Dat is de Roomsch-katholieke Kerk, dat is het Ultramontanisme. Daar staat het' met zijn Onfeilbaarheids-geloof; zijn stoutmoedig eischen van regt en vrijheid, zijn ongehuichelde onverdraagzaamheid. Daar staat het zooals het is, gereed om zich te onderwerpen aan iedere wet, die geen boosheid gebiedt, maar tevens den hoogsten regel van goed en kwaad vindende in de Kerk.
Het geheele Ultramontanisme gaat op in de erkenning, dat de eeuwenoude belijdenis de wet is van den enkele en van allen, van den menseh en de menschheid: »Wil iemand het heil bezitten, dan is het noodig, dat hij belijde het katholiek geloof." Dat is het geheele mysterie, en sinds eeuwen wordt dit geheim bekampt. De katholieke Kerk mag zich niet de alléén zaligmakende heeten; maar liberalisme en radikalisme, demokratie en konstitutionalisme, allen, allen mogen zeggen, dat bij hen alléén de ware wijsheid, de ware vooruitgang is.
---

BUITENLAND. Algemeen Overzigt.
Het voorstel-Ravinel, tot definitieve vestiging der ministeriën te Versailles, is gisteren door de Nationale Vergadering aangenomen, nadat het, op voorstel der regering, zoodanig gewijzigd was, dat de oorspronkelijke zin daarvan geheel was verloren gegaan, en het thans niets anders beteekent, dan handhaving van het status-quo. Alles blijft dus voorloopig onveranderd; maar de weg tot een nieuw voorstel in denzelfden geest, als dien, welken Ravinel beoogde, ligt nog open. De Linkerzijde — die niets zoo zeer vreesde als de tydeeapitalisatie" der hoofdstad , daar deze als het middenpunt der revolutie, ook naar den wensch der republikeinen , het middenpunt der centralizatie moet blijven—heeft dus voorloopig haar zin. Ongetwijfeld zal zij haar succes toeschrijven aan haren voorvechter Louis- Blanc, die in de zitting van eergisteren weder eene schitterende, maar heftige redevoering in republikeinschen zin heeft gehouden.
De kommissie, belast met het onderzoek van het voorstel-Target — strekkende tot verleenen van reces aan de Nationale' Vergadering — heeft zich geheel met dit voorstel vereenigd, maar als wijziging aangenomen, het reces op jden 19" dezer te beginnen, en den dag voor de heropening der Vergadering te bepalen op 29 November e. k. Volgens den Francais moet zij voornemens zijn, in haar rapport eene klausule op te nemen, waarbij de heer Thiers gemagtigd wordt, na raadpleging der permanente kommissie van 25 leden, den staat van beleg te Parijs op te heffen.
Een andere kommissie heeft rapport uitgebragt over het voorstel-Hervé-de- Saisy, waarbij wordt bepaald, dat de juweelen en het mobilair der Kroon aan de schatkist vervallen. Het rapport konkludeert tot het vervallen verklaren der juweelen alleen, en tot verdere verzending van het voorstel naar de kommissie van het budget. Zoodra de Vergadering op reces zal zijn gescheiden, zullen de verkiezingen voor de Algemeene Raden worden uitgeschreven; volgens de Indépendance is de dag voor die verkiezingen door den ministerraad reeds bepaald op 1° Oktober e. k.
Aangaande het verschil van opinie, dat, zooals we gisteren zagen, — ten opzigte van het al of niet plaats gehad hebben van een onderhoud tusschen Thiers en Nigra — zich bij den parijschen Gaulois en een telegrafiesch berigt uit Versailles deed opmerken, wordt thans gemeld, dat de Gaulois waarheid sprak. De prezident der fransche Republiek zou werkelijk op 11. Woensdag een onderhoud met den italiaanschen gezant ;rehad hebben. Behalve de door Thiers gevraagde ophelderingen nopens Italië's houding in de gastemer aangelegenheden, zou ook Nigra van zijnen kant namens zijn goevernement eenige klagten hebben geuit. De zaak is deze: Onder de kloosters te Rome, welke de italiaansche regering de vrijheid neemt zonder te blikken of te blozen in beslag te nemen, om er hare ministeriën te vestigen, behoort er een, dat onder direkt patronaat der fransche regering staat. Toen nu de onteigeningskommissie van den romeinschen gemeenteraad zich aan dit klooster vertoonde, om hare zending te volbrengen, zou de fransche gezant bij den Pauselijken Stoel, de baron d'Harcourt, zich krachtig tegen deze handeling verzet hebben. De revolutionaire bladen zijn er woedend over, en geven als het grootste motief hunner verbolgenheid aan, dat d'Harcourt geen regt tot zulk eene inmenging had, aangezien het bevel, waartegen hij protesteerde, van de italiaansche regering kwam, en hij niet bij deze geakkrediteerd is. »Als er moest geprotesteerd worden", zeggen zij, »dan was dit in ieder geval de taak van den baron de Choiseul, den franschen gezant bij het Hof van Viktor Emanuel."
De berigten uit Algiers luiden heden gunstig; volgensachterstaanden telegram is het oproer volkomen gedempt. De Figaro bevestigt op nieuw het onlangs tegengesproken berigt, dat de hertog van Aumale tot goeverneur dier fransche kolonie zal benoemd worden. Het zou zonderling zijn, meent het blad, als de hertog, die door de republiek van '48 van zijn goeverneurschap ontheven werd, thans door de republiek van '71 in diezelfde waardigheid zou hersteld worden.
Over de ontmoeting van den Duitschen Keizer en den koning van Beijeren, welke reeds gisteren moet hebben plaats gehad, wordt heden gemeld, dat koning Lodewijk zich niet op zijn kasteel te Berg, maar bij zijn moeder,de Koningin-weduwe, te Hohënschwangau bevond, van waar hij den Duitse..en Keizer zou tegemoet gaan, nadat deze door prins Leopold aan de grenzen was verwelkomd. Heden zou de Keizer reeds weder naar het meer Constance vertrekken, waar zijn dochter, de Groothertogin van Baden, zich met haren gemaal bevindt.
Ook ;de Keizer en de Keizerin van Rusland hebben weder een reisje gemaakt; het was echter slechts een binnenlandsch uitstapje van de oude hoofdstad naar de nieuwe, en omgekeerd; hun derde zoon, de grootvorst Alexis, die zich aan de zeedienst wijdt, begaf zich van St. Petersburg aan boord van het fregat Svetlana naar de Vereenigde- Staten. Na het afscheid keerden Hunne Russische Majesteiten aanstonds naar Moskou weder.
De aangekondigde konferentie van pruissische bisschoppen te Fulda is volgens de Frankfurter Zeitung 11. Woensdag geopend, nadat een plegtige algemeene godsdienstoefening, waaraan de gezamenlijke bisschoppen van Pruissen deelnamen, was gehouden. De aartsbisschop van Keulen zou vermoedelijk het voorzitterschap bekleeden.
Het voorbeeld der hongaarsche regering , die dezer dagen aan alle bisschoppen van Hongarije heeft verboden de dekreten van het vatikaansche Koncilie af te kondigen, is reeds op onderdanige wijze door den gemeenteraad van Ofen gevolgd. Met meerderheid van stemmen werd namelijk besloten, dat aan alle geestelijke of wereldlijke godsdienstonderwijzers, die zijn aangesteld in de scholen en kerken onder het toezigt van den gemeenteraad staande, op straffe van ontslag verboden wordt, het dogma der onfeilbaarheid te leeraren.
De tijding der spaansche "progressistische bladen over de ziel verheffen de geestdrift, waarmede Loning Amadeus óp zijne reis door Valencia allerwege werd toegejuicht, verliest zeker veel van hare waarde, wanneer men weet, dat naast de geruchtmakende cirkulaire van Zorilla — waarbij alle extra uitgaven voor de feestelijke ontvangst des Konings werden verboden— ook nog een andere cirkulaire van tegenovergestelde strekking aan de stedelijke overheden is verstrekt. In dit door progressistische senatoren en afgevaardigden onderteekende stuk wordt den gemeentebesturen aanbevolen, feestkommissiën tot plegtige ontvangst .te organizeeren. Hieraan wordt thans door alle officieele ambtenaren ijverig voldaan; maar toen op sommige plaatsen de feestkommissiën aan de eigenaars van ekwipaadjes het gebruik dier rijtuigen vroegen, ontmoetten zij overal een weigerend ot ontwijkend antwoord De adel wil van geen verbroedering met don Amadeus weten !
---

Prins Napoleon.
In de maand Mei jl. had prins Jéröme Isapoleon alias »de Roode Prins", goedgevonden aan den toenmaligen franschen minister van Buitenlandsche Zaken, Jules Favre, een brief te schrijven, waarin hij dezen beschuldigde, zich, met zijne kollega's, op den 4" September '70 het oppergezag te hebben aangematigd, niet in het belang des lands, maar om zijnen partijhaat te bevredigen. Voorts verweet hij hem, dat hij Frankrijk aan de republiek had opgeofferd, en door zijn onbekwaamheid de overwinningen der Pruissen en den triomf der Commune had veroorzaakt, en zulks enkel uit haat tegen het keizerschap en uit vrees voor een algemeene volksstemming. Favre liet dit schrijven onbeantwoord; maar in de Nationale Vergadering, in hare zitting van 17 Junij, beschuldigde hij wederkeerig den Prins — zonder evenwel diens naam te noemen — van lafheid in de ure des gevaars; hij, achtte het beneden zich, zeide hij, te antwoorden op de verwijten van lieden, die, na eerst zelven den oorlog te hebben uitgelokt, bij de nadering des vijands het bedreigde vaderland verlieten. De Gaulois bevat thans eenige dokumenten van prins Napoleon, ontleend aan eene brochure getiteld: la Vérité d mes Calomniateurs, waarin de Prins zijn gedrag tegenover Frankrijk zoekt te regtvaardigen. Indien hij zich van het wapen der persoonlijke beleedigingen wilde bedienen, zegt de Prins, dan zou hij;uit het privaatleven van Favre menige k'ompromitteerende bladzijde kunnen openbaar maken; hij wil dit echter niet, en zal zich slechts bepalen tot de bloote weerlegging der twee beschuldigingen: uden oorlog te hebben uitgelokt, enden vijand ontweken te zijn " Wat het eerste punt betreft, zet hij, onder mededeeling der dépêches, die hem achtereenvolgens in den vreemde gewerden, uiteen, dat hij den 2" Julij zich op reis begaf naar het noorden van Europa, om zijne kennissen te vermeerderen; den 8n gewerd hem de eerste tijding omtrent het inmiddels gerezen geschil over de spaansche troonkandidatuur; den 13" vernam hij dat alles was bijgelegd, en den 15" dat de oorlog onvermijdelijk was, met het bevel onmiddellijk naar Frankrijk weer te keeren; den 19" had de oorlogsverklaring plaats, en den 21" was de Prins reeds te Parijs om de ordersvan den Keizer af te wachten. Wat het tweede punt betreft, zoo wil bij slechts den waren loop der geschiedenis volgen. Terstond na zijn aankomst verzocht hij den Keizer om een kommandementiu het leger; hij verkreeg onmiddellijk het opperbevel over het gedeelte der vloot, dat in de Oost-zee moest opereeren, alsmede over de landingstroepen aldaar, en over de deensche hulptroepen, die eventueel door Denemarken zouden verstrekt worden. Hij maakte dadelijk zijn landingsplan gereed, en bood den Keizer het ontwerp daarvan aan; maar admiraal Rigault de Genouilly, de toenmalige minister van Marine,, verzette zich met kracht tegen het opdragen van 't Oostzee-kommandement aan prins Napoleon. Er werd een ministerraad gehouden, en bepaald dat de Prins alleen over de landingstroepen het bevel zal voeren; geenszins echter over de operatiën der vloot, waarover aan admiraal Bovet- Willaumez het oppergezag was toevertrouwd. Van toen af voorzag de Prins dat er geen eenheid in het Oostzeekommandement zou zijn. Hij was van oordeel, dat de oorlogsschepen slechts moesten dienen om op eenigen afstand de landing van kleine kanonneerbooten en drijvende batterijen te dekken. De minister van Marine was van een geheel andere meening, en op diens aandrang werd in den ministerraad het ontwerp van deu Prins verworpen. Deze berustte in die uitspraak, en liet nu de voorbereidende maatregelen aan anderen over. Om echter den tijd niet nutteloos te verspillen, besloot hij tijdelijk zijne diensten m het hoofdkwartier des Keizers aan te bieden. Te dien einde schreef hij den Keizer om een daartoe streka-a officiëel verlof voor zich en zijn adjudanten, en drong nogmaals bij hem aan, toch zooveel mogelijk eenheid in het Oostzee-kommandement te brengen opdat de voorbereidingen met deu noch digen spoed zouden voltooid worden, en de fransche marine in dezen oorlog floor krachtige zamenwerking meer zou verrigten, dan bij vroegere oorlogen het geval was geweest. De Prins begaf zich dan tijdelijk naar het leger, terwijl generaal Trochu en admiraal La Roncière zich met hét werven en indeelen der noodige marinesoldaten belastten. Dit alles vorderde to.ter uiterst langzaam, terwijl de Prui•e.» zoo uiterst vlug waren. Den 28n Julij werd de Prins definitief door den Keizer tot divizie-generaal bij het hoofdkwartier benoemd, en tot op den 19" Augustus Heef hij steeds aan de zijde des Keizers. Op dien dag trad de Keizer in 's Prinsen tent —het hoofdkwartier was toen teChalons —en zeide: »De zaken gaan slecht; nwe tegenwoordigheid is mij hier van geenerlei nut meer. De eenige kans, die ons nog overblijft, is: dat Italië onze zijde kiest, en ook Oostenrijk voor ons kan gewonnen worden. Niemand is beter dan gij geschikt, om bij uw schoonvader te Florence diens hulp te verkrijgen. Gij moet dus onmiddellijk vertrekken. Ziehier «nijn brief aan den Koning van Italië." De Prins verzette zich tegen dit besluit des Keizers, deels omdat hij zich weinig of geen succes van die zending voorspelde, deels omdat hij liever bij zijn trouwe soldaten bleef (!) De Keizer gaf echter niet toe, maar voegde er bij, dat de Prins weldra zou wederkearen, om bij den grooten slag, dien Mac-Mahon onder de muren der hoofdstad dacht te leveren, tegenwoordig te zijn. De Prins kwam den 21n te Florence aan, maar vorderde slechts langzaam en onzeker met het doel zijner zending. Hij schreef aan generaal Trochu, hem in te lichten langs welken weg hij de italiaansche troepen, zoo hij die verkreeg, moest doen opereeren, of over Belfort, of over Munchen. Trochu antwoordde, dat het eerste verkieslijk was. Den 27" Augustus schreef de Prins, het nuttelooze zijner pogingen inziende, en ingelicht over de kwade geruchten, die omtrent zijn persoon verspreid waren, aan den Keizer, om direkte bevelen; hetzij tot voortzetting der onderhandelingen, hetzij tot dadelijken terugkeer naar het leger, hetzij tot ontslag van alle verdere diensten; aan het laatste was het minste bezwaar verbonden, meende de Prins. Keizer Napoleon gebood hem echter te Florence te blijven.; hij gehoorzaamde, hoewel tegen zijn zin. Maar toen [eindelijk de rampen van 30 en 31 Augustus en 1 September, en de susurpatie" van den 4" September alle hoop m rook deden vervliegen; toen begaf prins Jéróme zich naar Zwitserland, van waar hij den krijgsgevangen Keizer verzocht, zich in het ongeluk bij hem te mogen voegen. Ook dit verzoek werd geweigerd. Z.M. wilde alleen blijven, en wenschte zelfs de Keizerin niet naar Wilhelmshöhe te zien,komen. De roode prins troostte zich in Zwitserland zoo goed hij kon, en volgde later den Keizer naar Engeland. Hij meent derhalve volkomen geregtvaardigd te zijn, en doet ten slotte een beroep op het volk.
Volgens dit pleidooi is dus de Prins het onschuldigste lam der wereld, en verschijnt hij zelfs onder de grootsche figuur van een foudre deguerre, die brandt van verlangen, om zich met den vijand te meten, maar,wiens strenge krijgstucht hem den uitgetrokken degen doet opsteken, om zich tot werkeloosheid te zien gedoemd worden! Wat echter de oorzaak mag zijn, dat de Prins sedert den Krimoorlog juist altijd, bij iedere gelegenheid om zijne dapperheid te toonen van het slagveld werd weggerukt (?), om een of andere höpelooze zending te ondernemen , wordt door 's Prinsen verdediging nog niet regt duidelijk 1
---

