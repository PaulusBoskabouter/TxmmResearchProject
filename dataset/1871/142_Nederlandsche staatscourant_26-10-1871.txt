NEDERLANDEN. 's GRAVENHAGE, den 25sten October 1871.
Bij Koninklijk besluit van 24 October 1871 , n". 12 , is aan J. Janssen, te Crutzen bij Hasselt (België), als blijk van Zr. Ms. goedkeuring en tevredenheid wegens het met levensgevaar redden eener vrouw uit de Maas te EIsloo, op 24 Junij jl.. toegekend de bronzen medaille, ingesteld bij btsluit van 22 September 1855, n". 64 , alsmede een loffelijk getuigschrift. Bij Koninklijk besluit van 24 October 1871 , n°. 28. is aan mr. D J. Zubli, commies bij het Ministerie van Binncnlandsche Zaken, te 's Gravenhage, vergunning verleend tot het aannemen en dragen der versierselen van ridder der orde van de Kroon van Italië , hem door Z. M. den Koning van Italië geschonken. Bij Zijner Majesteits besluit van 15 October 1871, n°. 18, is de heer J. R. Kleyn erkend en toegelaten als consul van Portugal te Batavia. MINISTERIE VAX BUITENLANDSCHE ZAKEN. Door den Nederlandschen consul te Liverpool is de heer E. Browne aangesteld tot zijnen vice-consul aldaar.
---

BUITENLANDSCHE BERIGTEN. OOSTENRIJK.
De Weener Neue Freie Presse berigt in haar avondblad van 23 October: ii Iets stelligs is heden omtrent den stand der krisis niet bekend geworden , ofschoon het niet aan mededeelingen van dagbladen daaromtrent ontbreekt. Deze komen, kleine onderlinge verschillen daargelaten, in de hoofdzaak daaromtrent overeen dat er tusschen de ministers een compromis ten aanzien van het aan den Boheemschen landdag te zenden rescript tot stand gekomen zou zijn. Met name wordt beweerd dat aan den graaf Andrassv de eer toekomt van deze dading bewerkt te hebben , waardoor inzonderheid de onaantastbaarheid van het Hongaarsche vergelijk verzekerd zou zijn geworden Het ten gevolge van dit compromis opgestelde rescript zou alsnu , gelijk de dagbladen beweren, het onderwerp van onderhandelingen tusschen den graaf' Hohenwart en de Czechen zijn. Tot dat einde zouden de graaf Clam en de heer Rieger naar Weenen ontboden zijn, maar tot nog toe geweigerd hebben te komen — eene weigering die ten overvloede toegelicht wordt door de stellige verklaring van de organen der Czechen, dat er voor hen niet meer te onderhandelen valt, dat men het hun gegeven woord in allen deele gestand moet doen , en dat zij bij gebreke daarvan alle betrekkingen met de regering weder zullen afbreken. Dit is, gelijk wij zeiden, de voorname strekking van hetgeen de bladen heden omtrent den stand der zaken mededeelen. n Wij daarentegen gelooven op grond van mededeelingen, die uit geene slechte bron afkomstig zijn, dat zelfs deze voorstelling nog veel gunstiger is, dan met den waren stand der zaak overeenkomt. Volgens onze berigten zijn de rijksministers geenszins over het zoo men zegt volgens het compromis door den graaf Hohenwart opgestelde rescript voldaan, maar vinden zij daardoor hunne bezwaren alles behalve opgelost, en staan zij juist op het punt om van de verwerping daarvan eene kabinetsquaestie te maken. De krisis zou dus verergerd zijn . en dit alleen zou mogelijk wezen, dat de graaf Andrassy, dewijl hij alleen als bepleiter der specifiek Hongaarsche grieven is opgetreden, door de gedane concessien bevre.ligd is » Het is niet gemakkelijk met stellige zekerheid de gegrondheid onzer van de lezing der andere dagbladen verschillende opgave te bew ; jzen ; intusschen ineenen wij reden te hebben om ons vooreerst aan onze mededeelingen te houden, wier oorsprong ons een waarborg voor hare juistheid schijnt aan te bieden. Daar overigens de Keizer weder in Weenen teruggekeerd is, ziet men eene spoedige beslissing tegemoet." — De Pesther Correspondenz , een officieus orgaan der Hongaarsche regering, laat zich op de volgende, bij de tegenwoordige verwikkelingen, in Oostenrijk opmerkelijke wijze uit over de troonrede van den Duitschen Keizer: "De troonrede, waarmede Z. M. de Duitsche Keizer en Koning van Pruissen den Duitschen rijksdag heeft geopend, is door de drukpers der Hongaarsche hoofdstad ontvangen op eene wijze, waaruit ten duidelijkste blijkt dat in de politieke kringen de hooge beteekenis der door den magtigen monarch gesproken woorden ten volle beseft en gewaardeerd wordt. Wij vonden dan ook geene aanleiding om van onze zijde nog iets aan die uitingen der openbare meening toe te voegen. Intusschen gelooven wij ook nog het feit te moeten constateren dat de stemming , welke de troonrede des Duitschen Keizers in het middelpunt van Hongarye te voorschijn riep, zich over alle deelen des lands verspreid en, gelijk uit de houding der provinciale drukpers blijkt, bij de geheele bevolking eenen heuglijken weerklank gevonden heeft.
»Terwijl de Duitsche Keizer eene vredige toekomst voor Europa voor het einddoel van zijn politieke streven verklaarde, en de in den loop van dit jaar nieuw bevestigde vriendschap tusschen het Duitsche rijk en de Oostenrijksch-Hongaarsche monarchie als eenen der hoofdwaarborgen van die vreedzame toekomst aanduidde, heeft hij eene politieke gedachte uitgesproken , die, door den beheerscher van eenen zoo magtigen staat verkondigd , reeds op zich zelve de hoop op eene ongestoorde en vruchtbare ontwikkeling der volken wettigt. Van dat verhevene politieke denkbeeld is ook het Hongaarsche volk zoo diep doordrongen, dat al wie eene politieke rigting mogt willen inslaan, welke op eenigerhande wijze strijdig met dit denkbeeld geacht zou kunnen worden, in de krachtig opgewekte publieke opinie onzer natie onoverkomelijke hinderpalen zou ontmoeten." FRANKRIJK. De heer Ferry is den 20sten dezer op Corsica aangekomen; hij \ond het eiland in rust, maar' heeft evenwel een paar oorlogsvaartuigen uiigezonden om deszelfs kusten te bekruisen. De buitengewone commissaris van het gouvernement der Republiek zal eenigen tijd, althans tot aan het einde der zitting van den departementsraad, op Corsica blijven. Naar verzekerd wordt zal op Corsica de verkiezing van een lid voor de Nationale Vergadering, ter vervanging van den heer Abatucci , die zijnen lastbrief heeft nedergelegd, eerst in de aanstaande maand December plaats hebben. Aan eenen anderen kant wordt beweerd dat het gouvernement met dat uitstel inbreuk op eene bepaling der kieswet zou maken. De heer Rouher, die zich aan de kiezers van Corsica heeft aangeboden om den heer Abatucci te vervangen, en om de zaak des Keizerrijks in de Nationale Vergadering voor te staan, zal denkelijk eenen mededinger hebben in eenen Orleanist, den heer Pozzo di Borgo. — Het gouvernement heeft, naar verzekerd wordt, besloten om eene groote inrigting voor het krijgswezen , bepaaldelijk een arsenaal voor de artillerie en eene school tot vorming van artilleristen, in Rouen te vestigen, on een verschanst legerkamp op eenigen afstand van die stad tusschen Montville en Quincampoix. — De Grélot, een Parysch blad, is eergisteren in beslag genomen wegens eene tegen de Bonapartisten gerigte carricatuur, welke in het nommer van dien dag voorkwam; zoo mede de Eclipse. ITALIË De inzage der ontworpen en thans openbaar gemaakte begrooting van inkomsten en uitgaven der Italiaansche schatkist over het volgende jaar heeft bij menig een de verwachting van eene nieuwe geldleening doen ontstaan. Doch de half-officiele Opinione verzekert dat het Italiaansche gouvernement niet voornemens is om tot eene nieuwe vermeerdering der gevestigde staatschuld over te gaan. — Den 16den September jl. hebben zes en veertig leden der Nationale Vergadering van Frankrijk een adres aan den Paus gerigt, houdende een nadrukkelijk protest tegen het bezetten van Rome door Italiaansche troepen, benevens eune uitdrukkelijke toetreding tot het leerstuk der Pauselijke onfeilbaarheid en tot den Syllabus of lijst van dwaalbegrippen dezer eeuw. Dat adres is destijds in de katholieke dagbladen van Frankrijk openbaar gemaakt, doch de naamlijst der onderteekenaren achter gehouden, en wel, gelijk toen opgegeven werd, ten einde gelegenheid tot toetreding voor andere leden der Nationale Vergadering te laten bestaan. Thans wordt door l'Univers en andere katholieke dagbladen van Frankrijk medegedeeld dat de onderteekenaren van dat adres, sedert met twee vermeerderd, een antwoord van den Paus ontvangen hebben, gedagteekend den 5den dezer en aldus luidende: n Wij wenschen u geluk, welbeminde zonen, die met eene geduchte taak — het herstellen der door eenen zwaren oorlog, door den val der staatsinstellingen en door eenen verschrikkelijken opstand van zeer snoode menschen gestoorde orde — belast zijnde , geoordeeld hebt uwen arbeid te moeten aanvangen met het aanroepen van God en met het verkondigen van de regten Gods en der Kerk, opdat g'g" voor u zeiven de gave der wijze raadslagen, voor uw ongelukkig vaderland krachtigen bijstand zoudet erlangen uit de ware bron van licht, van geregtigheid en van overheidsgezag. » Dewijl uwe rampen zijn voortgovloeid uit do dwaalleeringen waardoor het geloof verzwakt, de wetenschap en de zeden bedorven waren geworden, en dewijl alzoo het verwerpen dier dwaalbegrippen openlijk als het een : ge middel tot herstel erkend dient te worden — zoo zien wij eene zeer gelukkige gedachte in uwe verklaring van onderwerping aan de bepalingen van het Vaticaansche Concilie, en van onvoorwaardelijke verknochtheid aan dezen leerstoel der waarheid, die van Omhoog belast is met de taak om de dwaling uit te delgen en met haar den wortel van alle jammer en ellende uit te roeijen.
» Intusschen is het klaarblijkelijk waar, dat de Heilige Stoel die taak en de andere pligten zijner verhevene roeping dan alleen vrij en geheel kan vervullen, wanneer hij zelf oppermagtige vrijheid genieten niet onder de heerschappij van eenige andere magt staat; uit dien hoofde is hij door de Goddelijke Voorzienigheid begiftigd geworden met een wereldlijk gebied, hem in eigendom toebehoorend. » Het is dan ook natuurlijk dat de heilïgschennige verdrukking des Apostolischen Stoels en de ontweldiging van zulk een gebied alom ter wereld de harten der geloovigen, wier heilige regten alzoo met voeten getreden werden, met verontwaardiging hebben vervuld. Ook gijlieden fcebt u daardoor gedrongen gevoeld om zulk eene snoodheid openlijk te brandmerken en om de bestuurders der volken, inzonderheid uw vaderland , tot het herstellen van een zoo groot onregt aan te sporen. » Dat bew\jst uw geloof alsmede uwe onafhankelijkheid en vastberadenheid in het uitvoeren der ontvangen lastgeving. Het geeft mede hoop dat het meerendeel uwer ambtgenooten , het waarachtige en duurzame welzijn der Kerk en des vaderlands beoogende , zich met uwe overtuiging vereenigen en met u medewerken zullen. Dat geve God ! want het heil van Frankrijk en van het heelal ligt in het herstel der godsdienst, der waarheid en der regtvaardigheid. God sia u bij in uwe zware taak !" SPANJE. De hoop dat verzoening van de twee deelen der progressisten-partij van Sagasta's en Zorilla's aanhang, zou leiden tot de vervanging van het ministerie Malcampo door een krachtiger en degelijker bewind, is tot nog toe te leur gesteld. In eene verleden Zondag te Madrid gehouden zamenkomst van volgelingen van Zorilla werden, in tegendeel, redevoeringen gehouden die van voortdurende verbittering tegen Sagasta's aanhang getuigden.
TURKYE. Een door den Constitutionnel en andere Parysche dagbladen medegedeeld schrijven uit Konstantinopel van 14 October zegt: » De nieuwe grootvesier Mahmud-pascha en het onder zijne leiding opgetreden bewind streven op het administrative terrein naar vereenvoudiging en bezuiniging. Op het politieke gebied is het vermijden of verschuiven der moeijelijke vraagpunten , naar het schijnt , hun hoofddoel. » Zoo handelen zij bij voorbeeld in twee aangelegenheden rakende christelijke kerkgenootschappen , namelijk in de zaak der Bulgaarsche kerkgemeenten die zich aan het onmiddellijk bestuur van haar kerkelijk opperhoofd , den te Konstantinopel gezetelden Patriarch der Griekschkatholieke kerk, onttrekken om eene afzonderlijke dioecese onder eenen eigen bisschop uit te maken , alsmede in de zaak der Roomsch-katholieke Armeniers, die zich alhier in twee gemeenten hebben gesplitst, ééne welke aan den door Rome aangestelden patriarch Hassun gehoorzaamt, en ééne welke zich aan het gezag van 's Pausen gelastigde onttrekt. De Turksche bewindslieden handelen thans eveneens als of die zaken hen niet aangaan ; hei nieuwe kabinet wil wachten en toezien in de hoop dat die beide geschillen van zelf tot vereffening zullen komen , zoo maar aan de twistende partijen de vrijheid tot onderlinge schikking gelaten , en do gelegenheid tot het inroepen der tusschenkomst van derden onthouden wordt. «In de behandeling dier twee zaken liet de vorige grootvesier, wijlen Aali-pascha, zich leiden door een politiek denkbeeld, namelijk door de gedachte dat het Roomsch-katholieke element in het Turksche rijk een tegenwigt tegen Ruslands invloed zou kunnen worden , en dat het daarom staatkundig was den bloei der Roomsch-katholieke kerkgemeenten in de Levant alsmede den invloed van haren alouden beschermer, Frankrijk, te bevorderen. » Dat denkbeeld is thans als eene verouderde en onpraktische theorie ter zijde gesteld. Mahmud-pascha en de Sultan, zijn gebieder, willen eenen nieuwen weg inslaan en eene andere rigting aan de staatkunde van het Turksche rijk geven. » Die weg wordt aangeduid door eene onder de aanzienlijke Turken in zwang komende uitdrukking: » de eenheid van den Islam", waarvan de bedoeling is dat de Islam één moet worden gelijk Duitschland en gelijk Italië thans één zijn. Z. M. Abdul-aziz en zijn grootvesier hechten minder gewigt aan de gezindheid der christen-onderdanen; het gewigtigste in hun oog is: het nationale gevoel van de Turksche bevolking des rijks te verlevendigen en haar naauwer onderling en met hare regering te verbinden door het gevoel van godsdienstige eenheid: het gevoel van eenheid in de belijdenis van het Mohammedaansche geloof is in het oog van Abdul-aziz en van Mahmud de ware hefboom tot opbeuring van hetTurksche rijk." — Uit Konstantinopel wordt in een schrijven van 13 October aan de Indépendance Beige gemeld dat de Porto de noodige maatregelen heeft verordend tot beveiliging en geruststelling der christen-bevolking van den Libanon, die aanvallen van de zijde der Mohammedaansche bevolking duchtte. — Volgens berigten uit Bucharest is onlangs aldaar etfn Bulgaar, Kiselski genaamd, verschenen, die eenige bijeenkomsten met het in Bucharest bestaande Bulgaarsche centrale revolutionaire comité gehouden heeft, ten gevolge waarvan naar alle oorden van Bulgarye zendelingen werden afgevaardigd om het volk tot de stiptste handhaving der rust te vermanen. » Het merkwaardige van dit berigt, zegt de Augsburger Allgemeine Zeitung, is dat deze wending van zaken aan Russischen invloed schijnt te moeten worden toegeschreven; want Kiselski is kolonel in Russische dienst, en zal als zoodanig in dezen zeker niet op eigen gezag gehandeld hebben." VEREENIGDE STATEN. De New-Yorksche dagbladen van 14 October zijn vol bijzonderheden betrekkelijk den brand welke de stad Chicago op 9 en 10 October heeft geteisterd, alsmede betrekkelijk den brand in de gras- en houtrijke vlakte van den staat Michigan. Te Chicago is den 12den door den generaal Sheridan, den bevelhebber der eedgenootschappelijke troepen, de volgende boodschap aan den burgemeester der stad gerigt: » Met de instandhouding van vrede en orde hier ter stede belast zijnde 1 berigt ik u met blijdschap, dat er geen nieuw geval van uitspatting of
wanorde is voorgekomen. Geene herhaling van poging tot brandstichting is mij met zekerheid bekend geworden; en daar de bevolking van Chicago kalm en welgezind is, heb ik ruimschoots genoeg gewapende magt om de orde te kunnen handhaven, ook indien het noodzakelijk wierd maatregelen voor de veiligheid van den door het vuur verwoesten omtrek te nemen. Evenwel zou ik aan de burgers den raad geven om onverpoosd waakzaam te blijven tot dat het in de puinhoopen smeulende vuur geheel zal zijn uitgedoofd." De dagbladen van New York hebben den 13den de volgende mededeeling per telegraaph van den burgemeester van Chicago ontvangen: i) Het is voor den Meyer van Chicago een genoegen te berigten dat het hier ter stede rustig en vredig blijft. RegeringUx sheid, brandstichting, tooneelen van opschudding en geweld op de straten, hebben wij niet. De openbare orde hoeft hier volkomene heerschappij. Leven en have zijn hier even veilig als vóór den brand. Het bestuur en al zijne afdeelingen zijn thans in volle en volledige werking. « De bewijzen van deelneming in onze ramp en de edelmoedige bijstand, van alle zijden ontvangen, hebben onze burgers opgebeurd en bemoedigd. De zaken van handel en nijverheid zijn voor een goed deel hervat. Alom op de twee duizend akkers (acres) puinhoopen verrijzen huizen , meestal enkel voor tijdelijke huisvesting ingerigt. Ook worden er vele blijvende gebouwen opgetrokken; kortom overal komt de geestkracht onzer burgers aan den dag". Eene particuliere depêche uit Chicago van den 13den, aan de voornaamste dagbladen van New York gerigt. behelst het volgende: n Met eiken nieuwen ochtend wordt het vooruitzigt voor deze stad minder donker: de koene mannen, die Chicago in eene korte reeks van jaren gemaakt hebben tot hetgeen het was, scheppen weder moed. De Tribune, oen van onze dagbladen, behelst in zijn heden verschenen nommer een en twintig kolommen vol advertentien , hondende aankondiging van verandering of van verplaatsing van kantoor of winkel, van nering of bedrijf. De timmermans-bazen worden overstelpt met aanvragen om nieuwe huizen te bouwen : een van hen heeft gisteren-avond het bouwen van zestien huizen aangenomen. Het bestuur van de provincie (county) heeft heden reeds zitting gehouden en tot onverwijlde weder-opbouwing van het gemeenelandshuis besloten. Aan het locaal der Tribune ziet men de timmerlieden werken. Er worden aanstalten gemaakt tot spoedige en volledige hervatting der gewone bedrijven. De gewelven , waarin de waarden onzer banken geborgen waren . zijn tegen het vuur bestand geweest; er is althans nog geen daarvan beschadigd gevonden. » Op onze producten-markt gaat weinig om; doch de commissie- en de graanhandel zullen denkelijk met het begin der volgende week op den gewonen voet weder in gang komen. Door leden onzer kamer van koophandel is voorgesteld de marktprijzen van verleden Zaturdag, den dag vóór den grooten brand, tot grondslag voor de vereffening van onafgedane handelszaken te nemen; dit voorstel vindt bijval. In de elevators (of groote pakhuizen) zijn vijf millioen schepels (bushel) graan voorhanden; het door den brand verloren gegane graan wordt op twee millioen schepels geraamd." De prairie-brand in Michigan en de aangrenzende landstreken, in het begin dezer maand op een aantal punten ten gevolge van zes weken ongemeen drooge weêrsgesteldheid uitgebarsten, was den I2den dezer, zoo ver uit de ontvangen berigten blijkt, nog geenszins overal geëindigd. Er was schier geene provincie van den staat Michigan, dieniet, in meerdere of in mindere mate , door dien brand had geleden. Holland , de nederzetting van Nederlanders op den oostelijken oever van het Michiganmeir, was door den brand als weggevaagd: er was schier geen enkel gebouw overeind gebleven; de bevolking had dadelijk bijstand uit Grand Haven ontvangen.
TELEGRAPH1SCBE BERIGTEN Londen , 25 October. In een aan de dagbladen medegedeeld document wordt het berigt gelogenstraft dat er tusschen eenige leden van liet Parlement en de arbeidende klassen een politiek verbond gesloten zou zijn , en gezegd dat de deswege begonnen onderhandelingen niet hervat zijn. De Morning Post spreekt het gerucht tegen, dat er sprake zou zijn van de benoeming van een regentschap uit hoofde van de ziekte der Koningin. Parys , 24 October. Men berigt de benoeming tot presidenten der algemeene raden van de heeren Rouland in het departement der HautesPyrénées, Bourbeau in dat der Indre, Dorian in dat der Loire en Magne in dat der Dordogne. Le Siècle berigt dat in de gisteren door den algemeenen raad van het departement der Seine verkozene commissien de meerderheid gunstig gestemd is voor de openbaarheid der zittingen, voor de opheffing van den staat van beleg, voor de afkondiging eener amnestie, en voor het onttrekken van het volksonderwijs aan den invloed der geestelijkheid. W eenen , 24 October. Clam Martinitz en Rieger zijn hedon uit Prag hier aangekomen , om met den minister Hohenwart over het Keizerlijke rescript van antwoord aan den landdag te onderhandelen. Berlyn , 24 October. De Kreuzzeitung bevestigt dat de wet op het onderwijs bij het ministerie van eeredienst nieuw omgewerkt wordt, maar acht het niet waarschijnlijk dat zij reeds in de eerstvolgende zitting des landdags ingediend zal worden. Darmstadt, 24 October, 7 ure des avonds. Heden namiddag is in den hofschouwburg een brand uitgebarsten die, door een hevigen oostewind aangeblazen, een zeer dreigend aanzien verkreeg. Aan blusschen viel bij den schouwburg niet te denken; het gebouw was weldra uitgebrand. Ook het tuighuis werd bedreigd; het werd binnen een uur door het garnizoen geheel ontruimd en op dit oogenblik schijnt het buiten gevaar te zijn. Darmstadt , 25 October. De groote schouwburg is geheel uitgebrand; alleen de buitenmuren en de steenen trap staan nog. De decoratien zijn verbrand; de muzijk-bibliotheek en de instrumenten zijn gered. Men acht het waarschijnlijk dat de brand bij het aansteken der gazlichten op den zolder ontstaan is. De lampist wordt vermist en is vermoedelijk in de vlammen omgekomen. New York, 24 October. In Utah worden de wetten der Vereenigde Staten tegen de veelwijverij met nadruk in werking gebragt. Er hebben vele inhechtenisnemingen plaats. Goud-agio ll 3 / 4 .
---

